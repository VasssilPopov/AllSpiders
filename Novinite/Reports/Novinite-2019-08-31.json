{"url": "https://www.novinite.bg/articles/179806/Ubijcite-ot-sluchaya-Negovan-izpolzvali-dva-noja-i-nojica-za-da-razfasovat-trupovete-na-jertvite-si", "text": "Изплуваха още подробности от бруталното убийство на Йордан и Марияна Атанасови. Припомняме, че треньорът по борба и съпругата му бяха застреляни, разчленени, набутани в бидони и захвърлени край езерото в Негован преди седмици. Мотивът за убийството са пари, до които бандитите така и не са се домогнали. За зверството са задържани Пламен Шляпашки и Георги Нанчев, които били работници в дома на възрастните хора. Двамата се докопали едва до бижута, семейни ценности и пари за около 4-5 бона след убийството.   Двата ножа и ножицата са хвърлили в язовира. За да се търсят уликите, ще бъде пуснат водолаз да обследва дъното, уточниха от МВР. Шефът на Криминална Полиция в СДВР Ангел Бадънков потвърди, че части от златните накити на убитите са били давани в заложни къщи. Колие и гривна на Марияна обаче били засечени не къде да е, а на врата на жената на Георги Нанчев. \"Вижда се, че не са нови, може би е предполагала, че са крадени, но ги е носила\", заяви Бадънков. Той допълни, че е погнусен и потресен от варварското престъпление.  Очаква се днес съдът да гледа мярката за неотклонение на двамата мъже. От държавното обвинение се забавиха заради анализ на доказателствата и резултати от експертизи.  ", "date": "2019.08.31", "title": "Убийците от случая \"Негован\" използвали два ножа и ножица, за да разфасоват труповете на жертвите си"}
{"url": "https://www.novinite.bg/articles/179788/Katastrofa-zatrudnyava-dvijenieto-na-Struma", "text": "Катастрофа затруднява движението по автомагистрала „Струма” в събота сутрин. Ударили са се два автомобила, като единият от тях се е врязал в мантинелата. Нанесени са сериозни материални щети и по двете превозни средства. Няма данни за жертви.На мястото на катастрофата има сигнализация за участък в ремонт. Пътното произшествие стана на магистралата в посока Благоевград при местността Дяково. Мястото се намира близо до сметището, което пламна преди седмици и компрометира колоните на магистралата. Това наложи дни наред движението да се пренасочва по стария път, а след отварянето на „Струма” движението в участъка бе ограничено.На място има полицейски патрул, а причините за катастрофата се изясняват.", "date": "2019.08.31", "title": "Катастрофа затруднява движението на „Струма”"}
{"url": "https://www.novinite.bg/articles/179791/Markovski-prognozira-kakvo-ochakva-ubijcite-ot-sluchaya-Negovan", "text": "Има два вида съкратено следствие. Първият е признаваш доказателствата на органите и не искаш да се събират повече доказателства. Това не гарантира намаляване на наказанието и съдиите си взимат решението. Вторият вид е признаване на фактите. Обществената реакция е точно срещу този вид съкратено следствие.Това каза в предаването \"Събуди се\" по Нова телевизия адвокат Марин Марковски, който коментира призива на кмета на село Сотиря за промени в закона. \"Престъпниците признават фактите, не защото са осъзнали вината си, а защото получават бонус и по-малки присъди. За мен този вид съкратено следствие трябва да се измени и за много тежки престъпления и убийства да не важи. Тук говоря за убийство на дете, непълнолетен, бременна жена, длъжностно лице - полицай, съдия, горски. Трябва много внимателно да се промени закона и все пак да не се ликвидира възможността да се намаляват присъдите. Към момента на едно убийство всеки престъпник си мисли, че няма да бъде хванат. Всеки един престъпник не мисли по време на действията си. Един педофил няма как да спре да блудства, защото е обладан от нагона си. Все пак, ако има промяна в закона и отпадне бързото следствие за даден вид убийства, спирачка ще има\", обяви адвокат Марковски.Той коментира и жестокото двойно убийство в София, при което Пламен Шляпашки и Георги Нанчев разфасоваха телата на жертвите си и ги захвърлиха край Негован. \"Убийците от случая Негован са имали много користни цели. Дълбокият анализ на техния ум обаче ще покаже, че не всичко е било само за пари, а е имало и някакво голямо зверство в душите им. Много е трудно да се обясни психологията на престъпника, но трябва да се направи всичко възможно, за да се случи това. Липсва ни ценностна система. Трябва да има повече доходи, повече образование, повече култура. Статистиката сочи, че убийците с висше образование са под 1% в обществото. За тези двамата разбрах, че единият е признал, че е убил двамата души, а другият, че е рязал труповете им. Вторият в момента не се води убиец, нищо че е извършил такова гнусно деяние - да разчленява трупове. Другият е натиснал спусъка. Ако обаче полицията докаже, че двамата са се разбрали предварително за убийствата, автоматично вторият става помагач и също ще се води убиец\", прогнозира адвокат Марковски.", "date": "2019.08.31", "title": "Марковски прогнозира какво очаква убийците от случая Негован"}
{"url": "https://www.novinite.bg/articles/179782/Uikendat-slanchev-no-malko-po-hladen", "text": "Уикендът ще бъде слънчев, по не толкова горещ, колкото последните дни, показва прогнозата за времето на НИМХ.През нощта ще бъде предимно ясно и почти тихо. В събота отново ще е слънчево. След обяд, главно над планинските райони, ще има временни увеличения на облачността, но ще е без валежи.Ще духа слаб до умерен вятър от изток-североизток. Дневните температури слабо ще се понижат и максималните ще са предимно между 28 и 33 градуса.Над планините ще бъде предимно слънчево, след обяд с временни увеличения на облачността, но ще е без валежи. Ще духа умерен до силен вятър от изток-североизток. Максималната температура на височина 1200 метра ще е около около 21 градуса, на 2000 метра - около 14 градуса.По Черноморието ще бъде предимно слънчево и топло. Ще духа умерен вятър от изток-североизток. Максималните температури ще са 26-27 градуса, колкото е и температурата на морската вода. Вълнението на морето ще е 1 - 2 бала.В неделя времето ще остане без съществена промяна, но се очаква да бъде с 1-2 градуса по-топло.", "date": "2019.08.31", "title": "Уикендът слънчев, но малко по-хладен"}
{"url": "https://www.novinite.bg/articles/179790/Riskat-ot-pojari-ostava-visok-i-v-sabota", "text": "Остава рискът от пожари. На места предупрежденията са за най-високия - екстремален индекс, което означава опасност от бързо възникване и бързо разпространение на труден за овладяване огън.Такива предупреждения са обичайни в разгара и в края на лятото, когато високите температури са предпоставка за инциденти.Десетки пожари горяха и през последната седмица у нас. В някои дни огнеборците получаваха по 80 сигнала в рамките на 24 часа.  Структурите на пожарната остават в повишена степен на готовност. ", "date": "2019.08.31", "title": "Рискът от пожари остава висок и в събота"}
{"url": "https://www.novinite.bg/articles/179799/Tir-se-obarna-na-magistrala-Hemus-mejdu-Pravec-i-Yablanica", "text": "Тежкотоварен автомобил се е обърнал на автомагистрала \"Хемус\" между Правец и Ябланица в посока София. На място има екипи на полиция и пожарна. Движението се осъществява в изпреварващата лента.", "date": "2019.08.31", "title": "Тир се обърна на магистрала \"Хемус\" между Правец и Ябланица"}
{"url": "https://www.novinite.bg/articles/179796/Dvama-zaginali-vav-vojnata-po-patishtata-prez-izminaloto-denonoshtie", "text": "Двама души са загинали и 30 са ранени при 22 тежки пътни произшествия, станали през изминалото денонощие в страната. Това съобщиха от пресцентъра на МВР. В София през денонощието са регистрирани 33 леки и три тежки катастрофи, при които има трима ранени.", "date": "2019.08.31", "title": "Двама загинали във войната по пътищата през изминалото денонощие"}
{"url": "https://www.novinite.bg/articles/179803/Tri-kilometra-opashka-na-Kulata", "text": " от чакащи автомобили в съботния ден на ГКПП \"Кулата\" на изход от България за Гърция, съобщи БГНЕС.Трафикът по автомагистрала “Струма”, водеща към южната ни съседка, е . По-засилен става в Кресненското дефиле.Много българи използват уикендите за  в района на Драма, Кавала, Аспровалта и редица популярни сред нашенците градчета и села в Северна Гърция и на полуостров Халкидики. за изход от страната трафикът днес е натоварен. Трафикът е интензивен на изход за леки автомобили на границата с Република Сърбия на ГКПП \"Калотина\", на границата с Република Турция на ГКПП \"Капитан Андреево\", ГКПП \"Лесово\" и ГКПП \"Малко Търново\".От полицията и граничните служби информират, че .Граничните власти припомнят, че при излизане от България на ненавършили пълнолетие лица – български граждани и такива с двойно гражданство (българско и чуждо) на граничния пункт следва да бъдат предствени: документ за пътуване – валидни български паспорт или лична карта. За децата с двойно гражданство – български документ за пътуване и чужд документ за пътуване (при наличие на такъв).; оригинал на нотариално заверено писмено съгласие от отсъстващия при пътуването родител. С цел намаляване времето за проверка, родителите/придружаващите лица предварително да подготвят и представят незаверено копие на документа за съгласие, което да остане на граничния пункт след преминаване.", "date": "2019.08.31", "title": "Три километра опашка на \"Кулата\""}
{"url": "https://www.novinite.bg/articles/179814/Kilometrichno-zadrastvane-na-magistrala-Trakiya", "text": "Километрично задръстване се образува на магистрала \"Тракия\" при Ихтиман заради извършвания там ремонт на пътя, предаде БНР. Според свидетели колоната достига 10 км.Проблемният участък започва от отбивката при Костенец. Може да се ползва обходен маршрут през Ихтиман. ", "date": "2019.08.31", "title": "Километрично задръстване на магистрала \"Тракия\""}
{"url": "https://www.novinite.bg/articles/179808/Majkata-na-deteto-ot-Sotirya-Kato-vidyah-kakvo-pravyat-mi-prilosha-i-pripadnah", "text": "\"Като видях какво ѝ правят ми прилоша и припаднах\", разказа пред bTV майката на момиченцето, което двама мъже се опитаха да изнасилят в сливенското село Сотиря.Извършителите са задържани. Единият е 15-годишен младеж, за който се смята, че е участвал в престъплението, а другият е възрастен мъж на 68 години, който е живеел временно в пристройка в дома на семейството на момичето. От полицията изясняват неговата съпричастност и проверяват информация за блудство с детето.Близки на пострадалoто дете разказаха, че младото момче е потърсило работа при бащата на момичето, но той му отказал.Майката на момичето сподели, че като не я открила в двора на дома им, отишла да я търси. Тогава видяла как двамата мъже се опитват да изнасилят детето ѝ в пристройката.Бащата на пострадалото дете заяви, че не е очаквал младежът и възрастният мъж да посегнат на дъщеря му. Той добави, че детето му е споделило, че възрастният мъж и друг път е правил опити за блудство.", "date": "2019.08.31", "title": "Майката на детето от Сотиря: Като видях какво правят ми прилоша и припаднах"}
{"url": "https://www.novinite.bg/articles/179789/Gledat-myarkata-na-zadarjanite-za-ubijstvoto-kraj-Negovan", "text": "Съдът ще гледа мярката на двамата задържани за убийството на бившия треньор по борба Йордан Атанасов и съпругата му Марияна. Пламен Шляпашки и Георги Нанчев направиха самопризнания.Останки от телата на техните жертви бяха намерени край Негован в средата на август. Смята се, че мотивът за престъплението е финансов. Софийската градска прокуратура повдигна на задържаните обвинение в предумишлено убийство с користна цел.Убийството е извършено на 14-ти юли в апартамента на семейството на столичния булевард „Витоша”. Полицията проверява дали и други хора не станали жертви на двамата задържани. ", "date": "2019.08.31", "title": "Гледат мярката на задържаните за убийството край Негован"}
{"url": "https://www.novinite.bg/articles/179786/Ivan-Geshev-Skoro-shte-svarshi-vremeto-na-telefonnite-izmamnici", "text": "\"Както свърши времето на мутрите, така скоро ще свърши и времето на телефонните измамници“, обеща зам.-главният прокурор Иван Гешев според информация на „Канал 3“.\r\nПо време на мащабната операция на спецпрокуратурата и МВР в град Левски бе разбита бандата на един от главните ало мафиоти у нас Димитър Серафимов-Келеша. Той е задържан, заедно с още седем негови съучастници. Те бяха определени от Иван Гешев като организирана престъшна груша.\r\nПо време на обиските са намерени и иззети повече от кило злато в дома на Келеша и голям брой мобилни телефони.\r\nГешев описа ало измамниците като необразовани хора с нисък социален статус, но живеещи в лукс.\r\nТой заяви, че са обсъдени мерки за ограничаване на този вид престъпност, които трябва да дадат резултат най-късно до следващото лято.\r\n", "date": "2019.08.31", "title": "Иван Гешев: Скоро ще свърши времето на телефонните измамници"}
{"url": "https://www.novinite.bg/articles/179778/Dneven-horoskop-za-sabota", "text": "Иска ви се да прекарвате повече време с един определен човек, но нямате смелост да му признаете чувствата и копнежите си. Вече е крайно време да бъдете по-смели и да получите това, което искате. Действайте без колебание.Денят ще бъде изпълнен със смях и веселие, някой ще се постарае да се чувствате добре и ще бъде наистина приятна компания. Покажете своята благодарност и си отбележете някъде, че трябва да върнете милия жест.Днес ще влезете в ролята на лидери и това ще ви хареса. Умеете да общувате с хората и ще успеете да се договорите по важни въпроси. Вечерта е подходяща за среща с приятели, които не сте виждали отдавна. Вижте повече на: ", "date": "2019.08.31", "title": "Дневен хороскоп за събота"}
{"url": "https://www.novinite.bg/articles/179816/Nasilnicite-na-deteto-ot-Sotirya-sa-zadarjani-za-72-chasa", "text": "Районната прокуратура в Сливен задържа за срок до 72 часа непълнолетния Христо Х. и Йордан И., обвинени в извършване на блудствени действия спрямо малолетно момиче в сливенското село Сотиря.Предстои в следващите дни Районната прокуратура да внесе в съда искане за налагане на мярка за неотклонение „задържане под стража“ спрямо обвиняемите.", "date": "2019.08.31", "title": "Насилниците на детето от Сотиря са задържани за 72 часа"}
{"url": "https://www.novinite.bg/articles/179784/Hvanaha-pernichanin-s-3-kg-metamfetamin", "text": "Криминално проявен мъж е задържан за притежание на 3 килограма метамфетамин, съобщиха от МВР.Вчера полицаи претърсили жилище в пернишкия кв. \"Куциян“. Вътре били намерени и иззети около 3 кг жълто прахообразно вещество, реагирало на метамфетамин при направените тестове, и около 40 грама суха зелена листна маса - марихуана.Задържан е собственикът на жилището - 31-годишен мъж, които е познат на органите на реда.Наложена му е полицейска мярка за срок до 24 часа. Образувано е досъдебно производство и работата продължава.", "date": "2019.08.31", "title": "Хванаха перничанин с 3 кг метамфетамин"}
{"url": "https://www.novinite.bg/articles/179804/Razbita-e-edna-ot-naj-golemite-grupi-za-telefonni-izmami-v-stranata", "text": "\r\nМВР и прокуратурата ще представят днес детайли около разследването срещу разбитата група за телефонни измами в град Левски. Вчера полицията задържа 8 души, един от които на територията на София. Задържаните са действали в цялата страна.\r\nПриключи пресконференцията на прокуратурата и МВР с още детайли по разследването. Това, което стана ясно, е, че е разбита една от най-големите групи, действала на територията на страната.\r\n\r\n\r\n\r\n\r\n\r\n\r\n", "date": "2019.08.31", "title": "Разбита е една от най-големите групи за телефонни измами в страната"}
{"url": "https://www.novinite.bg/articles/179812/Devet-dushi-sa-arestuvani-pri-akciya-sreshtu-narkotrazprostranenieto-v-Burgas", "text": "Деветима души са задържани при акция на Областната дирекция на полицията в Бургас по линията на наркоразпространението, съобщава \"24 часа\". Изданието се позовава на източник от полицията. Арестите са започнали снощи на територията на общините Бургас и Созопол.", "date": "2019.08.31", "title": "Девет души са арестувани при акция срещу наркотразпространението в Бургас"}
{"url": "https://www.novinite.bg/articles/179783/Nad-80-sa-gorskite-pojari-prez-avgust", "text": "Само през август в страната са възникнали повече от  80 горски пожара - съобщават от Агенцията по горите. Засегнати са близо 10 хиляди декара горски масиви.Заради бързата намеса на горските само 5% от пожарите са били върхови, тоест са обхванали и короните на дърветата и са опожарили изцяло гората.Най-много са били огнищата в областите Кърджали, Сливен, Пловдив и Бургас.От Агенцията подчертават, че само 2 процента от горските пожари са причинени от мълнии. За всички останали причините са човешка небрежност.", "date": "2019.08.31", "title": "Над 80 са горските пожари през август"}
{"url": "https://www.novinite.bg/articles/179787/Nov-sluchaj-na-postradalo-dete-v-selo-Sotirya", "text": "От сливенското село Сотиря съобщиха за нов случай на посегателство над дете. Извършено е блудство с момиче на възраст между 7 и 8 години, което е прието в лечебно заведение, без опасност за живота.Полицията е задържала мъж на около 60 години и момче на 14, които също са от Сотиря. Информацията е потвърдена за БНР и от кмета Димчо Георгиев.В същото село по-рано този месец беше намерена изнасилена и пребита 7- годишната Кристин, която почина в болница. За престъплението, което потресе цялата страна, е задържан и обвинен 21-годишният Мартин Трифонов.", "date": "2019.08.31", "title": "Нов случай на пострадало дете в село Сотиря"}
{"url": "https://www.novinite.bg/articles/179792/Kmetat-na-Sotirya-s-posledna-informaciya-za-poredniya-incident-s-dete-v-seloto", "text": "Трябва да се променят законите. Всички тези инциденти се дължат на безнаказаността на престъпниците. Трябва да има доживотна присъда без право на обжалване.Това каза пред камерата на Нова телевизия кметът на село Сотиря Димчо Георгиев, който даде последна информация за поредния инцидент в селото, при който 16-годишно момче и 60-годишен клошар блудстваха с малко момиченце от ромската махала в населеното място. \"Не мога да коментирам за снощния случай. Има полиция и прокуратура, те ще дадат повече информация. Получихме сигнал и реагирахме веднага. 16-годишният се е опитал да избяга, но и двамата са задържани. Не знам как са се намерили. Двамата нямат нищо общо. Категорично не са баща и син. Не знам дали са изнасилили детенцето. Тези въпроси към полицията. Всички сме шокирани, защото това се случва само две седмици след предишния случай. Майката е много притеснена. Тя е успяла да се намеси на време. Детето е контактно, било е прието в болницата и прегледано, но не мога да кажа дали е имало изнасилване\", заяви кметът.\"Пак ще повторя, че трябва промяна в законите. Този 16-годишният е с регистрации за множество кражби. На 16-години е, а е рецидивист. Възрастният мъж не го познавам, защото съм по-млад. Той е живял тук преди години, имал е деца, после е забягнал и се върна преди 5-6 години\", разкри Димчо Георгиев.", "date": "2019.08.31", "title": "Кметът на Сотиря с последна информация за поредния инцидент с дете в селото"}
{"url": "https://www.novinite.bg/articles/179798/Bojko-Borisov-Na-Fitch-i-Moodys-ne-mojesh-da-im-kajesh-kakvo-da-napishat", "text": "\"Преди няколко дена излезе  Глобални кредитни агенции, които след като излязат със своите становища, ги чете целия свят и се ориентира. \", каза премиерът Бойко Борисов на 12-ия Летен университет на МГЕРБ.\"През септември имаме два много важни избора. \", заяви още Борисов.", "date": "2019.08.31", "title": "Бойко Борисов: На Fitch и Moody's не можеш да им кажеш какво да напишат"}
{"url": "https://www.novinite.bg/articles/179800/Angel-Djambazki-iska-smartni-prisadi-za-nasilnici-na-deca", "text": "Смъртна присъда за насилниците на деца поиска евродепутатът Ангел Джамбазки. „Личното ми мнение е, че хора, които вършат такива неща, заслужават само и единствено смърт“, коментира зам.-председателят на ВМРО, информира . Повод за реакцията му е поредният случай на насилие над дете в ромската махала на село Сотиря, извършено от двама мъже на възраст 15 и 60 години. Единият от извършителите, по данни на полицията, е непълнолетен, а другият е клошар.„Тази част от обществото се маргинализира и това започва да става норма“, коментира Джамбазки.Според него особено притеснителен е фактът, че все повече намалява възрастовата граница на насилниците. „Това само показва, че обществото има нужда от крайни мерки за решаването на циганския въпрос“, добави евродепутатът. „ВМРО на три пъти настоява да отпадне съкратеното производство за тежки престъпления. Не може след подобри деяния извършителите да се разхождат свободно на улицата, където играят децата ни“, категоричен е Ангел Джамбазки.", "date": "2019.08.31", "title": "Ангел Джамбазки иска смъртни присъди за насилници на деца"}
{"url": "https://www.novinite.bg/articles/179807/Celta-na-BSP-na-mestnite-izbori-e-da-uvelichi-na-100-broya-na-kmetovete-si", "text": "\r\nЦелта на БСП на предстоящите местни избори е да увеличи на 100 процента броя на кметовете си. Това заяви в Русе лидерът на БСП Корнелия Нинова, която пристигнна в града, за да присъства на областната конференция на партията. В Русе Нинова коментира и изказването на председателя на парламента Цвета Караянчева пред младежката организация на ГЕРБ, че цитирам: „призидентът Радев говори като беквокал на госпожа Нинова.\"\r\n \r\n\r\n\r\n\r\n\r\n", "date": "2019.08.31", "title": "Целта на БСП на местните избори е да увеличи на 100% броя на кметовете си"}
{"url": "https://www.novinite.bg/articles/179809/Rumen-Petkov-Borisov-kvo-pravim-s-Deskata", "text": "Г-н Борисов, фактът, че Деската е още на работа ме кара да си мисля, че по-скоро си съучастник с него. С тези думи лидерът на АБВ Румен Петков се обърна към министър-председателя Бойко Борисов във връзка с това, че макар и подал оставка, Десислав Трайков все още не е освободен от поста директор на Централния софийски затвор, съобщиха от пресцентъра на партията.„Опровергай ме, уволнявайки го, но не днес и утре, защото анализите му показват, че събота и неделя работи само Куйович. Ако го уволниш днес или утре, съдът ще ти го върне, а това би било лошо за затвора в София. Желая ти успех в доказателството, че се борим с наркопроизводството, наркотрафика и хората, които ползват фалшиви документи“, коментира още Румен Петков.", "date": "2019.08.31", "title": "Румен Петков: Борисов, к`во правим с Деската?"}
{"url": "https://www.novinite.bg/articles/179794/V-Rusiya-dejstvat-124-gorski-pojara-na-plosht-ot-37-313-hektara", "text": "\r\nПрез последното денонощие площта с активно гасените природни пожари в Русия е нараснала с 6465 хектара, съобщи федералната служба Авиолесохрана. През вчерашния ден бе съобщено, че в страната са гасени 144 горски пожара на площ от 30 848 хектара.\r\n\r\n\r\n\r\n\r\n\r\n\r\n\r\n", "date": "2019.08.31", "title": "В Русия действат 124 горски пожара на площ от 37 313 хектара"}
{"url": "https://www.novinite.bg/articles/179813/Ninova-Kogato-Karayancheva-poluchi-odobrenieto-na-nad-2-miliona-balgari-togava-da-komentira-prezidenta", "text": "На въпрос как ще коментирате думите на Цвета Караянчева, че Румен Радев е беквокал на Корнелия Нинова, председателят на БСП заяви: “всеки има право на мнение. Въпросът е колко тежи то. Нека Цвета Караянчева, Бойко Борисов или който искате от ГЕРБ, се яви на пряк, мажоритарен избор пред народа. Ако получат подкрепата на два милиона шейсет и три хиляди тридесет и двама българи, колкото получи президентът Радев, да ги коментираме. Сега просто ще е загуба на време”. Нинова продължи, че друго я е разтревожило вчера от изказването на Караянчева и от това на Борисов днес:“Какво младо поколение българи искаме? Те говорят пред младежите на ГЕРБ срещу президента, срещу лидера на опозицията, нахъсват ги с агресия и отрицание и нито дума за образование на младите, за заетост, за младите семейства и децата. Обръщам се към тези млади хора: вие сте избрали да членувате в партия ГЕРБ. Това е ваше право. Вие сте свободни хора. Но мислете как да се решат проблемите на вашето поколение.Ето, ние сме в Русе. Стоя до Пенчо Милков - ваш набор, умен, честен, енергичен, кандидатът ни за кмет. И не обсъждаме нито Караянчева, нито Борисов. Чертаем планове как Русе да стане икономически център на северозапада и неговите три деца, и на русенци децата да живеят тук добре ”, каза още Нинова. Попитана за разцеплението на ГЕРБ в Русе, Нинова заяви: “техните проблеми са си тяхна работа. В други партии не се месим. Борисов да се оправя\".", "date": "2019.08.31", "title": "Нинова: Когато Караянчева получи одобрението на над 2 милиона българи, тогава да коментира президента"}
{"url": "https://www.novinite.bg/articles/179793/Ediniyat-ot-napadatelite-na-deteto-v-Sotirya-zaloven-sled-byagstvo", "text": "Единият от нападателите, опитали да изнасилят 7-годишно момиченце в Сотиря, е успял да избяга от местопрестъпление, но малко по-късно е заловен от полицията. Това съобщи в ефира на „Събуди се” кметът на сливенското село Димчо Георгиев.\"Когато получихме сигнала, по-малкият нападател беше избягал. Впоследствие полицията го хвана. Повече подробности ще дадат отговорните органи\", каза Георгиев.Той бе категоричен, че трябват законови промени, за да се спрат подобни престъпления. \"Ако може, трябва да има постоянно присъствие на полиция на селото\", каза още Георгиев.Нападението над детето, което разтърси Сотиря само две седмици след жестокото убийство на малката Кристин, е извършено в петък следобед. Момче на 14 и мъж на 60 опитали да изнасилят детето. По-сериозни последствия предотвратила майката на момиченцето, която случайно видяла как мъжете посягат на дъщеря й и започнала да вика за помощ.Детето е откарано в болница адекватно и без сериозни наранявания.", "date": "2019.08.31", "title": "Единият от нападателите на детето в Сотиря – заловен след бягство"}
{"url": "https://www.novinite.bg/articles/179810/Maya-Manolova-Bezobraziyata-s-prezastroyavaniyata-v-Ovcha-kupel-tryabva-da-sprat", "text": "Проблемите с презастрояването отново изкараха на протест жителите на столичния кв. \"Овча купел\".Този път обаче те бяха подкрепени и от граждани на кв. \"Обеля\", с които заедно се борят срещу бетона. На протеста в петък вечерта присъства и омбудсманът Мая Манолова.\"От една година живущите в \"Овча купел\" настояват за спиране на строежа между блокове 412, 413, 414 и 415. Те са вбесени, защо вместо детска градина, пред очите им изниква поредният жилищен блок и подчертаха, че за 30 години в района е построена само една забавачка, вместо планираните шест. По покана на ИК \"Обединени за ОК\" аз отидох за втори път на мястото на този строеж. Там ситуацията наистина е патова - и с просто око се вижда денивелацията - част от подземните гаражи са над земята. Липсва асфалт на ул. \"Братя Бартел\" и осветление, а също канализация и отводнителни шахти\", написа Мая Манолова на личната си страница във Фейсбук.\"Гражданите са си направили плакати от снимки с паднала кола в изкопа на блока, като този \"инцидент\" те обясняват със свлачищните процеси в района. Прави са да протестират, защото кварталът се разраства, няма нови места за паркиране, а отговорните институции, районната и Столичната община са глухи за проблемите им. Всичките им усилия се обезсмислят и нетърпимостта им към подобно неглижиране е основателна\", добави още Манолова.По думите й гражданите не искат бетон, а чист въздух, добра инфраструктура и повече градинки за децата им, площадки и места за спорт, детски градини и училища.\"Подкрепам ги в опитите им да спрат безобразията в квартала, така както застанах и до хората от \"Младост\", \"Дружба\", \"Стрелбище\", \"Витоша\", \"Дианбад\", \"Горубляне\", \"Красна поляна\", \"Обеля\" и др. Проблемите са много, трупани са с години, но е крайно време - заедно, отговорно и мъдро, да започнем тяхното решаване. И ще се справим!\", заяви омбудсманът.", "date": "2019.08.31", "title": "Мая Манолова: Безобразията с презастрояванията в \"Овча купел\" трябва да спрат"}
{"url": "https://www.novinite.bg/articles/179815/Protesti-vav-Velikobritaniya-sreshtu-spiraneto-na-rabotata-na-parlamenta", "text": "Много хора започнаха да излизат в Лондон и други градове на Обединеното кралство, за да протестират срещу наложеното от премиера Борис Джонсън замразяване на работата на парламента за част от времето, което остава до 31 октомври, когато страната трябва да излезе от ЕС.Няколко хиляди се събраха близо до резиденцията на премиера на Даунинг стрийт 10, предаде Асошиейтед прес. Протести започнаха в Белфаст, Йорк и други градове.Участниците в тях искат да покажат, че са изпълнени с решимост да блокират възможността заБрекзит без сделка.В Лондон те скандираха \"Борис Джонсън, засрами се!\", някои носеха плакати, на които пише \"Спрете държавния преврат\", както наричат хода на премиера, който осъждат като заплаха за демокрацията. Протестите са организирани от проевропейските организацията \"Може да има и друга Европа\" и \"Движеща сила\", която е свързана с Лейбъристката партия. Има призиви за окупиране на мостове и блокиране на улици.", "date": "2019.08.31", "title": "Протести във Великобритания срещу спирането на работата на парламента"}
{"url": "https://www.novinite.bg/articles/179802/Agenciya-Mudis-povishi-perspektivata-na-kreditniya-rejting-na-Balgariya", "text": "\r\nАгенция \"Мудис\" повиши перспективата на кредитния рейтинг на България от стабилна на положителна. Агенцията потвърди и дългосрочния рейтинг на страната в чуждестранна и местна валута.\r\nПоложителната промяна отразява силната фискална позиция и благоприятните перспективи пред икономическия растеж на страната.\r\n\r\n\r\n\r\n\r\n\r\n\r\n\r\n", "date": "2019.08.31", "title": "Агенция \"Мудис\" повиши перспективата на кредитния рейтинг на България"}
{"url": "https://www.novinite.bg/articles/179795/Policiya-ohranyava-romskata-mahala-v-Sotirya", "text": "Засилено полицейско присъствие е въведено в ромската махала на сливенското село Сотиря, след като късно вечерта в събота майка на 7-годишно момиченце е алармирала, че е бил направен опит за блудствени действия с дъщеричката й от местни жители, съобщи кметът Димо Георгиев. По думите му две лица, 14-годишен хлапак и 65-годишен клошар пробвали да  се гаврят с детето, това е станало малко след 15.00 часа на 30 август. \r\n\r\n \r\nВеднага е била извикана линейка, малката е била откарана в сливенската болница, на първи преглед не са открити следи от насилие. \r\n \r\nНаселението в Сотиря е настръхнало след трагичната смърт на 7-годишната Кристин Георгиева, която почина в резултат на жесток побой и изнасилване от 21-годишния Мартин Трифон на 15 август. Въвеждането на полиция в махалата е с превантивна цел, признаха от ОД на МВР-Сливен, където се опасяват от ескалиране на напрежението след призиви в социалните мрежи за мъст.\r\n \r\nДетенцето, върху което е направен опит да бъде насилвано, е от ромски произход, задържаните също са от този етност,  уточняват запознати с обстановката в Сотиря, където живеят близо 2000 души. 14- годишният Христо е сирак, води се ученик, но никой не може да каже дали въобще е стъпвал през последната години в класната стая.\r\n \r\nВъзрастният Йордан се препитавал със събиране на отпадъци от кошовете за смет.  И двамата са с мярка за неотклонение \"задържане под стража\" за по 72 часа, уточни говорителят на окръжна прокуратура в Сливен Надежда Белева.\r\n \r\nТепърва ще се назначават психологични и съдено-медицински експертизи. Убиецът на малката Кристин е все още в сливенската болница, където лекуват простреляния му при преследването крак, очаква се до дни той да се сдобие с лична карта, каквата кой знае защо не му е била издадена при освобождаването от затвор в Бургас  през 2017 година.\r\n \r\n \r\nВеднага след ареста Трифонов направи пълни самопризнания, като заяви, че пребил детето под влияние на изпити „на крак“ около 200 грама ракия същия ден. Повдигнати са му три обвинение, все още не са готови всички експертизи, но обществеността настръхна след като юристи коментираха, че ще се размине с доживотния затвор при едно съкратено съдебно следствие.\r\n", "date": "2019.08.31", "title": "Полиция охранява ромската махала в Сотиря"}
{"url": "https://www.novinite.bg/articles/179811/Na-5-septemvri-se-ochakva-podpisvane-na-dogovor-za-gazoprovod-ot-Turciya-prez-Balgariya-za-Sarbiya", "text": "Премиерът Бойко Борисов заяви днес във Варна, че на 5 септември се очаква да бъде подписан договор за газопровод от Турция през България, за Сърбия, Унгария и Австрия.На 12-ия летен университет на Младежката организация на ГЕРБ той посочи, че в момента се работи по този много важен енергиен проект, който ще осигури диверсификация на доставките.Заедно с газовия интерконектор с Гърция ще се постигне 100 процента диверсификация, каза Борисов.Премиерът коментира също и проекта за АЕЦ „Белене“, като каза, че в него се събират много държави, има много предложения. Той е важен, защото след 10-15 години, когато се затворят 5-и и 6-и реактор на АЕЦ „Козлодуй“, ще трябва да имаме заместваща мощност, обясни той.Борисов коментира и големи и важни инфраструктурни проекти за Варна, като каза, че ще отпусне допълнително финансиране за тях.Той заяви, че кандидатът на ГЕРБ за кмет на Добрич е Надежда Петкова - специалист по европроекти, която присъства на форума.Премиерът отново потвърди, че от 1 януари следващата година с 10% ще бъдат повишени заплатите в държавния сектор. ", "date": "2019.08.31", "title": "На 5 септември се очаква подписване на договор за газопровод от Турция през България за Сърбия"}
{"url": "https://www.novinite.bg/articles/179805/Mladen-Marinov-s-komentar-za-policejskata-akciya-sreshtu-alo-mafiyata-v-Levski", "text": "Разпоредено е присъствие на пожарни автомобили край масивите, където се събира селскостопанската реколта, заради завишения риск от пожари.Това съобщи във великотърновското село Балван министърът на вътрешните работи Младен Маринов, цитиран от БТА. Той посочи, че през вчерашния ден са били установени над 100 огнища на пожари. Министърът уточни, че главният комисар Николай Николов е създал организация за изнесени дежурства, което означава, че пожарните автомобили не стоят в базите, а на места, където има селскостопанска продукция и опасност от пожари, за да могат по-бързо да се намесят при възникването на локален пожар.Министърът коментира и мащабната полицейска операция срещу телефонните измамници в Левски. По думите му групата, задържана в град Левски е била дълго време в полезрението на МВР. Техни жертви са били предимно възрастни хора, попаднали в схемата \"оказване на съдействие на полицията\". Преди години няколко души от групата са задържани за същите престъпления, но престоят им в затвора не е променил начина им на мислене и на живот, посочи той.Според министъра няма връзка между групата телефонни измамници, задържана преди време в Горна Оряховица и тази от Левски. Той посочи, че в скоро време и други групи, които се занимават с подобна дейност в различни части от страната ще бъдат неутрализирани. Маринов подчерта, че успоредно със залавянето на телефонните измамници МВР работи и по отношение на превенцията и информираността най-вече сред възрастните хора.Министър Младен Маринов гостува на празника на баницата във великотърновското село Балван по покана на дарителското сдружение \"Св.Иван Рилски\" и кметството.", "date": "2019.08.31", "title": "Младен Маринов с коментар за полицейската акция срещу ало-мафията в Левски"}
{"url": "https://www.novinite.bg/articles/179801/Premierat-Shte-povishim-dohodite-s-10-dogodina", "text": "Високите оценки на големите кредитни агенции Fitch и Moody’s коментира премиерът Бойко Борисов по време на 12-ия Летен университет на Младежката организация на ГЕРБ във Варна. На събитието присъстваха около 250 души от цялата страна.\"След като глобалните кредитни агенции излязат със своите становища, ги чете целият свят и се ориентира. На тях не можеш да им кажеш какво да напишат\", каза премиерът. И подчерта, че и според Fitch, и според Moody's показателите на страната ни са стабилни. Затова и доходите на българите щели да се повишат с още 10% догодина.„От Fitch казват, че очаквали да реализираме излишъци. Никъде не пише, че задлъжняваме за младите поколения - идиотщини, които чувам напоследък. И банковият сектор остава стабилен. А Moody’s все едно са преписвали от тях”, каза още министър-председателят.\"През последните години - това е и в отговор на президента - България се характеризира с нарастващи бюджетни излишъци, стабилно намаление на държавния дълг. Е, това е вече \"прогерберската позиция\", която не може да им се прости и трябва да се обърнат срещу тях\", пошегува се Борисов. Той коментира и изграждането на магистрала \"Хемус\". „Не трябва да има метър, на който да не се строи. Парите вече са отделени. Ако съм на мястото на варненци, ще си кажа: „Ще търпя ГЕРБ, докато ми направят „Хемус”. Освен това, за Варна трябва още един мащабен проект - да се отвори града към пристанището. За втори мост ще мислим дали е нужен\", коментира Борисов.За Пловдив министър-председателят заяви, че трябва местната власт да завърши започнатите проекти - за изложбената зала, военния музей и Околовръстния път. „Ще го вържем със Скобелева майка, така че тежкият трафик да не влиза в града”, поясни Борисов.„А в Русе вече няма нищо ненаправено – спортни зали, паркове, писта, стадион, площадите, училища, църкви…”, допълни министър-председателят.Той каза още, че на 3 септември е поканен в Германия, за да говори пред Бундестага. Темата на изказването му щяла да бъде рекордният износ, който страната ни реализира.Премиерът коментира и проекта АЕЦ \"Белене\". \"За него успяхме не само с дипломация, но и с много усилия. В този проект има смисъл, само ако бъде конструиран правилно\", категоричен бе Борисов.„Сега е по-добре, че не сме в Шенгенското пространство. Ако бяхме там, нямаше да успеем да връщаме всички нелегални мигранти, които идват от Гърция. С Турция споразумението за мигрантите работи прекрасно. Шенген просто сега няма. Вече стана повече като клише”, каза още Борисов.", "date": "2019.08.31", "title": "Премиерът: Ще повишим доходите с 10% догодина"}
{"url": "https://www.novinite.bg/articles/179797/Ninova-v-Ruse-Uvajaemi-jurnalisti-mikrofonite-sa-vklyucheni-Tuk-ne-e-MS-Pitajte-Nyama-neudobni-vaprosi", "text": "“Уважаеми журналисти, микрофоните са включени. Тук не е МС, където ви ги изключват. На ваше разположение сме. Питайте всичко, което ви интересува. няма неудобни въпроси”. Така лидерът на БСП Корнелия Нинова се обърна към журналистите по време на пресконференция в Русе, където се провежда конференция на БСП за издигане на кандидат за кмет и приемане на листа за съветници. \"Нашият кандидат е Пенчо Милков.Той ще ни липсва в парламента, но русенци ще имат възможност да изберат честен, интелигентен, млад и енергичен кмет”, обяви Нинова. По думите й той не е участвал в управление, не е разпределял обществени поръчки, не е част от задкулисието - почтен, отдаден на общината професионалист юрист, баща на три прекрасни русенчета. “Самоизградил се човек- тръгнал от общ работник на строежи и стигнал до доктор по право. Ние сме до него със силна програма за управление на общините, където трябва да остават част от събраните от гражданите данъци, комуналните услуги да се изпълняват от общински предприятия, а не да се дават на концесии, с данъчни стимули за привличане на инвестиции, мерки за чистота на въздуха, програма за жилищна и социална политика за младите хора, специални грижи за възрастните”, каза още председателят на БСП.", "date": "2019.08.31", "title": "Нинова в Русе: Уважаеми журналисти, микрофоните са включени. Тук не е МС. Питайте. Няма неудобни въпроси"}
