{"url": "http://www.novinite.bg/articles/153063/Dneven-horoskop-za-19-noemvri", "text": "Станете рано. Всичко, което свършите сутринта ще отвори нови възможности и шансове за вас. В края на деня ще срещнете някои пречки и затруднения, но няма да са особено сериозни.Опитайте да приложите в действие идеите, които ви хрумват. Денят е тясно свързан с интуицията, с възможността да се предвидят събития и да се извлекат максимални ползи от действията или бездействието на околните.Силен, успешен и творчески ден за вас. Получавате просветление в момент, когато отдавна търсите изход от проблемна ситуация. Доверете се на интуицията си.Ако сте представител на някой от останалите зодиакални знаци, можете да намерите своя дневен хороскоп .", "date": "2017.11.19", "title": "Дневен хороскоп за 19 ноември"}
{"url": "http://www.novinite.bg/articles/153067/Poveche-patruli-v-Loveshka-oblast-zaradi-katastrofite", "text": "Полицейските патрули по пътя София-Варна на територията на Ловешка област са увеличени двойно за всички почивни и празнични дни, заради трите тежки катастрофи там в петък и събота. Това заяви главният секретар на МВР главен комисар Младен Маринов на брифинг в село Български извор, където стана един от инцидентите.През изминалата нощ той, заедно с министъра на вътрешните работи Валентин Радев, директорът на МВР-Ловеч, областният управител на Ловеч и представители на Агенция \"Пътна инфраструктура\" инспектираха участъка, където станаха трите катастрофи. Загинаха общо 11 души, други 26 бяха ранени, четирима от които в критично състояние. Министър Радев каза, че е свикал миникризисен щаб на място, а днес очаква от експертите резултатите от анализите на пътния участък.\"Да ни кажат този участък, как ли не го кръщаваме, тези няколко километра тук, защо се е случило това? Имаме вече числа, статистика, но искаме точни анализи, за да се предприемат още мерки\", добави Радев.Главният секретар на МВР Младен Маринов допълни, че е разпоредил и всички пътни патрули на територията на страната вече ще са със включени сигнални светлини.Мислим всякакви варианти, но сигурността е и в ръцете на водачите. Участъкът е нов, асфалтът е нов, пътната маркировка е ясно видима, знаците са обозначени. Вижда се, че е населено място и трябва да кара внимателно. За съжаление, когато се направи един път по-добре, това увеличава възможността за по-висока скорост и се стига до увеличаване на пътнотранспортните произшествия, каза още Маринов. По думите му причините за тежката катастрофа между автобуса и камиона от петък все още се изясняват.", "date": "2017.11.19", "title": "Повече патрули в Ловешка област заради катастрофите"}
{"url": "http://www.novinite.bg/articles/153069/Borisov-svikva-izvanredna-sreshta-zaradi-katastrofite-kraj-Lovech", "text": "Заради зачестилите пътнотранспортни произшествия в отсечката Ловеч - Ябланица министър-председателят Бойко Борисов свиква среща, на която да му докладват мерки и предложения за намаляването им. Тя ще се състои днес, информира правителствената пресслужба.На извънредното съвещание ще присъстват министърът на вътрешните работи Валентин Радев, министърът на транспорта Ивайло Московски и министърът на регионалното развитие и благоустройството Николай Нанков. В обсъжданията ще участват още главният секретар на МВР Младен Маринов, директорът на Главна дирекция \"Национална полиция\" Христо Терзийски, както и представители на ДАИ и АПИ.За последните години пътнотранспортните произшествия в този участък са стотици. Единственият начин \"триъгълникът на смъртта\" да се премахне е спешното изграждане на магистрала \"Хемус\" от Ябланица към Ловеч. Но докато стане това, премиерът Борисов ще настоява за повече камери и полицейски патрули, за се избегнат жестоките катастрофи, се посочва в съобщението.", "date": "2017.11.19", "title": "Борисов свиква извънредна среща заради катастрофите край Ловеч"}
{"url": "http://www.novinite.bg/articles/153064/Aresti-i-bezredici-v-Garciya", "text": "Полицията в гръцката столица арестува 16 души за участие в безредиците от последните дни в Атина. Сред тях са граждани от Гърция, Франция, Италия, Литва, Германия, Ирак, предаде Нова телевизия.На 17 ноември бе организирана демонстрация пред посолството на САЩ по повод годишнината от въстанието в Политехническия университет, а след нея из атинските улици пламнаха безредици, пише БГНЕС.В района Екзархия бяха арестувани 16 души – 9 гърци, по двама французи и немци, италианец, литовец и иракчанин. Най-младият от тях бе 19-годишен, а най-възрастният – 37-годишен. Те бяха задържани през вчерашния ден, срещу тях са предявени сериозни обвинения.При сблъсъците с демонстрантите пострадаха и шестима полицаи. Гръцките власти не могат да спрат насилието на анархистичните групировки. Техните членове извършван нападения срещу полицейско постове, безнаказано громят сградите на държавните и обществените организации, редакции на вестниците.Обикновено задържаните са пускани след няколко часа в полицейския участък. Опозицията обвинява властите в бездействие.", "date": "2017.11.19", "title": "Арести и безредици в Гърция"}
{"url": "http://www.novinite.bg/articles/153065/Dvoen-uspeh-za-Grigor-Dimitrov-Final-v-London-i-3-v-sveta", "text": "Григор Димитров е на финал в Лондон, българският тенисист спечели с 4:6, 6:0, 6:3 полуфинала с Джак Сок и ще се изправи срещу Давид Гофен във финала в неделя на заключителния Мастърс, съобщава ДАРИК.\r\n\r\n\r\n\r\nВ деветия гейм Григор пропусна три мачбола, за да вземе четвъртия и да вземе сета и мача.В емоционално интервю след двубоя, по време на което Димитров едва сдържаше сълзите си, той сподели: \"Джак е много силен играч и ми създаде доста проблеми. Първият сет започна добре за мен, но след това не играх най-добрия си тенис. После показах по-голямо желание. Наистина много исках да спечеля и дадох всичко от себе си. В такива мачове е важно да не се поддаваш на негативните емоции и да опиташ да си позитивен максимално дълго\". ", "date": "2017.11.19", "title": "Двоен успех за Григор Димитров: Финал в Лондон и №3 в света"}
{"url": "http://www.novinite.bg/articles/153062/Vremeto-ostava-oblachno", "text": "Днес времето ще се задържи облачно, с валежи от дъжд главно в източната половина на страната. В Северозападна България ще е почти без валежи. Вятърът ще се ориентира от северозапад, ще се усили и с него ще започне да нахлува студен въздух. Максималните температури ще са между 6° и 11°, за София около 7°.Атмосферното налягане е по-ниско от средното за ноември, ще продължи бавно да се понижава. В планините ще е облачно и мъгливо, с валежи от дъжд, над около 1700 метра – от сняг. Ще духа слаб до умерен запад-северозападен вятър. Максимална температура на височина 1200 метра около 4°, на 2000 метра – около минус 2°.По Черноморието ще е облачно и дъждовно. Ще духа слаб до умерен северозападен вятър. Максимални температури на въздуха: 12°-14°. Температурата на морската вода е 13°-14°. Вълнението на морето ще бъде 1-2 бала.", "date": "2017.11.19", "title": "Времето остава облачно"}
{"url": "http://www.novinite.bg/articles/153066/Cveta-Karayancheva-prez-salzi-Prodaljavam-da-mislya-za-Kardjali", "text": "Новият председател на Народното събрание Цвета Караянчева в първо телевизионно интервю , след като пое най-важния пост в държавата. По повод светкавичното избиране на нов председател Караянчева заяви: \"Скочих в нещо, в което нямах много време да размисля\". Караянчева е избирана от 9-и МИР в Кърджали. Тя е основател и областен председател на ГЕРБ в Кърджали. Тя допълни още през сълзи, че хората й в Кърджали са притеснени да не я изгубят. \"Искам да ги успокоя, че продължавам да мисля за Кърджали и ще бъда с тях\".Депутат е в четири поредни парламента. Преди шест месеца седна на най-високата трибуна в залата, но като заместник на председателя на 44-ия парламент Димитър Главчев. От петък вече е втората жена-председател на Народното събрание.„Заемането на тази позиция беше предшествано от много скандали. Подкрепям решението на Димитър Главчев, защото той постъпи държавнически. Въпреки това не исках да го прави. Той е добър председател, има необходимите качества и можеше да продължи да работи. Ситуацията, в която се намирахме обаче беше доста сложна”, коментира Караянчева.По думите й от началото на това Народно събрание има много напрежение и личностни нападки.„Понякога дори се използва хамалски език. Затова сме виновни и ние като ръководство, и народните представители. Трябва да намерим добрия тон и да направим така, че да спорим за политики”, на мнение е новият председател на НС.", "date": "2017.11.19", "title": "Цвета Караянчева през сълзи: Продължавам да мисля за Кърджали"}
{"url": "http://www.novinite.bg/articles/153068/Ne-sa-neobhodimi-predsrochni-izbori-spored-Parvanov", "text": "\"Не са необходими предсрочни избори, може да се окаже вредно. Това няма как да не се отрази на образа на България, който е тягостен, наситен с мрачни цветове.\" Това заяви пред БНТ президентът Георги Първанов (2002 - 2012 година). Според Първанов действията на опозицията са естествени, а управляващите дават лош тон в политиката с непрекъснатите скандали. По думите му сегашният кабинет има най-нисък коефициент за полезно действие.Относно  Първанов заяви, че е необходимо да се търси баланс при назначаването на ръководителя на такъв орган, така че председателят да не се използва като политическа бухалка срещу опоненти.Относно промените, предвиждащи , президентът заяви, че подобна идея е била лансирана още преди ГЕРБ да поемат управлението на държавата. Идеята тогава била да се отворят икономическите досиета, където според Първанов се крият истинските зависимости. Първанов беше ясен и че падането на давността на този род престъпления няма да представи страната ни добре на европейската и световната политическа сцена, защото ще останат други престъпления, за които давността ще продължи.\"Не може всеки, който се е докоснал до властта, да почне да кърпи Конституцията по груб начин, това може да създаде конституционен нихилизъм в обществото\", обясни Първанов.", "date": "2017.11.19", "title": "Не са необходими предсрочни избори според Първанов"}
