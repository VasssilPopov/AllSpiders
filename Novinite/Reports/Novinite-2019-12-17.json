{"url": "https://www.novinite.bg/articles/183708/Nejmar-Golyamata-mi-cel-e-titla-s-Braziliya-ot-Mondial-Umiram-za-PSJ-na-terena-no-ne-sam-shtastliv", "text": "Футболната звезда около, която се шуми най-много - Неймар даде интервю за списание France Football. Ней Джуниър, който е най-скъпия играч в историята (222 милиона евро) говори по доста теми.\"Меси е най-добрият футболист, когото съм виждал някога, той е невероятен. Не е странно, че спечели шест пъти Златната топка. Той е на върха от много години. Трябва да се дава една Златна топка специално за него\", коментира Неймар.\"Килиан Мбапе? С него наистина се намираме в добри отношения. Ние сме добри приятели. Помагаме си на терена. Той е много специално дете. Между нас няма конкуренция.\"\"Днес съм футболист на ПСЖ и давам 100% от себе си. Ще дам живота си на терена за отбора. Не съм искал да наранявам никого през лятото, но ако човек не е щастлив някъде, трябва да си тръгне. Така разсъждавам аз.\"\"Основната ми цел? Да стана световен шампион с Бразилия. Това е нещото, за което мисля. Бих се радвал да спечеля и Златната топка, но успехът там идва от само себе си\", допълни кариоката.", "date": "2019.12.17", "title": "Неймар: Голямата ми цел е титла с Бразилия от Мондиал! Умирам за ПСЖ на терена, но не съм щастлив"}
{"url": "https://www.novinite.bg/articles/183731/VIDEO-Hubchev-oceni-negativno-polusezona-za-Levski-sled-trezva-ravnosmetka", "text": "- Г-н Хубчев, в неделя Левски изигра последния си мач за 2019 година (б.р. - равенството 0:0 с Локомотив Пловдив). Каква е равносметката ви за шестте месеца, откакто сте начело на \"сините\"?- По-скоро преобладава неодобрението, мисля, че малко направихме. Можеха по-добре да се развият нещата. - Разликата от лидера Лудогорец е 5 точки. Способен ли е Левски да навакса този пасив през пролетта?- Пет точки са и много, и малко, с оглед предстоящите мачове, когато отборите от първата шестица ще се срещнат още по два пъти. Но по-важното е ние да направим отбор и да се подготвим по начин, по който да бъдем конкурентни на Лудогорец.- На 1/4-финалите се изправяте срещу шампиона на България...- Срещата с Лудогорец е дербито на 1/4-финалите в турнира за Купата на България. Тук правилата са по-различни. Играе се един мач и целта е отборът да продължи. Затова ние ще подходим по друг начин в тази среща. Но по-важното в момента е зимната подготовка. Ние трябва да се подготвим по най-добрия начин за този и останалите мачове през пролетта. - Удовлетворен ли сте от видяното от футболистите ви?- В тренировъчния процес нямаме никакви забележки към футболистите. Държанието на всички момчета беше абсолютно професионално. Загубихме три мача, но в тях липсваха 4-5 от нашите футболисти заради контузии. Играчи, на които разчитахме. Досега не сме го казвали, защото не искахме да прозвучи като оправдание. Но след като сме загубили тези мачове, няма как да бъдем доволни. - Кое е най-силното оръжие на Левски в момента?- Най-силно се представяме като отбор. Самият професионален живот и в тренировките, и в съблекалнята, и извън нея, ми харесват. Мисля, че отношенията между футболистите, като колектив на мен ми харесват.- Вие сте треньор, който държи изключително много на дисциплината. Индивидуален ли е подходът ви към всеки играч?- Това е тема, с която много се спекулира. Сигурен съм, че тук са идвали много по-строги треньори, в пъти по-строги. Просто подходът ни е малко по-различен. На моменти в един такъв колектив от 20-25 човека, не можеш винаги да коментираш проблемите пред целия отбор, и преценяваме с кого трябва да говорим индивидуално и с кого можем да коментираме нещата пред целия отбор. Това е много важно и може би от там идва мнението за дисциплината, на която много държа. Не само във футбола, а и в живота, няма как да прогресира човек, ако няма дисциплина и самодисциплина.- Работите ли по специален начин за мотивирането на футболистите ви?- Това е много интересно. Едно от първите неща, което ми направи впечатление, когато започнах да се интересувам от треньорската професия беше мнението на легендата в треньорството Ото Рехагел, който беше казал, че 90 процента от работата на треньора е работата като психолог и приятел с футболистите, и само 10 процента чисто треньорска футболна работа. Тогава не ми се вярваше, че това е истина или този човек да е откровен. Но с течение на времето се оказа, че наистина е така. Много е важно треньорът да е добър психолог и да бъде честен и откровен пред колектива. - Виждате ли израстване в юношите от школата на Левски?- Това, което виждам като работа в школата, още от първия си ден в Левски, е изключителния професионализъм. За радост на детско-юношеската школа ръководството на клуба инвестира много и направи много за децата от Академията. Почти ежедневно използвахме деца от школата, за да участват в нашите тренировки. Те се представиха на доста добро ниво. Дори имаме идеята да вземе две или три момчета на подготвителните ни лагери и да им предложим професионални договори. Наблюдаваме тренировките дори и на най-малките. - Какво искате да пожелаете на левскарите?- Пожелавам на всички здраве! То е най-важното нещо в нашето съществуване. Всички да имат по-добър и спокоен живот и повече радостни моменти за всеки с любимия му отбор.", "date": "2019.12.17", "title": "(ВИДЕО) Хубчев оцени негативно полусезона за Левски след трезва равносметка"}
{"url": "https://www.novinite.bg/articles/183723/Uchenite-biyat-trevoga-Magnitniyat-polyus-promenya-koordinatite-si", "text": "Един от най-важните ориентири на Земята - магнитният полюс - променя координатите си. По този начин Северният полюс се придвижва стремително от Канада към руския архипелаг Нова Земя, съобщават световните издания.Учените са изчислили, че движението се извършва с рекордна скорост от 50 км на година. От 1831 г. полюсът вече е изминал 2250 км. Всяка година се получава ускорение, което плаши учените. Струва си да се отбележи, че до 90-те години на миналия век скоростта е била около 15 км на година.Южният полюс е стабилен: темпото му на движение остава почти непроменено. Най-вероятно такива промени са повлияни от процеси, които бушуват дълбоко в недрата на нашата планета. Според специалисти, магнитните полета се образуват поради горещата сплав на желязо и никел. Металът има температура около 3000°C и дърпа магнитното поле.Според прогнозите, скоростта на движение на Северния полюс ще остане стабилно висока до 2025 г. Промените изискват учените да актуализират своевременно Световния магнитен модел (WMM), който по-рано се актуализираше на всеки 5 години. Сега обновленията се пускат веднъж на всеки няколко години, съобщава \"Блиц\". Работата на цялата навигационна система, която се използва на кораби и дори на смартфони, зависи от WMM.", "date": "2019.12.17", "title": "Учените бият тревога: Магнитният полюс променя координатите си"}
{"url": "https://www.novinite.bg/articles/183697/Startira-vlogarsko-shou-s-uchastieto-na-populyarni-balgarski-sportisti-VIDEO", "text": "Уникално по рода си влогърско предаване за живота на спортистите стартира съвсем скоро. \"Backstage\" е съвместен проект на асоциация \"Докосни дъгата\" и Национална спортна база, а водеща роля в иновативното шоу ще имат световната шампионка по бокс Станимира Петрова, втората тенис ракета на България Димитър Кузманов, надеждата ни в олимпийското карате Ивет Горанова, олимпийската медалистка по борба Елица Янкова, златното момиче Радина Филипова и националният треньор по скокове във вода и коментатор по \"Евроспорт\" Георги Чобанов. Забавен, полезен, вдъхновяващ и креативен.Това са само малка част от епитетите, с които може да бъде описан амбициозния проект, който ще превземе интернет пространството, показвайки обичани родни спортни личности в необичайна и непозната светлина. \"Влогърско предаване за живота на спортиста. Неговото ежедневие, неговите мечти, неговите победи и загуби. Бъдете с нас, чуйте и вижте! Ще има много документалистика, но също така и много изпитания за нас и нашите гости! Ще тренираме заедно, ще избираме заедно храна, напитки и забавления! Влезте в нашия свят! Светът на българския спортист отблизо! На спорта по света! Един от вас може да е следващия шампион на България! И него ще очакваме тук - пред нашата камера!\", гласи резюмето от създателите на \"Backstage\". Два трейлъра и няколко любопитни видеа с участието на Елица Янкова, Радина Филипова, Илиана Раева и Иван Несторов - Амебата вече бяха представени в официалния youtube канал на \"Backstage\", а премиерният епизод ще се появи съвсем скоро. Официалните страници на проекта във \"Фейсбук\" и \"Инстаграм\" - \"Pass Backstage\" също набират скорост, така че всеки, който иска да следи отблизо света на българските спортисти, може да се присъедини към тях и да стане част от предстоящите приключения.", "date": "2019.12.17", "title": "Стартира влогърско шоу с участието на популярни български спортисти (ВИДЕО)"}
{"url": "https://www.novinite.bg/articles/183695/Hvanaha-sadeben-medik-da-zadovolyava-nagona-si-s-trup-na-momiche-drug-go-gledal", "text": "Извратенякът Уидър Сантос Силва, на 52 години, е уволнен от Съдебно-медицинския институт на Бразилия, след като беше хванат да прави секс с мъртво момиче, пише bulgaros.ovh, цитиран от блиц.Мъжът си е позволил да извършва полов акт с тялото на починалото момиче в присъствието на друг доктор, който, според вестник Перу 21, наблюдавал без да направи нищо.Полицейски служители от град Манаус, които разследвали смъртта на момичето, дошли да вземат резултатите от аутопсията и се натъкнали на грозната сцена. Извергът се опитал да избяга, но веднага бил заловен.Според полицията двамата лекари са били пияни. Некрофилията в Бразилия е престъпление, което се наказва с една до три години затвор и глоба до 5 000 евро.", "date": "2019.12.17", "title": "Хванаха съдебен медик да задоволява нагона си с труп на момиче, друг го гледал"}
{"url": "https://www.novinite.bg/articles/183698/Dneven-horoskop-za-vtornik-17-dekemvri-2019-g", "text": "Самоанализът не е сред любимите ви неща, но е време да получите някои прозрения относно това кой сте всъщност. Погледнете се в огледалото и разкрийте сами на себе си най-съкровените си желания.Днес най-важното нещо за вас е справедливостта. До такава степен, че дори вие ще се изненадате от себе си. Днес можете да разрешавате спорове без проблем, благодарение на безпристрастността си.Днес някой човек ще ви очарова и то по-един малко по-различен начин. Възможно е рязко да промените плановете си. Днес сте романтично настроени и си личи. Вижте повече на: ", "date": "2019.12.17", "title": "Дневен хороскоп за вторник, 17 декември 2019 г."}
{"url": "https://www.novinite.bg/articles/183705/Osadiha-Pervez-Musharaf-na-smart-zaradi-darjavna-izmyana", "text": "Тричленен състав с 2 на 1 гласа осъди на смърт Первез Мушараф - бившия военен лидер и президент на Пакистан, по дело за държавна измяна, което се води срещу него от 2013 г.Обвинението е заради суспендиране на конституцията през 2007 г., когато ген. Мушараф въвежда извънредно положение в страната и разпорежда да бъдат арестувани членовете на Върховния съд.Той е първият държавен глава на Пакистан, осъден заради суспендиране на конституцията. Первез Мушараф е роден на 10 август 1943 г. в Делхи.От 1998 г. е началник на щаба на сухопътните войски на пакистанската армия. През 1999 г. завзема властта чрез военен преврат, суспендира на два пъти конституцията и обявява извънредно положение в страната.На 20 юни 2001 г. се самообявява за президент на Пакистан и изпълнява тази функция до 2008 г.Первез Мушараф е разследван по четири обвинения от 2007-ма година насам, включително и за участие в убийството на неговия политически противник Беназир Бхуто.В момента Мушараф е в Дубай, след като през 2016 г. му е разрешено да напусне страната за лечение.Според следствието, бившият държавен глава се укрива там от правосъдието.", "date": "2019.12.17", "title": "Осъдиха Первез Мушараф на смърт заради държавна измяна"}
{"url": "https://www.novinite.bg/articles/183710/Policejski-ekipi-sa-ustanovili-nad-1100-narusheniya-na-ZDvP-za-edna-sedmica-v-oblast-Sliven", "text": "От 9-ти до 15-ти декември на територията на ОДМВР-Сливен са проведени специализирани операции, разпоредени от главния секретар на МВР, Главна дирекция „Национална полиция”, и директора на ОДМВР-Сливен старши комисар Димитър Величков. Екипи, сформирани от служители на Пътна полиция, Териториална полиция и районните управления в Сливен, Нова Загора, Твърдица и Котел, са извършили проверки на 2344 моторни превозни средства и 2480 лица. Констатирани са 1112 нарушения на Закона за движение по пътищата и Кодекса за застраховане. 99 от нарушенията са констатирани по време на широкообхватните контроли в Сливен, Нова Загора и Твърдица. За една седмица в РУ-Котел са констатирани 306 нарушения, съставени са 66 акта, 149 фиша и 91 ел.фиша за превишена скорост. На територията на РУ-Сливен са установени общо 695 нарушения, от тях за скорост са 371, 19 за неспазване на предимство и пътни знаци, 50 за неправилно спиране и паркиране. Започнати са 6 бързи производства за управление на МПС след употреба на алкохол, неправоспособност и нерегистрирани превозни средства. Трима са хванати да управляват след употреба на наркотици. Санкционирани са трима пешеходци за неправилно пресичане. През седмицата са осъществени 4 операции по метода широкообхватен контрол- 2 в Нова Загора и по една в Сливен и Твърдица. Засилени проверки за спазване на ограниченията на скоростта ще има през цялата седмица в районите с повишена концентрация на пътни произшествия по главните и общински пътища в областта. Ще бъдат използвани всички технически средства за контрол. Водачите ще бъдат проверявани още за редовни документи, застраховка Гражданска отговорност и подготовката на автомобилите за зимния сезон. Завишена остава дейността по отношение установяване на лица, които управляват под въздействие на наркотични вещества и алкохол.", "date": "2019.12.17", "title": "Полицейски екипи са установили над 1100 нарушения на ЗДвП за една седмица в област Сливен"}
{"url": "https://www.novinite.bg/articles/183685/Nesbadnato-detstvo-decata-koito-izgubihme-prez-2019", "text": "Топенето на България върви със скорост 1-2 хил. бебета по-малко всяка година. Между 105 и 108 момчета се раждат на 100 момичета. Това показва статистиката на ражданията у нас. Този феномен обаче не е само в България, а и по света. Това заяви в интервю за БГНЕС директорът на Дирекция „Демографска и социална статистика“ в Националния статистически институт Магдалена Костова.7-годишното момиченце е изнасилено и пребито до смърт в сливенското село Сотиря. Детето е намерено в края на селото, на метри от дома си, в изключително тежко състояние . Откарано е в болница, но медиците не успели да спасят живота му.Жертвата живеела с баба си и дядо си, тъй като майка й работела на морето, разказват жители на Сотиря. Обвиненият за шокиращото насилие Мартин Трифонов остава за постоянно в ареста.  Навярно, често сте виждали такива заглавия, загиналите деца на пътя тази година са много. 12 жертви на катастрофи, само през лятната ваканция.Според данните от черната статистика най-много са пострадалите деца до 9-годишна възраст.От полицията посочват, че от общия брой на загиналите 8 са били в автомобилите на родителите си. От началото на 2019 г. до края на август общо 19 деца са станали жертви на катастрофи у нас. Това е с 5-по-малко от 2018 г. Други 773 пък са били ранени спрямо 792 за същия период на миналата година. .Детето почина от натравяне,а още две бяха в болница.Отровният газ фосфин е предизвикал сърдечен арест у починалото 9-годишно момче в село Кардам, съобщи на пресконференция районният прокурор на Генерал Тошево Йорданка Чанева, която е и наблюдаващ прокурор на досъдебното производство. По думите й активното вещество в отрова за гризачи, вдишано от момчето, е било в летална концентрация, значително над нормите, описани в специализираната литература, които предизвикват смърт само за 30-60 минути. Прокурорът посочи, че изготвените експертизи от Военномедицинска академия в София и съдебен лекар са еднозначни.  През годината станахме свидетели и на това. Родители изхвърляха, изоставяха и забравяха отрочетата си, защото \"не могли\" да се грижат за тях... Не съдим никого, просто поставяме фактите 'на масата\". Но тези новини, ни карат да се замислим.. с какво е виновно едно новородено и с какво е заслужило съдбата си..Изоставено бебе е открито в квартал „Люлин” 6 в София. Сигналът за намереното дете е подаден в 21:47 часа. То е било в кошче с бележка, на която е пишело: „Моля да го предадете на социалните. Успех!”. Детето вече е настанено в Дом за медико-социални грижи.Неотдавна ви съобщихме и за скърбящо семейство от Враца, където.То колабирало между първия и втория час. Трагедията се разиграла в училище „Христо Ботев”.Белодробно страдание, което се е развило много бързо, е причината за смъртта на 13-годишното дете.. Спомняте ли си за малчугана, на когото беше отказана помощ в две болници..?Риновирусът е доказан в пробите на 3-годишното дете, което почина на 14 ноември в „Пирогов“ след посещение в други две. В първото лечебно заведение, където родителите са го завели – педиатрията „Проф. Иван Митев“, са отказали да го приемат, тъй като не е имало легла, твърди вестник „24 часа“. В болница „Лозенец“ са го преглеждали и са назначили домашно лечение.3-годишното дете  почина на 14 ноември. И това, ако не е плашеща статистика? Само за първите три месеца на годината починалите българи са близо 29 хиляди души. Най-голяма е смъртността в столицата, където в последния им път са изпратени 5 230 българи. Втори по смъртност град е Пловдив, където животът си са загубили 2 884 души, а на трето място се нарежда Варна, където са извършени 2 087 погребения. Смъртността в Хасково, Стара Загора и Благоевград също е много висока спрямо броя на населението – в тези градове умират по около 300 души всеки месец.Ако тази статия ви е натъжила - съжалявам, но това е реалността. Всеки ден ставаме свидетели на трагедии, убийства и от това не рядко страдат деца.. Ако в духа на Коледа искате да помогнете на сираче, дете в неравностойно положение, ето две кампании, в които можете да се включите:МНОГО хора събират пластмасови капачкиДруги още не събират, но искат да се грижат по-добре за околната среда и/или да помагат на хората в нужда. Martina Yordanova и Lazar Radkov подновяваме кампания за събиране на пластмасови капачки, като целта ни е следната:=> Да събираме достатъчно пари, с които да се закупуваме кувьози за болници в по-малки градове;=> Защото всяко 3-то дете в България, което е било в кувьоз, получава увреждане на очите, защото наличната техника е на над 20 години;=> Идеята ни е да имаме периодична акция, в която всеки да носи събраните капачки;=> Целта ни е да има максимална прозрачност и затова ще докуменитраме абсолютно всичко със снимки и видео.Правим го, защото вярваме, че България и светът като цяло могат да станат едно по-приятно за живеене място, когато всеки от нас започне да полага ежедневни усилия за това.Ако искате да дарите средства, посочваме банковата сметка за това: IBAN: BG67UNCR70001523100818BIC: UNCRBGSFТитуляр: ФОНДАЦИЯ ЛАЗАР РАДКОВКато Основание за плащане пишете: “Дарение”„Българската Коледа“ има за цел да насърчава дарителството, да спомага за решаване на значими за обществото проблеми, касаещи здравето на децата и да подпомага лечението на деца. Децата, чието лечение се подпомага от „Българската Коледа“, се определят съвместно от Експертния съвет към „Българската Коледа“, както и от съорганизаторите на благотворителната инициатива.\" Всеки един от нас може да подкрепи \"Българската Коледа\" със СМС на номер 1117 или обаждане на 0 900 1117. ", "date": "2019.12.17", "title": "Несбъднато детство... децата, които изгубихме през 2019"}
{"url": "https://www.novinite.bg/articles/183716/WWF-si-pojelava-oshte-poveche-istinski-gori-prez-novata-godina", "text": "„За моята Коледа е нужна повече от една елха“ е кампания на природозащитната организация WWF. С безмълвната си молба животните в гората призовават нас – хората да запазим техния дом, защото няма къде другаде да отидат. Екипът на WWF го прави всеки ден, но има нужда от помощ! WWF опазва българските гори вече в продължение на 20 години и създава естествен дом за горските обитатели.До момента с помощта на доброволци и дарители експертите на природозащитната организация са посадили близо половин милион дръвчета из цяла България. Сега се полагат основите на нова гора на брега на Марица. 12 хиляди фиданки от осем вида дървета ще вдъхнат нов живот на крайречна местност до гр. Стамболийски. Те са специално подбрани и отгледани така, че да имат възможно най-голям шанс да се захванат и оцелеят. Част от тях вече са засадени, но има още много работа. Нека не забравяме, че крайречните гори са изключително ценни. Те са дом за дивите животни, но са истинско богатство и за хората. Укрепват бреговете, предпазват от наводнения, поглъщат праха, подобряват качеството на водите. И не на последно място предлагат приятна среда за отдих и почивка за всички нас. Въпреки огромното им значение, те са унищожавани векове наред с цел освобождаване на територии за пасища и земеделски земи. А създаването на нова гора е сложен и отговорен процес, основан на дългогодишни изследвания и наблюдения. Експертите на WWF предупреждават, че от залесяването има смисъл само когато се спазват някои основни правила. Задължително трябва да се вземат предвид климатичните особености, характеристиките на почвата, естествената растителност на района, вида на фиданките, както и местното биоразнообразие. Създаването на нова гора не свършва с полагането на фиданките в земята. Длъжни сме да се грижим за тях най-малко три години след залесяването. От WWF знаят от какво се нуждаят младите дръвчета. Грижата за тях е част от ежедневната им работа и я вършат с удоволствие. Но, за да продължат да го правят, имат нужда от помощ. Нека да създадем заедно една нова гора! Подкрепете Коледната инициатива на WWF с sms абонамент с текст  на латиница DMS GORA на 17777 (за всички мобилни оператори). Цената на месечното дарение е само 5 лв. WWF има нужда от Вас, за да продължи да пази българската природа! Благодарим Ви от сърце и Ви желаем весели празници!", "date": "2019.12.17", "title": "WWF си пожелава още повече истински гори, през новата година"}
{"url": "https://www.novinite.bg/articles/183719/Barnaut-Vseki-vtori-uchitel-u-nas-strada-ot-hronichno-nedospivane", "text": "Всеки втори учител у нас страда от хронично недоспиване, а над 75% не намират време и мотивация да спортуват. Това утежнява още професионалното прегаряне, от което страда 60% от гилдията.8% от хората в нея са с рискови нива на синдрома бърнаут, а 23% са в начална фаза, уточни авторът на проучването  доц. Юрий Янакиев на конференция в Пловдивския университет. Тези данни показват по-високи нива в сравнение с всички останали професии у нас, сравними са само със състоянието на лекарите и медсестрите. По-високи са и от средното в ЕС.Проучването в представителната извадка от 1000 учители от цялата страна извежда като основни фактори бумащината в системата, взаимоотношенията с децата – агресията и апатията у тях, както и трудностите в общуването с родителите. „Наблюдаваме неспособност за ясен диалог. Учителите са утвърдени в професията си и често застаряващи, а профилът на ученика е вече е различен. Той не е някогашното покорно дете, за което преподавателят е безспорен авторитет. Учениците са търсещи, знаещи, правилата на играта са променени”, каза доц. Янакиев.Най-много умора според резултатите от проучването са натрупали учителите около 50-те с 20 г. стаж в системата. Другата изключително уязвима категория са преподавателите между 30 и 35 г. Това е възрастта, в която в днешно време се създават семейства и деца. Това води до прекомерно физическо и емоционално претоварване, особено на жените, които обаче доминират в учителската професия.Авторите на изследването от ПУ и синдикат „Образование” към КТ „Подкрепа” дават и няколко препоръки. Едната  е учителите да бъдат запознати със симптомите на професионалното прегаряне, за да могат да разпознаят това състояние и да потърсят подкрепа. Често тя е много необходима още в началото на професионалната реализация. „Когато влиза млад човек, говорим за т. нар. „меден месец”. Обикновено при прекалено ентусиазирано встъпване в професията следва разочарование от трудния диалог, средата, консервативността на системата, отношенията с по-опитни колеги, големия брой деца”, обясни доц. Юрий Янакиев. Той препоръчва да се правят редовни диагностики на професионалното прегаряне в гилдията – веднъж или два пъти годишно, както и да се изработят стратегии за повишаване на устойчивостта. Това включва подобряване на уменията за общуване с родителите. В момента педагозите не могат и да се справят с кризи.„Учителите подлежат на задължителни прегледи, но бърнаут е елемент, който трудно би се хванал в рутинните диагностики на службите по трудова медицина -  коментира зам.-министърът на образованието Таня Михайлова. - Факт е, че учителската професия изисква много енергия и хората, които със сърце и душа работят, винаги намират устоите и могат да излязат от ситуация”. ", "date": "2019.12.17", "title": "Бърнаут! Всеки втори учител у нас страда от хронично недоспиване"}
{"url": "https://www.novinite.bg/articles/183699/Alfa-Risarch-Za-33-procenta-ot-balgarite-2019-a-e-bila-dobra-za-14-losha", "text": "По-богатите и по-младите са станали по-малко щастливи, а по-възрастните и по-бедните – по-малко нещастни. Това показва декемврийско проучване на \"Алфа рисърч\", тествало равносметката на българите за отиващата си година.Личната равносметка на българите за 2019-а продължава в общи линии позитивната тенденция, характерна за последните пет години. Двойно по-голям процент (33%) оценяват изминалата година като по-добра за тях, отколкото тези, за които тя е била по-лоша (14%). Остава обаче най-значим делът (53%) на хората, които не виждат промяна в собствения си живот и възможности – нито за добро, нито за лошо.На този фон прави впечатление един интересен акцент в обществените нагласи. Въпреки разтварящата се ножица между позитивни и негативни оценки, е налице известен спад както в едните, така и в другите. На положителните – от 35 на 33 на сто, на отрицателните – от 19 на 14 на сто. Дали това е моментно колебание, или начало на по-сериозна промяна, ще стане ясно през следващата година. Към момента обаче анализът сочи, че оптимизмът намалява основно сред по-високо статусните групи, а песимизмът – сред по-нискостатусните. Най-значим спад е налице във възрастовата група на 55-60 годишните, на които предстои преминаването в друг житейски етап, пенсионния, с всички произтичащи от това промени в индивидуалния стандарт, особено предвид нерадостната перспектива на ощетеното от втория стълб първо поколение пенсионери.В електорален план ГЕРБ остава първа политическа сила. Подкрепата за тази партия е 21.7%, а за БСП  - 18.2%. Респективно лидерът на управляващите Бойко Борисов (29.6%) продължава да е със значимо по-високо доверие от лидера на опозицията Корнелия Нинова (20.8%).Новоучредената (макар и все още нерегистрирана) партия на Слави Трифонов има потенциалната подкрепа на 8.6% от избирателите и конкурира ДПС (7.8%) за третото място. На този етап е трудно да се каже, дали заявените симпатии ще се превърнат в реална подкрепа, още повече, че профилът на техните привърженици остава все още твърде неясен. За момента по-ясно се открояват т.нар. \"мобилни избиратели\", чийто вот бързо се мобилизира, но и бързо се демобилизира: най-младите до 30-годишна възраст, обезсърчени и разочаровани хора от по-малките населени места.През 2019-а продължи ерозията в подкрепата за националистическите партии. Тандемът ВМРО-НФСБ има доверието на 5.3%, а Атака – на 1.4%. Лидерите им също плавно губят обществено влияние: одобрението за Красимир Каракачанов спада от 22.5% до 18.9%, през последната година доверието във Валери Симеонов остава на равнище 9.1%, а във Волен Сидеров 6.4%.Първата изборна година на Демократична България донесе на обединението мандат в Европейския парламент и добро представяне в пропорционалния вот за общински съветници и районни кметове в София. Цялостната електорална подкрепа за тях укрепва до 5.1%. Предизвикателство обаче продължава бъде слабото присъствие извън столицата.", "date": "2019.12.17", "title": "Алфа Рисърч: За 33 процента от българите 2019-а е била добра, за 14 - лоша"}
{"url": "https://www.novinite.bg/articles/183696/Predimno-slanchevo-shte-e-vremeto-dnes", "text": "Днес от югозапад ще продължи да се пренасят топли въздушни маси. Над по-голямата част от страната ще бъде предимно слънчево. По поречието на Дунав, в котловините и на места в Горнотракийската низина ще има мъгла или ниска слоеста облачност, като в повечето места около обяд видимостта ще се подобри и облачността ще се разкъса. Ще е почти тихо. Преобладаващите максимални температури ще бъдат между 11° и 16°, на места в Предбалкана до 18-20°; по-ниски ще остават дневните температури в местата с трайна мъгла: 5°-8°.Над планините ще бъде слънчево и ще се затопли още. Вятърът ще е слаб, предимно от запад. Максималната температура на височина 1200 метра ще бъде около 15°, на 2000 метра – около 10°.Над Черноморието преди обяд на много места ще има мъгла или ниска слоеста облачност. Около и след обяд облачността ще се разкъса и видимостта ще се подобри. Ще духа слаб до умерен югозападен вятър. Максималните температури на въздуха ще бъдат 12°-15°. Температурата на морската вода е 13°-14°. Вълнението на морето ще бъде 1-2 бала.", "date": "2019.12.17", "title": "Предимно слънчево ще е времето днес"}
{"url": "https://www.novinite.bg/articles/183713/Povishavat-Kubat-Pulev-ot-serjant-v-lejtenant", "text": "Един от най-успешните български състезатели в професионалния и аматьорския бокс Кубрат Пулев ще бъде повишен от сержант в лейтенант от резерва на Въоръжените сили на Република България.Тържествената церемония по присвояване на военното звание \"лейтенант\" от резерва на Кубрат Пулев ще се състои на 18 декември, сряда, в Министерството на отбраната. Пагоните ще му връчи министърът на отбраната Красимир Каракачанов в присъствието на заместник-началниците на отбраната генерал-лейтенант Димитър Илиев и вицеадмирал Емил Ефтимов, представители на Министерството на младежта и спорта и други официални гости.Министърът на отбраната Красимир Каракачанов ще награди и 10-те най-добри спортисти на Министерството на отбраната, военните спортни клуба, класирани на първите три места в държавните военни първенства на Националната военна спортна федерация, и други изявени през годината състезатели и спортни деятели с принос към българския военен спорт.***", "date": "2019.12.17", "title": "Повишават Кубат Пулев от сержант в лейтенант"}
{"url": "https://www.novinite.bg/articles/183701/Legendarni-pesni-i-strahotno-chuvstvo-za-humor-ni-ochakvat-na-20-ti-dekemvri-ot-2000-chasa-v-zala-1-na-NDK", "text": "ще си припомним обичаните и до днес песни, скечове и съвсем нови хумористични етюди, вдъхновени от легендарната формация НЛО. Актьорите Георги Мамалев, Антон Радичев, Катерина Евро, Камен Воденичаров, Тончо Токмакчиев и младите актриси Ева Данаилова и Василена Кънева, са подготвили за нас много музика, смях и актуални теми. Идеята за новия актьорско-музикален проект е дело на композитора Стефан Димитров, който ще участва лично в спектакъла. Неговите добре познати и до днес песни ще звучат в съвременни аранжименти, направени специално от Евгени Димитров- Маестрото и “Ку-Ку Бенд”. Ще чуем любими хитове \"Канада\", \"Адвокате\", \"Свако Цако\", \"Парти любими\" и много други, написани от Живко Колев и Недялко Йорданов.Сценаристът и режисьорът на “Спомен НЛО” - Димитър Стоянович и Лъчезар Аврамов - освен, че връщат на сцената едни от най-легендарните скечове като “Тримата в кухнята” и “Професор Гучев”, ще изненадат публиката с множество нови, интелигентно поднесени и актуални хумористични епизоди. Доброто настроение е гарантирано!С концерт-спектакъл “СПОМЕН НЛО” ще си припомним доброто старо време, ще пеем, ще се посмеем, но и ще се огледаме за това, което ни се случва днес. Заповядайте на една среща между миналото и настоящето, където единствено смехът носи утеха.Вижте специалната видео поканата за концерт–спектакъл “Спомен НЛО” - Билети можете да закупите онлайн отвсички каси на EasyPay както и от Билетен център - НДК.се провежда с подкрепата на Столична община.", "date": "2019.12.17", "title": "Легендарни песни и страхотно чувство за хумор ни очакват на 20- ти декември от 20:00 часа в зала 1 на НДК"}
{"url": "https://www.novinite.bg/articles/183702/Djigit-na-godinata-Micubishi-fucha-s-235-km-chas-na-AM-Trakiya-shoforat-s-kultovo-opravdanie", "text": "Пловдивски катаджии успяха да заснемат тазгодишния носител на приза \"джигит на годината“. Нарушителят вече има и глоба, потвърдена от районния съд, а оправданието, което направил пред магистратите, е скандално.Нарушителят, който гордо може да носи титлата \"най-тежкият крак на България“, е бил щракнат от мобилна камера на КАТ рано сутринта на 19 август. Мъжът шпорил по АМ \"Тракия“ с лек автомобил \"Мицубиши Аутлендър\", а измерената скорост била 235 км/час, при разрешени максимални 140. Шофьорът бил санкциониран с 1050 лева лева за нарушение на Закона за движението по пътищата. Срещу получения електронен фиш била входирана жалба в съда.Магистратите прегледали цялата полицейска документация и преценили, че всичко е изрядно от страна на униформените.Шофьорът направил възражение, че максималната технически възможна скорост на автомобила е 200 км/час и няма как да се развие сочената в електронния фиш скорост, пише пловдив24. Освен това нямало знак за камера.От районния съд проверили регистрационния талон на автомобила, в който наистина пишело, че максималната възможна скорост за мицубишито е 200 км/час. Между датата на регистрацията и датата на установяване на нарушението имало значителен период от време и магистратите сметнали, че е възможно по автомобила да са извършвани манипулации.Освен това, след настъпилите законодателни промени не е било необходимо да се поставя знак Е 24 за обозначаване на зоната на видеоконтрол. Поради тези причини и глобата от 1050 лева била потвърдена. Решението подлежи на обжалване пред административния съд.", "date": "2019.12.17", "title": "Джигит на годината! Мицубиши фуча с 235 км/час на АМ Тракия, шофьорът с култово оправдание"}
{"url": "https://www.novinite.bg/articles/183704/Zakrivat-TELK-Lovech", "text": "Ръководството на областната болница в Ловеч започва процедура по закриване на ТЕЛК-а към лечебното заведение. В понеделник целият състав на комисията подаде молби за напускане заради завръщането на работа на председателя ѝ д-р Донка Минкова. Тя е подсъдима за взимане на подкуп, съобщи Нова телевизия. Подсъдимата д-р Минкова в момента е с мярка за неотклонение \"парична гаранция\". Миналата седмица Окръжният съд - Ловеч е отхвърлил искането на прокуратурата тя да бъде отстранена от длъжност. Тя бе задържана на 31 януари и обвинена във вземане на подкуп. Заедно с нея бе арестуван и посредник, който е уреждал вземането на подкуп и неправомерното издаване на ТЕЛК решения на хора предимно с ромски произход. Процедурата по назначаване на нова комисия ще отнеме около месец. Дотогава пациентите ще се пренасочват към Троян.", "date": "2019.12.17", "title": "Закриват ТЕЛК – Ловеч"}
{"url": "https://www.novinite.bg/articles/183706/Grandiozna-svetovna-gala-premiera-na-Kotkite-v-Nyu-Jork", "text": "На 16 декември в Ню Йорк се състоя бляскавата световна премиера на една от най- впечатляващите продукции тази година Котките. Събитието по повод новата революционна филмова адаптация на феноменалния сценичен мюзикъл на Андрю Лойд Уебър и поемата Old Possum’s Book of Practical Cats от Т. С. Елиът се превърна в арена на блясъка и красотата, както отива само на едно недостижимо произведение на изкуството. В пищната обстановка на събитието стотици гости и световни знаменитости преминаха по червения килим и впечатлиха не само с елегантна визия, но и с аристократична осанка, истински достойна за повода. Членовете на брилянтния актьорски състав демонстрираха изключителна класа, именно заради която превръщат и продукцията в революционна филмова сензация. В неотразим тоалет на събитието беше Тейлър Суифт, чиято песен Beautiful Ghosts, специално създадена за Котките, бе отличена с номинация за „Златен глобус“ за „най-добра оригинална песен“. Идрис Елба, който се превъплъщава в ролята на злодея в продукцията, Джейсън Деруло с модерна и ексцентрична визия, Дженифър Хъдсън, която изпява емблематичната „Memory”, уникалната Ребъл Уилсън, както и прекрасната прима балерина на Кралския балет Франческа Хейуърд – всички те бяха част от звездните гости на вечерта. И точно толкова грандиозно и безкомпромисно киносъбитието на годината ще завладее и нас съвсем скоро. Впечатляваща история, уникална картина и оригинално присъствие, които спират дъха. Всичко това са Котките и те идват в кината на 27 декември.", "date": "2019.12.17", "title": "Грандиозна световна гала премиера на \"Котките\" в Ню Йорк"}
{"url": "https://www.novinite.bg/articles/183700/Tradicionniyat-Koleden-futzal-na-Levski-sabra-pari-za-12-godishniya-Kristiyan", "text": "В зала \"Универсиада\" се проведе традиционният коледен мач между отбора на ПФК Левски и тима по футзал на Левски, пише официалният сайт на \"сините\".От страна на клуба се включиха Мартин Петков, Петър Иванов, Димитър Телкийски, Захари Сираков, Христо Арангелов, Тодор Симов и юношите Патрик-Габриел Галчев, Стефан Стефанов и Радослав Гайдев.В навечерието на Коледните празници и в духа на християнските традиции срещата бе с благотворителна насоченост, като всеки желаещ имаше възможността да дари средства за 12-годишния Кристиян Костадинов, който е диагностициран с тежка форма на умствено заболяване.ПФК Левски, \"Националният клуб на привърженисите на \"Левски\" и \"Levski Family\" приканват всеки, който има възможност да \"подаде ръка\" на Криско.Да направите превод по неговата дарителска сметка със следните данни Титуляр:Кристиян Владиславов КостадиновBG37FINV91501317336284 (BGN) - Първа Инвестиционна БанкаДа ползвате следната платформа:Чрез PayPal - gerganari@gmail.com", "date": "2019.12.17", "title": "Традиционният Коледен футзал на Левски събра пари за 12-годишния Кристиян"}
{"url": "https://www.novinite.bg/articles/183714/Prognoza-Tokat-u-nas-poskapva-s-50-do-2030-a", "text": "Токът в България може да поскъпна с 50% до 2030 г. Прогнозата е на експерта Димитър Стоянов, който участва във форум за устойчивата икономика. По думите му за страната ни изпълнението на европейските цели и постигане на обсъжданото в момента 50% намаление на въглеродните емисии ще се отрази върху цените за енергията, най-вече електроенергията, с увеличение от 50 процента. Ако това се случи, през 2030 г. се очаква да имаме 40 евро на тон за въглеродни емисии, каза експертът, пише Днес.бг Стоянов работи в областта на устойчивата икономика през последните десет години, член е на управителния съвет на Клъстер за електрическа мобилност в България и член на Световния енергиен съвет в България. Международна конференция \"Устойчиво развитие и бизнес в България и Европа\" е организирана от Балканския институт за устойчиво развитие с домакин Българската търговско-промишлена палата.Той посочи, че връзката между т.нар. европейска \"Зелена сделка\" и устойчивото развитие - постигане на икономически и социален напредък по начин, който не вреди на околната среда, през ролята на бизнеса е обвързано с енергийна трансформация (устойчиво използване на енергийните ресурси), иновациите, ресурсната ефективност и човешкия потенциал. По думите на експерта това са основните стълбове, върху които трябва да се гради бъдещото развитие на Европа и в частност на България, но те са и огромно предизвикателство. Само за това да интегрираме енергийните пазари и електропреносните мрежи през следващите 10 години, изпълнявайки европейските цели за устойчиво развитие и климатичен преход, са ни необходими около един трилион евро.Парите са нужни, за да направим мрежите си \"умни\", да има пълна интеграция на ВЕИ, пълна интеграция и управление на европейския енергиен пазар, включително и електроенергийния. Говорейки за енергийна трансформация, преките финанси, които следващата програма на ЕС за научни изследвания и инвестиции в иновации (2021Ч2027 г.) \"Хоризонт Европа\" ще отдели в следващите седем - осем години, говорейки за цифровизация, индустрия, климат и енергетика, са 30 млрд. евро, изтъкна експертът. Той даде за сравнения Китай, като до 2020 г. се предвижда страната да инвестира само във водородна инфраструктура около 44 млрд. долара. По отношение на иновациите в глобален мащаб стои същият проблем - Европа инвестира два пъти по-малко от Южна Корея, която е лидер според Глобалния иновационен индекс. За човешкия потенциал предизвикателствата са още по-големи, изтъкна експертът. В ютилити сектора в Европа и в енергийно и ресурсоемката индустрия заетите са на средна възраст 40 плюс, а за България - 45 плюс. В този контекст, макар амбициите на ЕК са за създаване на нови квалифицирани работни места, изниква въпросът дали ще има хора, които да ги заемат, коментира експертът. Позитивното обаче за България според него е, че до момента не сме използвали пълния потенциал на едни сектори и да го прехвърлим към други. Например ИКТ секторът и възможностите, които той може да даде на енергоемката и ресурсоемката индустрия в България, включително и на енергетиката ни, по отношение на дигитализация на мрежи, киберсигурност и други. Експертът изтъкна, че само обединени - индустрия, научни среди, изследователи, НПО и управляващи, можем да преодолеем тези предизвикателства и страната ни да намери своето достойно място. България има уникален шанс, и през своя бизнес, да е мост на Балканите да имат устойчиви индустрии и да са част от пазара на Европа и света, коментира експертът. Прочети още на: https://www.dnes.bg/notifikacii/2019/12/17/prognoza-tokyt-u-nas-poskypva-s-50-do-2030-a.433280", "date": "2019.12.17", "title": "Прогноза: Токът у нас поскъпва с 50% до 2030-а"}
{"url": "https://www.novinite.bg/articles/183717/Banka-DSK-i-Ekspresbank-s-blagotvoritelni-sabitiya-v-podkrepa-na-ParaKids", "text": "На 9-и и 16-и декември Банка ДСК и Експресбанк организираха поредица от благотворителни събития в най-големите си централни офиси в София и Варна. Стотици служители от двете банки се събраха заедно на коледни срещи, на които закупиха домашно приготвена от техни колеги храна, ръчно изработени бижута и празнични картички, и така събраха средства за децата от ParaKids. Всяка година екипът на Банка ДСК избира да подкрепи различна кауза след вътрешно допитване до всички служители.За 2019 година това е проект ParaKids на сдружение „Спортен клуб Шарк“, който популяризира и развива спортни занимания за деца с увреждания и гръбначни изкривявания. В програмата се организират курсове по адаптирано плуване, ски, лечебна гимнастика и се осигурява специална екипировка, за да могат децата с увреждания да спортуват наравно с техните връстници. „За всички нас в Банка ДСК и Експресбанк е важно да обръщаме внимание и оказваме подкрепа на уязвимите групи в обществото. Надявам се чрез нашите коледни събития и дарената сума, да допринесем макар и с малко за развитието на спорта сред децата с увреждания и да покажем силата на общността от хора, които са мотивирани за добри дела“, споделя г-жа Виолина Маринова, председател на УС и главен изпълнителен директор на Банка ДСК. „Голямата цел на ParaKids е да осигури пълноправен достъп на всички деца, независимо с увреждания или не, до методики и спортни съоръжения, адаптирани така, че да могат да се използват от всички тях. Вярваме, че е важно всяко дете да може да спортува, защото това укрепва не само физическото състояние, но и духа и желанието за борба и създаването на приятелства“, коментират г-жа Бояна Коцева и г-жа Даниела Садикова, основатели на проекта ParaKids.  Паричните средства, събрани тази година от служителите на двете банки, бяха удвоени от мениджмънта на Банка ДСК и общата сума за дарение към ParaKids възлиза на 18 000 лева. В своята дейност Банка ДСК и Експресбанк са ангажирани с редица значими проекти в областта на корпоративната социална отговорност и устойчивото развитие. Следвайки своята мисия да подкрепят общността, двете банки са избрали четири основни фокуса в социалната сфера, които да развиват: иновации и подобряване на финансовото образование на деца и младежи, ранно детско развитие, развитие на млади таланти в областта на изкуството и инициирани от служителите проекти в областта на спорта и дарителството. Най-значимата за екипите на двете банки е каузата за децата и тяхното развитие.", "date": "2019.12.17", "title": "Банка ДСК и Експресбанк с благотворителни събития в подкрепа на ParaKids"}
{"url": "https://www.novinite.bg/articles/183715/Po-konsumaciya-na-bira-v-ES-Balgariya-e-v-top-10", "text": "В страните от ЕС вече има над 10 000 пивоварни, сочат най-новите данни, публикувани от Пивоварите на Европа (Brewers of Europe). В същото време през последните пет години производството и консумацията на бира на стария континент бележат непрекъснат ръст и увеличаване на добавената стойност на бранша, съобщават от Съюза на пивоварите у нас.Според Годишния статистически доклад на европейската бирена организация, много от ключовите икономически показатели отчитат траен растеж. За първи път от 10 години насам обемите на производството на бира общо в страните от ЕС надхвърлят 400 милиона хектолитра. В същото време Полша вече е вторият по големина пивопроизводител в ЕС, измествайки Великобритания. По същия показател, България се намира в златната среда на класацията, нареждайки се веднага след Дания и изпреварвайки държави като Хърватия и Словакия.От друга страна, потреблението на бира през последните 2 години е нараснало във всяка от страните, членки на ЕС на фона на невероятното разнообразие от над 50 000 марки и асортименти пиво. Заради по-здравословния начин на живот, все пoвече потребители се насочват към слабоалкохолни и натурални напитки и респективно - към бирената категория. Консумацията на нискоалкохолни и безалкохолни бири също нараства с всяка година.\"Подобни са тенденциите и у нас. Провежданите ежегодни независими проучвания за бирената категория показват, че 30% от българите считат, че при умерена консумация бирата е част от здравословния начин на живот, а според 35% - че е подходящото за тях питие. Ето защо, повече от всякога браншът полага усилия да отговори на очакванията на потребителите с устойчиво производство, иновация в продуктите, пълна прозрачност за съставките, хранителните вещества и калориите на почти 100% на всички произвеждани в страната бири.\" отбеляза Ивана Радомирова, изпълнителен директор на Съюза на пивоварите в България.Вече повече от десетилетие статистическите доклади за бирата показват стабилно развитие на категорията като важна потребителска и експортна за ЕС стока със съществен принос към европейската икономика. Износът общо надхвърля 90 милиона хектолитра, а вносът е 55 милиона хектолитра. През 2018 г. приходите от акцизи от продажбите на бира в страните от ЕС възлизат на 11.4 милиарда евро.За същия период директната работна заетост надхвърля 140 000 души, докато 5 години по-рано работещите в бранша са били 125 000 души. С най-висока работна заетост се отличават пивоварите в Германия – 27 561 души и във Великобритания – 17 200.През 2018 г. обемът на бирения пазар в ЕС е 371 милиона хектолитри. По този показател неотклонно първенството е на Германия, следвана от Великобритания и Испания, докато България запазва 13 позиция. По отношение на консумацията на пиво на глава от населението в ЕС, страната ни се нарежда на 10-то място, а в първата тройка отново са Чехия, Австрия и Германия с изпити над 100 л. бира на глава от населението.По данни на СПБ, средно претеглена честотата на потребление на бира у нас обичайно е 8-9 пъти месечно. За 2019 г. проучванията показват, че 70% от българите над 18 г. консумират бира минимум веднъж в месеца, а 52% - поне веднъж седмично. Най-активните консуматори са на възраст от 30 до 49 години. През 2019 г. най-често са слагали на трапезата си пиво в Русе – 12 пъти месечно, в Монтана - 11 пъти в месеца, а в Бургас и Плевен – 10 пъти.Статистиката показва, че бирената категория е във възход, както в Европа като цяло, така и в отделните държави и пазари - без значение колко големи или малки са те. През м. март 2020 г. в Брюксел се очаква и 10-тият Гала форум на Пивоварите на Европа ,,Бирата служи на Европа”, на който традиционно присъстват представители на официалните институции на ЕС, журналисти, членове на Бирения клуб на Европейския парламент, общественици и експерти. На юбилейното събитие в пълни детайли ще бъдат представени най-актуалните резултати за икономическия принос на пивоварния бранш за последните 3 години, подкрепени с данни и анализи за всяка страна на ЕС, включително България", "date": "2019.12.17", "title": "По консумация на бира в ЕС България е в топ 10"}
{"url": "https://www.novinite.bg/articles/183722/Papa-Francisk-otmeni-pravilata-za-sekretnost-v-sluchaj-na-seksualno-nasilie", "text": "\r\nПапа Франциск отмени ватиканските правила за секретност, уреждащи случаите на сексуално насилие, съобщи Си Ен Ен, позовавайки се на Ватикана.\r\n\r\n\r\n\r\n\r\n", "date": "2019.12.17", "title": "Папа Франциск отмени правилата за секретност в случай на сексуално насилие"}
{"url": "https://www.novinite.bg/articles/183725/Maj-pochina-v-aresta-na-zatvora-v-Bobov-dol", "text": "Мъж е починал в следствения арест на затвора в Бобов дол във вторник на обед, съобщава в. \"Струма\".Към момента е известно само, че починалият се казва Иван и е от София.Криминалисти от Бобов дол работят по случая.За случая е уведомена Окръжната прокуратура в Кюстендил.", "date": "2019.12.17", "title": "Мъж почина в ареста на затвора в Бобов дол"}
{"url": "https://www.novinite.bg/articles/183712/Zakrivaneto-na-Plovdiv-2019-shte-glatne-samo-50-000-leva-na-fona-na-3-te-miliona-za-otkrivaneto", "text": "Пловдив една година бе културна столица на Европа, съвместно с италианското градче Матера. Нищо особено не се случи под тепетата, с няколко изключения и при всички положения можем да обобщим, че \"Пловдив 2019\" бе провал. Тъжно, но факт. Явно от фондацията \"Пловдив 2019\" са се кротнали малко в харчовете, защото закриващото събитие ще е със скромния бюджет от 50 000 лева - на фона на близо 3-те милиона, които костваше откриващото. Освен това, този път закриването ще бъде на закрито - в Държавната опера, а не на площад Централен във втория по големина градСъбитието ще бъде на 12 януари - точно година след откриването, и ще се състои в Дома на културата \"Борис Христов\".\"За нас е важно, освен едно музикално събитие, да има една ретроспекция, един поглед назад, какви хубави моменти преживяхме всички заедно в град Пловдив, така че в самия спектакъл ще има и снимки и видеа\", обясни изпълнителният директор на фондация \"Пловдив 2019\" Кирил Велчев.Спектакълът ще се предава на живо в социалните мрежи.", "date": "2019.12.17", "title": "Закриването на Пловдив 2019 ще глътне само 50 000 лева, на фона на 3-те милиона за откриването"}
{"url": "https://www.novinite.bg/articles/183726/Krayat-na-sagata-Mejduzvezdni-vojni-Vazhodat-na-Skajuokar-s-porazitelna-gala-premiera", "text": "На 16 декември в El Capitan Theater в Лос Анджелис се състоя грандиозната световна гала премиера на Междузвездни войни: Възходът на Скайуокър – нетърпеливо очакваната кулминация на най-вълнуващата фантастична поредица в историята на киното, белязала живота на няколко поколения зрители и кинотворци.Кулминация, която слага край на емблематичната история на Скайуокър, започнала през далечната 1977 г. с революционния Междузвездни войни: Нова надежда, който промени завинаги облика на филмовата индустрия. На забележителното празнично събитие присъства творческият екип на филма в лицето на режисьора Дж. Дж. Ейбрамс, продуцента и изпълнителен директор на Lucasfilm Катлийн Кенеди, композиторът на музиката – живата легенда Джон Уилямс, младите звезди Дейзи Ридли, Адам Драйвър, Джон Бойега и Оскар Айзък, както и ветераните Марк Хамил, Били Дий Уилямс, Антъни Даниелс и Иън Макдърмид.Към тях се присъединиха Кели Мари Тран, Йонас Суотамо и новите попълнения във филма Наоми Аки, Ричард Е. Гранд и Кели Ръсел. По синия килим преминаха още любимците на феновете Трипио, R2-D2, D-O, Чубака и безчет стормтрупъри, придружени от звезди от ранга на Харисън Форд, Стивън Спилбърг, Джон Фавро, Доминик Монахан, Кевин Смит, Спайк Лий и още много други изтъкнати личности от шоубизнеса. Сред гостите бяха и най-верните и нетърпеливи фенове на далечната галактика, жадуващи да се докоснат до любимите си герои и първи да споделят финалното им приключение в зрелищния и изключително емоционален край на историята. Междузвездни войни: Възходът на Скайуокър ни отвежда една година след събитията в Последните джедаи. Рей, Фин, По и последните остатъци от Съпротивата се готвят за решаващо стълкновение със силите на Първия ред и се изправят пред лицето на най-голямото зло, олицетворено от завръщането на император Палпатин. Епичната битка ще се води както в безкрайните простори на галактиката, така и дълбоко в душите на познатите ни герои, всеки от които трябва да надмогне своите вътрешни демони. Режисьор на Междузвездни войни: Възходът на Скайуокър е Дж. Дж. Ейбрамс, който се завръща към поредицата след феноменалния успех на Междузвездни войни: Силата се пробужда. Ейбрамс е и съсценарист на филма заедно с носителя на „Оскар“ Крис Терио (Арго). Композитор е Джон Уилямс, написал музиката за всяка една част от сагата Междузвездни войни от Нова надежда (1977) насам. В ролите са познатите от предишните епизоди Дейзи Ридли, Адам Драйвър, Джон Бойега, Оскар Айзък, Лупита Нионг‘о, Донал Глийсън, Кели Мари Тран, Йонас Суотамо, Били Лоурд и ветераните Марк Хамил, Били Дий Уилямс, Антъни Даниелс и Кари Фишър. Към тях се присъединяват новите попълнения Наоми Аки, Ричард Е. Гранд и Кели Ръсел. Междузвездни войни: Възходът на Скайуокър идва в кината от 20 декември на 3D, IMAX 3D и 4DX, в дублирана и субтитрирана версия. Най-нетърпеливите фенове обаче ще могат да се насладят на епичния край на емблематичната сага ден по-рано – на 19 декември, на специални предпремиерни прожекции. Нека Силата бъде с вас.", "date": "2019.12.17", "title": "Краят на сагата „Междузвездни войни: Възходът на Скайуокър“ с поразителна гала премиера"}
{"url": "https://www.novinite.bg/articles/183728/Otpuskat-oshte-2-mln-lv-za-krizata-s-vodata-v-Pernik", "text": "Министерството на регионалното развитие и благоустройството осигурява над 2 млн. лв. от бюджета си за изпълнение на част от първите спешни мерки за подобряване на водоснабдяването в Перник. Финансирането е извън предвидените 2,7 млн. лв., които утре Министерският съвет ще отпусне за подмяна на утаителите в пречиствателната станция за питейни води, съобщиха от министерството. Още утре по споразумение с областната администрация ще бъде подменена спирателната арматура в началото на главен клон от водопроводната мрежа за кв. „Изток“ след отклонението му за Промишлена зона. От бюджета на министерството са осигурени и 1 881 640 лв., с които ще се изгради временно аварийно съоръжение по трасето с. Чуйпетлово – с. Боснек – яз. „Студена“. Средствата ще бъдат предоставени на община Перник. В предложението й се предвижда изграждане на бетонен дънен праг за водовземане и разполагане на утаител и уредба за изпускане на задържани дънни наноси. Чрез премостването, което е съобразено с трасето на пътя Боснек – Чуйпетлово, р. Струма ще се захранва с допълнителни водни количества. С тези средства ще бъдат финансирани доставката на материали и изграждането, проектиране, комплексен доклад за оценка на съответствието на инвестиционните проекти, осъществяване на строителен и авторски надзор. В настоящата кризисна ситуация МРРБ ще финансира и мерки от аварийния план на инж. Атанас Русев. Те включват дейности за захранване на язовир „Студена“ от алтернативни или вече съществуващи водоизточници. Като следваща стъпка МРРБ ще осигури и финансиране на дейностите, предложени от проф. Костадин Щерев.", "date": "2019.12.17", "title": "Отпускат още 2 млн. лв. за кризата с водата в Перник"}
{"url": "https://www.novinite.bg/articles/183729/Predvijda-se-poskapvane-na-vodata-ot-1-yanuari-v-pochti-cyalata-strana", "text": "\r\nОт началото на следващата година се предвижда увеличение цените на водата в почти цялата страна с между 0,1 и над 9% - съобщават от Комисията за енергиийно и водно регулиране. На днешното обществено обсъждане стана ясно, че поскъпването ще е в 24 населени места, като най-скъпата вода ще плащат във Кърджали, Видин, Бургас и София. Най слабо е повишението в Пловдив.\r\n\r\n\r\n\r\n\r\n\r\n\r\n\r\n", "date": "2019.12.17", "title": "Предвижда се поскъпване на водата от 1 януари в почти цялата страна"}
{"url": "https://www.novinite.bg/articles/183732/Balgariya-poluchi-pravo-da-uvelichi-ulova-na-kalkan-s-32-procenta-do-75-tona-ot-delikatesa", "text": "Общият допустим улов за калкан през следващата година за България и Румъния ще бъде в размер на 150 тона. Това стана ясно по време на заседанието на Съвета на ЕС по земеделие и рибарство, където бе приет регламент, определящ възможностите за риболов за 2020 г. в Черно, Адриатическо и Средиземно море, съобщава БНР.България и Румъния ще имат право да осъществят улов на деликатеса - точно по 75 тона. Това е с 32% повече спрямо досегашното разрешено количество.До момента двете държави имаха разрешен улов по 57 тона. Като възможност за риболов при цацата Комисията предлага да запази същата граница на улов като през 2019 г., а именно 11 475 тона.", "date": "2019.12.17", "title": "България получи право да увеличи улова на калкан с 32 процента - до 75 тона от деликатеса"}
{"url": "https://www.novinite.bg/articles/183707/Obnarodvaha-ukaza-za-osvobojdavaneto-na-Cacarov", "text": "Държавен вестник обнародва указа за освобождаването на Сотир Цацаров като главен прокурор, предаде БГНЕС. Решението на президента е публикувано в днешния брой на официалното издание на Република България.\"На основание чл. 129, ал. 2 от Конституцията на Република България във връзка с чл. 175, ал. 5 от Закона за съдебната власт ПОСТАНОВЯВАМ: Освобождавам Сотир Стефанов Цацаров от длъжността главен прокурор на Република България. Издаден в София на 13 декември 2019 г.\"На 12 декември с 20 гласа „за” единодушно пленумът на Висшия съдебен съвет гласува оставката на Сотир Цацаров като главен прокурор. Предният ден Цацаров, чийто мандат като обвинител номер едно в републиката изтича на 10 януари, заяви, че подава оставка. Той беше избран с голямо мнозинство от Народното събрание за председател на Антикорупционната комисия.Мандатът на Цацаров няма да се довършва от негов заместник, директно новоизбраният Иван Гешев ще встъпи в длъжност.", "date": "2019.12.17", "title": "Обнародваха указа за освобождаването на Цацаров"}
{"url": "https://www.novinite.bg/articles/183709/Deputatite-si-glasuvaha-mnogo-dalga-vakanciya-po-praznicite", "text": "25 дни почивка ще имат депутатите покрай коледните и новогодишните празници. Последното редовно заседание на парламента трябва да се проведе на 20 декември.Народните избраници ще трябва да се върнат отново на работа на 13 януари. Датата обаче се пада в понеделник и реално първото заседание на депутатите след Нова година ще се проведе в сряда, 15 януари. Според правилника на парламента зимната депутатска ваканция е фиксирана от 22 декември до 10 януари.Тъй като 10-и се пада в петък, това удължава почивката на народните избраници и те ще трябва да се съберат на първо заседание едва седмица по-късно. Един от другите варианти, които са били обсъждани, е законотворците да се върнат на работа на 8 януари, което е два дни предсрочно, пише \"Монитор\".Голяма част от депутатите ще посрещнат коледните и новогодишните празници в семейна обстановка, като са предпочели домашния уют и сбирките с приятели пред екскурзиите в чужбина. Между празниците обаче някои ще използват възможността за релакс в компанията на семействата си по ски и спа курорти като Банско, Пампорово и Боровец.", "date": "2019.12.17", "title": "Депутатите си гласуваха много дълга ваканция по празниците"}
{"url": "https://www.novinite.bg/articles/183711/Ninova-Pravitelstvoto-da-ne-malchi-za-bokluka-Iziskvame-nezabavni-merki", "text": "Председателят на БСП Корнелия Нинова и народният представител Кристина Сидорова се срещнаха с кмета и с жители на габровското село Яворец, които им предоставиха подписка. Поводът е недоволството на местните хора от плановете за разширяване на съществуващия цех за преработване на отпадъци. В заявеното намерение е посочено, че за целта ще се ползва питейна вода, а отпадната ще се излива в реката. Според хората това създава опасност както за качеството, така и за количеството на водата. Друг проблем за местните е, че самият цех, където и в момента има бали с боклук, се намира само на 340 метра от къщите. От красива държава, с чиста природа, ни превърнаха в бунище на чужди отпадъци. Не само тук, но и на други места в България се складират и преработват отпадъци. Управляващи, спрете да давате разрешения за това. Искаме чист въздух, вода и храна за българите”, категорична бе Нинова. Тя добави, че от левицата настояват и за пълен преглед на местата за преработване на отпадъци в цялата страна. По думите й сметищата в много общини са цъкащи екологични бомби, тъй като са препълнени, а строителството на нови клетки вече е закъсняло.", "date": "2019.12.17", "title": "Нинова: Правителството да не мълчи за боклука. Изискваме незабавни мерки"}
{"url": "https://www.novinite.bg/articles/183724/Prezidentat-Varhu-konstituciyata-ne-biva-da-se-posyaga-proizvolno", "text": "Не можем да бягаме от въпросите успя ли проектът, заложен в Конституцията, да изгради демократична, правова и социална държава и има ли защитни механизми срещу погазването на разделението на властите и срещу авторитарен произвол. Това подчерта президентът Румен Радев на срещата с Правния съвет към президента и с представители на академичната общност за необходимостта от промени в Конституцията, съобщиха от прессекретариата на държавния глава.„Благодаря, че се отзовахте на поканата за днешното разширено заседание на Правния съвет. Поводът е обществено известен – моето решение да инициирам широк обществен дебат за конституционния модел на българската Прокуратура в съдебната власт. Тук очаквам да чуя вашето мнение по широк кръг от въпроси. Най-належащият е вашето мнение за предложения законопроект от Министерския съвет, доколко според вас той е целесъобразен, ефективен, има ли противоречия с Конституцията, ще може ли предложеният модел да работи рационално”, заяви президентът.Можем да разширим дебата в по-широк обхват. Това е структурата и ефективността на ВСС, самият модел на прокуратурата, самият модел на Съдебната власт. Защото, вие знаете по-добре от мен, от пет поправки в Конституцията четири са в Глава „Съдебна власт“. За да се събираме пак днес, хубаво е да има един анализ, доколко ефективно с тези поправки днес функционира съдебната власт.Искам да разширим този дебат, да включим тук и правата на гражданите – как можем да ги засилим, как можем да засилим тяхното участие, контрола върху управлението, върху обществените процеси, още в обръщението си към парламента споменах за евентуалното въвеждане на индивидуалната конституционна жалба в нашата Конституция, каза Радев.Искам да бъда много правилно разбран. Върху Българската конституция не може да се посяга и не бива да се посяга произволно. Това е една демократична Конституция, една от първите в посткомунистическия период в цяла Източна Европа. Тази Конституция въведе демократичните принципи, въведе разделението на властите, въведе правата на гражданите, въведе устройството и функционирането на една демократична държава наред с ограниченията на обхвата на нейната дейност.Но в същото време ние не трябва да бягаме от въпросите на нашето съвремие. Успя ли проектът, заложен в тази Конституция, да изгради демократична, правова и социална държава, така както е в нейния преамбюл? Има ли в Конституцията достатъчно защитни механизми срещу погазването на разделението на властите и срещу авторитарен произвол? Имаме ли системен проблем поради противоречив, неправилен прочит на Конституцията, който да води до остър дефицит на справедливост в нашето общество? И ако има такъв – какви са причините, имаме ли системен проблем, попита Радев.Затова оттук произтича и самият дебат, който искам да отворим. Първо – трябва ли изобщо да обсъждаме някакви промени в Конституцията на Република България? Ако обсъждаме – защо и в какъв обхват? Затова много се радвам на вашето присъствие тук.Аз лично, като държавен глава, съм отговорен към всички тези въпроси, защото те са на дневен ред на нашето общество и те искат отговор. Затова е и моята първа среща с вас, за да можем да дебатираме свободно по тези теми, които стоят на дневен ред. За мен това е фундаментален въпрос. От него зависи дали България ще се развива като модерна демократична европейска държава, дали ще гарантираме истинско върховенство на закона, истинско разделение на властите и истински права на българските граждани за тяхното достойно бъдеще, каза още Радев. ", "date": "2019.12.17", "title": "Президентът: Върху конституцията не бива да се посяга произволно"}
{"url": "https://www.novinite.bg/articles/183727/Manolova-Obshtinata-izpadna-v-panika-sprya-naglaseniya-targ-za-elektrobusite", "text": "С решение от 16 декември 2019г. Столичният автотранспорт обяви, че спира обществената поръчка за довеждащите електробуси на стойност 33 120 000 лева с ДДС.Припомняме, че лидерът на „Изправи се.БГ“ Мая Манолова още по време на предизборната кампания за кмет на столицата категорично заяви, че поръчката е порочна и е направена така, че да бъде спечелена от конкретен участник.Името на участника тя написа в плик и го остави в студиото на телевизионно предаване.В аргументите за спирането на поръчката е посочено, че търгът се прекратява заради „допусната техническа грешка“.Според Манолова обявените причини за прекратяването са формални. Това е опит да се прикрие прогнилият модел на провеждане на обществени поръчки от това управление – нагласени поръчки с предизвестени победители.Страхуват се, че разгласихме каталога на спонсорите на ГЕРБ и сега трябва да го прикриват, коментира тя новината в профила си в социалната мрежа „Фейсбук“.Манолова припомня, че предизвестеният победител в една от процедурите беше използван и за предизборна реклама в програмата на Йорданка Фандъкова и ГЕРБ в София (на стр. 42-43), която тогава тя нарече „каталог на спонсорите на ГЕРБ“.Според издадената заповед за прекратяване на поръчката, е допусната техническа грешка при методиката за оценка на офертите по отношение гаранционния срок на автобуса и силовите агрегати, като е записано максимален срок на гаранцията от 48 месеца вместо максимален срок от 60 месеца.", "date": "2019.12.17", "title": "Манолова: Общината изпадна в паника - спря нагласения търг за електробусите"}
{"url": "https://www.novinite.bg/articles/183703/Ninova-Uvajaemi-medicinski-sestri-otnovo-vi-izlagaha", "text": "\"Уважаеми медицински сестри, отново ви излъгаха. Помните ли онези 50 милиона за заплати, които след това се оказаха шест и накрая нито един лев не стигна до вас? Потънаха в увеличената цена на клиничните пътеки. И този път Борисов ви обеща още от същото. Така ще бъде, докато болниците са търговски дружества. И какво стана - влязохте с искане за реформа, излязохте с решение за проверки. Че има злоупотреби, има. Ще пошумят месец-два и след това отново постарому. Изиграха ви. Защото Борисов не иска да промени модела. Той му е удобен. Освен, че ви изиграха, ви разделиха и настроиха едни срещу други с лекарите. А вие знаете, че едни без други не можете, когато влезете в операционната. Сигурно има лекари, които получават 12000 лв. заплата. Но защо не му казахте колко лекари в провинцията получават по 2000 лв. А в колко райони на страната? Хората умират без медицинска помощ просто защото няма никакъв лекар. Десет години управление на ГЕРБ гледаме една и съща пиеса - ако има протестиращи, премиерът ги приема милозливо. Обещава неща, които знае, че няма да изпълни. За по-сигурно внася раздор и разделение между една група българи и друга група българи и ги оставя взаимно да се изтощават. А пациентите ще почакат. Докога така с некомпетентност, манипулации, разделение и омраза? Уважаеми българи, не се поддавайте на това. И не се примирявайте. И изисквайте вашите пари за вашето здраве. Не бъдете просто публика на поредната пиеска.\" Това написа председателят на БСП Корнелия Нинова във Фейсбук.", "date": "2019.12.17", "title": "Нинова: Уважаеми медицински сестри, отново ви излъгаха"}
{"url": "https://www.novinite.bg/articles/183730/Elena-Joncheva-kam-Evropejskata-komisiya-Da-sprem-s-politicheskite-igri-i-da-zapochnem-da-dejstvame", "text": "По време на пленарната сесия на Европейския парламент в Страсбург, евродепутатът от Групата на социалистите и демократите в ЕП Елена Йончева участва в дебат във връзка с върховенството на закона в Малта след последните разкрития около убийството на малтийската журналистка Дафне Галиция. „Корупцията убива! И убива не само в Малта. Тя убива върховенството на закона, демокрацията и икономиката, но също така убива надеждите и живота на хората!“, заяви Йончева. Евродепутатът добави още, че това, което се случи в Малта, е огромна трагедия и трябва да се гарантира, че справедливостта ще възтържествува и Дафне Галиция няма да бъде забравена. Тя подчерта, че, трябва да се осъзнае, че много журналисти в Европа са редовно заплашвани и цензурирани от хора с власт. Депутатът отбеляза, че в България индексът на свободата на медиите е най-ниският в ЕС, истински медиен плурализъм почти липсва, корупцията е на всички нива, а доверието в институциите е много ниско. „Мисля, че е крайно време да спрем с политическите игри и да започнем да действаме. Не можем да се преструваме, че трагедията в Малта е изолиран национален проблем. Не е достатъчно само да осъдим убийството на журналистката Дафне Галиция с резолюция. Нуждаем се от напълно изграден европейски механизъм, който ще ни позволи да идентифицираме недостатъците в системата, преди да станем свидетели на следващата трагедия“, бе категорична Елена Йончева. Тя призова Комисията да не се крие зад полумерки, а да предложи конкретни решения.", "date": "2019.12.17", "title": "Елена Йончева към Европейската комисия: Да спрем с политическите игри и да започнем да действаме"}
{"url": "https://www.novinite.bg/articles/183721/Varba-Ludogorec-e-golyamo-predizvikatelstvo-za-men-imah-nujda-ot-takova", "text": "Новият старши-треньор на Лудогорец - Павел Върба заяви, че приема тима и работата, която го очаква, като огромно предизвикателство.\"Говорим за отбор, редовен участник в груповата фаза на европейските турнири, и това бе най-важното за мен. Клуб с големи амбиции както на домашната сцена, така и в Европа. Това е огромно предизвикателство за мен\", сподели чехът пред БНТ.\"Не мога да кажа, че трудно взех решението да поема Лудогорец. Да кажем, че аз самият усещах, че се нуждая от някаква промяна, защото в Пилзен натрупах седем-осем години и поне от моя страна чувствах, че е добре вече да се разделим, да сменя клуба. И разбира се, се радвам, че получих оферта от клуб с възможно най-високите амбиции, с който да играем в Шампионската лига или Лига Европа\", добави Върба.", "date": "2019.12.17", "title": "Върба: Лудогорец е голямо предизвикателство за мен, имах нужда от такова"}
{"url": "https://www.novinite.bg/articles/183718/Iliana-Raeva-podpuka-Daniel-Petkanov-zaradi-zlatnite-momicheta-toj-se-izvini-SNIMKA", "text": "Президентът на Българската федерация по художествена гимнастика Илиана Раева реагира изключително остро заради поведението на Даниел Петканов като водещ на риали формата \"България търси талант“. Лудия репортер опита да се прави на интересен на гърба на Златните момичета по време на снощния финал на шоуто, където гимнастичките бяха гости. Това предизвика справедливия гняв на Раева, която срина със земята Петканов с публикация във Фейсбук“\"Мило момче!Когато до теб застанат СПОРТИСТИ и ЛИЧНОСТИ от СВЕТОВНА ВЕЛИЧИНА - “златните момичета\" на България, до каквито се съмнявам, че някога си се докосвал, не се прави на “велик водещ\" и не разказвай тъпи вицове, а покажи уважение към постиженията им и към всичко онова, на което са носители!Такъв срам, тъпотия и липса на такт и мярка може да се види само от псевдозвездите, превзели БГ-телевизиите!Силно се надявам изръсената глупост да не е била сценарий на продуцентите, а нескопосан опит на водещия да каже нещо, с което да предизвика интерес.Уви...\"По-късно обаче Петканов явно осъзна грешката си и я призна. Той дори с еизвини публично - също чрез пост в социалната мрежа. Раева прие извинението и томахавките бяха заровени.", "date": "2019.12.17", "title": "Илиана Раева подпука Даниел Петканов заради златните момичета, той се извини (СНИМКА)"}
{"url": "https://www.novinite.bg/articles/183720/Otkriha-jurnalist-martav-v-doma-mu-v-Sofiya", "text": "Известният журналист Марио Трифонов е бил открит мъртъв в дома му в София на 14 декември, съобщиха негови приятели.Причините за кончината на 52-годишния мъж не са известни, но близките му споделят, че последните месеци са били трудни за него, тъй като е бил уволнен и е търсел работа, пише life.dir.bg. Във фейсбук профила му приятели споделят, че мускулите не го държали, трудно ходел, понесъл тежко смъртта на кучето си преди седмица. От постовете се разбира, че сам е посегнал на живота си. Марио Трифонов е роден на 18 ноември 1967 година в София. Филолог по образование. С журналистика започва да се занимава през 1995 г. Работил е в телевизиите \"Триада\", \"Евроком\" и \"7 дни\", в радиата \"Хит 7\", \"Атлантик\" и NET. Бил е главен редактор на списанията BEAUTY, \"Всичко за жената\", Mr. BiG и на сайта fashioninside.bg. Работил е и като административен директор на списанията FHM и Madame Figaro. Автор е на женския роман \"Най-добрата в играта\". От юли 2014 година е главен редактор на inlife.bg.Списва собствения си блог със закачаливото име \"Шантиклер\" – дума, която се ражда през 30-те години на миналия век в Русе и е била използвана като шеговито намигване към всяка модна новост. \"Научи ни преди всичко за ценните неща в живота - за добротата в отношенията, обичта и уважението към всеки един, без значение кой къде се намира на йерархалната стълбичка. Благодарим ти за всичко, Марио и ни прости, ако не сме били на висотата, на която ти самият беше! Това е нещо, което се учи цял живот и се постига трудно. Светъл път към звездите и дано се срещнем отново, в някой друг живот...\", написаха бившите му колеги от \"In Life\". ", "date": "2019.12.17", "title": "Откриха журналист мъртъв в дома му в София"}
