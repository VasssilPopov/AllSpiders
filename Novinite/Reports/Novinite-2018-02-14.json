{"url": "http://www.novinite.bg/articles/156628/Obshtestveniyat-bord-na-TELUS-International-tarsi-proekti-koito-da-finansira", "text": "Неправителствени организации могат да кандидатстват за финансиране от Обществения борд на TELUS International Europe като изпратят проектите си чрез онлайн формуляр на . Формата за кандидатстване е отворена до 11 март 2018г. Като следващ етап членовете на Обществения борд ще оценят проектите и ще разпределят финансиране, в зависимост от устойчивостта на решението, което предлагат.Всяка година Общественият борд на TELUS International в България разпределя сумата от 100 000 долара между социално значими проекти, разрешаващи проблеми в сферата на здравеопазването, образованието и опазването на околната среда. Максималното финансиране, което една организация може да получи от борда е до 5000 щатски долара.От създаването си през 2015 г. до момента Общественият борд на TELUS International Europe в България е финансирал 39 проекта на обща стойност 290 000 лева. Сред тях са обществено значими проекти на фондация „Заслушай се“, „Очи на четири лапи“, „Кан Академия“ и др.Общественият борд на TELUS International съществува във всяка локация, в която компанията оперира и има за цел да постави процеса на взимане на решения по обществено значими социални теми в ръцете на водещи обществени личности и изтъкнатите лидери в сферата, в която работят.Дейността на Обществения борд е част политиката на корпоративна социална отговорност на компанията, чиято водеща философията е „да даваме, там където живеем“.В България Бордът е основан през 2015 г. и негов председател е Левон Хампарцумян, а сред членовете му са Красимира Величкова, директор на Български дарителски форум, Силва Зурлева, член на УС на Нова телевизия, Магдалена Малеева, основател на gorichka.bg, Елвин Гури, изпълнителен директор на River Stixx Capital, Нели Радева, основател и председател на фондация I can too и представители на топ мениджмънта на TELUS International Europe.TELUS International Europe е водещ доставчик на услуги в сферата на BPO и ITO, който от 2004 г. насам предоставя висококачествени услуги за аутсорсинг на бизнес процеси. В компанията работят повече от 5 500 служители на територията на 7 центъра в София, Пловдив (България), Букурещ и Крайова (Румъния), Корк и Дъблин (Ирландия), както и Манчестър и Канок (Великобритания). Компанията предоставя иновативно обслужване на клиенти по цял свят на повече от 35 езика. TELUS International Europe е горд член на семейството на TELUS International.За повече информация:  ", "date": "2018.02.14", "title": "Общественият борд на TELUS International търси проекти, които да финансира"}
{"url": "http://www.novinite.bg/articles/156605/17-novi-tunela-shte-sa-gotovi-do-2023-g", "text": "17 нови тунела са в различен етап на подготовка. Някои се строят, други се проектират, за трети има предпроектни проучвания. Това заявиминистърът на регионалното развитие и благоустройството Николай Нанков, предаде Нова телевизия.Само на магистрала „Струма” ще има осем тунела, а на магистралата Русе-Велико Търново – шест.По думите на министъра до 2023 година тунелите ще бъдат готови.   „34 са съществуващите тунели в страната, те се ремонтират поетапно”, коментира Николай Нанков.Що се отнася до строителството на магистрала до Калотина, Нанков коментира, че в момента тече процедура по избор на изпълнител:„До месец ще финализираме тръжните процедури. Ако няма жалби, още през 2018 г. стартираме с изпълнението и в рамките на 2 години ще сме готови”, заяви Нанков.„Забързахме се отново и с един месец по-рано ще започнем обществената поръчка за най-тежкия участък – между Ботевград и Мездра”, заяви Нанков.Той уточни обаче, че все пак има риск от обжалване на обществените поръчки.   Освен това през март стартира строителството на новия ЛОТ на магистрала „Хемус” от Боаза до разклона за Ябланица. До края на годината пък се очаква да бъде пусната и нова отсечка от магистралата към Гърция. Става въпрос за участъка от Благоевград към Крупник. Това ще се случи предсрочно през ноември.   „По „Тракия” има участъци, които спешно се нуждаят от преасфалтиране”, призна министърът.   Според него обаче на пътищата с много добър асфалт се повишават тежките катастрофи с жертви.   „На отсечката между Микре и Български извор миналата година имаме 33 смъртни случая. Абсолютно рехабилитиран ремонтиран път”, коментира министърът.      Относно обвиненията, че тунелите у нас излизат прекалено скъпо, сравнено с цените в Западна Европа, министър Нанков коментира, че това са спекулации.   „Най-евтините пътища в Европа се строят в България”, заяви Нанков.", "date": "2018.02.14", "title": "17 нови тунела ще са готови до 2023 г."}
{"url": "http://www.novinite.bg/articles/156620/Pogrebaha-dyado-Dobri-v-dvora-na-carkvata-v-Bajlovo", "text": "Заупокойна литургия беше отслужена в памет на Дядо Добри в църквата в \"Св. Св. Кирил и Методий\" в Байлово.Такава ще бъде отслужена и утре, а след това от 11.00 ч. ще е опелото и погребението. Дядо Добри ще бъде погребан в двора на църквата в Байлово, а поклонението пред него продължава там и в момента.Дядо Добри си тръгна от този свят на 103-годишна възраст. Той беше наричан приживе „живият светец от Байлово”. Години наред събираше пари и правеше дарения на храмове в страната, спеше на земята и не оставяше и стотинка за себе си.На фона на мощни бизнесмени и лъскави милионери, Дядо Добри беше най-големият дарител на храм-паметника „Свети Александър Невски“. Често можеше да бъде видян пред „Св. Александър Невски”, целуваше детските ръчички, които му подаваха пари. Направи дарения за много манастири в страна, успя да събере 35 000 лева и да ги дари на най-големия православен храм. Не оставяше нито стотинка за себе си.", "date": "2018.02.14", "title": "Погребаха дядо Добри в двора на църквата в Байлово"}
{"url": "http://www.novinite.bg/articles/156610/Obsajdat-razshiryavaneto-na-zelenata-zona-v-Sofiya", "text": "Общинският съвет в София ще обсъжда и гласува разширяване на зелената зона за платено паркиране в София в следващите месеци. Предлага се тя да обхване нови територии в районите „Оборище”, „Възраждане”, „Красно село” и „Лозенец”.Предложенията са на база обществени обсъждания по райони, за разширяване на зоните често настояват хората, които живеят в тези квартали. Това обяви в предаването „Тази сутрин” зам.-кметът по транспорт на София Евгени Крусев, предаде бТВ.Основният мотив на хората, които подкрепят разширяването на зоната, е че това ще им помогне да паркират по-лесно пред жилищата си. По думите на Крусев там, където се въведе зелена зона, свободните места за паркиране са около 30%  –  40%.  Предстои разширяването на пешеходната зона на бул. „Витоша”  от ул. „Алабин” до бул. „Ал. Стамболийски”, както и отсечката на ул. „Георг Вашингтон” – от ул. „Трапезица” до ул. „Пиротска”. По новата пешеходна част на бул. „Витоша” ще продължат да се движат трамваи, уточни Крусев.", "date": "2018.02.14", "title": "Обсъждат разширяването на  зелената зона в София?"}
{"url": "http://www.novinite.bg/articles/156613/Davat-nad-125-mln-lv-razvitieto-na-gradski-transport-v-stolicata", "text": "С над 125 млн. лв. ще се финансира развитието на интегрирания градски транспорт в София. Проектът включва рехабилитация на трамвайни линии, доставка на нови трамвайни мотриси и надграждане на интелигентната система за управление на трафика и съществуващата система за информация на пътниците в реално време, съобщиха от правителствената пресслужба. Правителството прие решение, с което възлага на ръководителя на Управляващия орган на Оперативна програма, \"Региони в растеж\" 2014-2020 г. в МРРБ ще подпише договор за предоставяне на безвъзмездна финансова помощ на Столична община. Той е на стойност 125 485 941,89 лв., като безвъзмездните европейски средства са 107 333 495 лв., а останалата част от сумата е съфинансиране със собствени средства на Столична община. Предстои да започнат дейностите но рехабилитация на няколко трамвайни отсечки, включително линията по бул. \"Цар Борис III\", и купуването на 13 нископодови, съчленени трамвайни мотриси. Проектът цели насърчаване ползването на електротранспорта, като по този начин ще допринесе за решаване на проблемите в столицата, свързани с увеличаващия се трафик през деня, нарастващите задръствания, ниската скорост на придвижване, пътнотранспортни произшествия, високи концентрации на въглероден диоксид и други вредни емисии, шум и т.н.", "date": "2018.02.14", "title": "Дават над 125 млн. лв. развитието на градски транспорт в столицата"}
{"url": "http://www.novinite.bg/articles/156615/Nacionalnata-galeriya-v-Sofiya-poluchi-darenie-ot-184-mln-lv", "text": " получи  от 1,84 млн. лв. (1,44 млн. австралийски долара) от наша родолюбива сънародничка, съобщи външното ни министерство. Сумата е част от завещанието на Маргарита Занеф, родена в България и починала през 2016 г. в Австралия.Маргарита Занеф емигрира в Австралия през 60-те години на XX век заедно със съпруга и сина си. В оставеното от нея завещание половината от сумата след продажбата на недвижимото й имущество се дарява на , а останалата половина – на намиращата се в Сидни Художествена галерия на Нов Южен Уелс, предаде бТВ.По думите на адвокат Уоруик Дън от кантората “Biddulph & Salenger”, изготвила завещанието и извършила разпоредителните действия с наследството, Занеф е била голям почитател на изкуството, съзнаващ значението му за обществото.Дарила е половината от сумата на българската галерия като родолюбив жест към родната си страна, а останалата половина – на австралийската галерия, с признателност към държавата, която я е приела и в която е прекарала голяма част от живота си. Сумата по то е била преведена преди дни по сметката на Националната галерия.", "date": "2018.02.14", "title": "Националната галерия в София получи дарение от 1,84 млн. лв."}
{"url": "http://www.novinite.bg/articles/156614/Snoubordist-e-bil-spasen-sled-padnala-lavina", "text": "Сноубордист е бил спасен след паднала лавина извън пистите в Банско. Това каза директорът на Планинската спасителна служба Христо Григоров пред Фиокус. „Инцидентът е станал сутринта - сноубордист е влязъл в улей в района на Банско. Получило се е подсичане на снега и е паднала лавина, която го е затрупала. Веднага към мястото са тръгнали планински спасители. Провела се е няколкочасова спасителна акция“, обясни той. Григоров уточни, че спасителите са забелязали борда на сноубордиста, който се е виждал над падналия сняг. „Извадили са сноубордиста в безсъзнание и с глътнат език. Успели са да го реанимират и да го предадат жив на медицински екип“, добави той. Христо Григоров призова да не се влиза по писти, които са необработени. „Не рискувайте живота си. Планината е хубава, удоволствието от адреналина също, но рискът, когато се кара така неразумно води до тежки последствия“, допълни той.", "date": "2018.02.14", "title": "Сноубордист е бил спасен след паднала лавина"}
{"url": "http://www.novinite.bg/articles/156595/Institutat-Konfucij-posreshta-kitajskata-Nova-godina", "text": "Тържествено посрещане на китайската Нова година ще се състои днес от 17.00 часа в Института \"Конфуций\" към Софийския университет \"Св. Климент Охридски\", съобщи пресцентърът на висшето училище. Институтът \"Конфуций\" към СУ се намира на бул. \"Александър Стамболийски\" 82 и там ще бъде посрещната тържествено Годината на кучето по китайския календар. На тържеството гостите ще могат да се запознаят с традиционните обичаи, с които се отбелязва ежегодният пролетен празник Нова година по Лунния календар в Китай и да чуят изпълнения на ученици от столични училища с изучаване на китайски език, както и изпълнение на солисти от Софийската опера и балет. Институтът \"Конфуций\" е образователен и културен център към Софийския университет \"Св. Климент Охридски\", чиято основна дейност е свързана с преподаването на китайския език и с разширяването на познанията на хората за китайския език и култура, и с развитието на приятелските отношения и сътрудничеството с Китай в областта на образованието, науката, културата, икономиката. Институтът \"Конфуций\" е създаден с подкрепата на Съвета за международно разпространение на китайския език /Ханбан/, като партньорска организация между Софийския университет \"Св. Климент Охридски\" и Пекинския университет за чужди езици. Той е част от глобалната мрежа на китайските образователни институти, които вече са над 400 в целия свят. Институтът към СУ организира езикови курсове по китайски език и стандартния изпит за владеене на китайски език HSK.", "date": "2018.02.14", "title": "Институтът \"Конфуций\" посреща китайската Нова година"}
{"url": "http://www.novinite.bg/articles/156617/Darjavnata-agenciya-za-zakrila-na-deteto-s-nov-shef", "text": "Правителството определи Елеонора Лилова за председател на Държавната агенция за закрила на детето /ДАЗД/, съобщи пресслужбата на кабинета. Тя е магистър по педагогика и социология от СУ \"Св. Климент Охридски\" и е защитила научна степен \"доктор\" по управление на образованието в Пловдивския университет \"Паисий Хилендарски\", предаде БНТ.Новият председател на Агенцията за закрила на детето е висококвалифициран експерт и притежава дългогодишен опит като преподавател. През годините на кариерното й развитие е заемала различни длъжности - от начален учител до директор на училище. От 2012 г. е директор на СУ \"Акад. Емилиян Станев\" в София.", "date": "2018.02.14", "title": "Държавната агенция за закрила на детето с нов шеф"}
{"url": "http://www.novinite.bg/articles/156593/Po-povod-denya-na-agrehologa-pokazvat-340-nahodki-v-Sofiya", "text": "\r\n\r\n", "date": "2018.02.14", "title": "По повод  деня на агрехолога - показват 340 находки  в София"}
{"url": "http://www.novinite.bg/articles/156602/Dneven-horoskop-za-14-fevruari", "text": "Опитайте нещо ново и смело днес, въпреки че може да се чувствате по-ограничени от обикновено. Можете да работите във ваша полза, ако искате да шокирате някого или по друг начин да покажете независимостта си.Бележка или мейл от приятел ви кара да се чувствате развълнувани. Може би той планира нещо голямо или може би просто не сте се чували от страшно много време. Този ентусиазъм ще продължи дълго.Днес ще прекарате повече време с хората си, или поне ще се опитате да го направите. Вашите социални нужди са доста силни сега, затова трябва да сте сигурни, че изразявате желанията си.Представителите на останалите зодиакални знаци могат да намерят своя дневен хороскоп ", "date": "2018.02.14", "title": "Дневен хороскоп за 14 февруари"}
{"url": "http://www.novinite.bg/articles/156594/Ministarat-na-turizma-uveri-che-nyama-risk-da-se-prezastroi-Pirin", "text": "„Няма риск да се презастрои Пирин – 48% от природния парк са площта на три големи града”, категоричен е министърът на туризма Николина Ангелкова.Според протестиращите екозащитници промяната в плана за управление на парк Пирин би позволила да се застрои почти половината от площта му.„Промяната за плана на управление дава възможност за изграждане само на спортно-технически съоръжения”, категорична е тя. По думите ѝ това не означава, че там веднага ще се появи нов лифт.„Трябва да има инвестиционно намерение, което да мине оценка за въздействие на околната среда. В закона е направено много, за да бъде защитена природата”, допълни Ангелкова.„За мен е важно да се развиват всички зимни курорти. Имаме много работа, която касае развитието на зимния туризъм. Независимо от липсата на инфраструктура, ние продължаваме да бележим ръстове в зимния туризъм”, добави тя, предаде бТВ.По повод посещението на евродепутата Ска Келер от „Зелените” у нас Ангелкова заяви, че всеки има право да изразява свободно мнението и гражданската си позиция.Почивката на морето„Лятната почивка може да бъде по-скъпа, но това зависи от бранша. В България 100% от сектора е частен, но смятам, че е добре да се повишат малко цените”, коментира Ангелкова.По думите ѝ България продължава да бъде на едно от първите места по евтина почивка през лятото.На въпрос дали заедно с вицепремиера Валери Симеонов ще проверяват летните курорти, Ангелкова коментира, че понякога имат различно мнение по дадени теми, но това е нормално.Миналата година вицепремиерът направи коментар в своята „Фейсбук” страница, че депутатите от ГЕРБ и ДПС са променили приетия Закон за концесиите „по най-подлия начин” и така „ще продължи по най-непрозрачен начин” раздаването на концесии на „приближени фирми и групировки”.Ангелкова коментира, че ако Симеонов има данни за подобни сделки, би трябвало да сезира компетентните органи.„Ние нямаме данни такива хора да управляват плажовете, не мога да коментирам откъде вицепремиерът има тази информация”, допълни министърът на туризма.", "date": "2018.02.14", "title": "Министърът на туризма увери, че няма риск да се презастрои Пирин"}
{"url": "http://www.novinite.bg/articles/156597/Nameriha-telata-na-maj-i-jena-v-Pamporovo", "text": "Телата на мъж и жена са намерени застреляни в автомобил в района на ски център \"Малина\" в курорта Пампорово, съобщава \"21 часа\".Информацията беше потвърдена от прокуратурата.За труповете в колата с пловдивска регистрация е подаден сигнал към полунощ на тел. 112.Мъжът е на видима възраст около 50, а жената на 40. Намерен е и пистолет.По случая е образувано досъдебно производство. Към момента не е ясно дали става въпрос за двойно убийство или убийство и самоубийство.  ", "date": "2018.02.14", "title": "Намериха телата на мъж и жена в Пампорово"}
{"url": "http://www.novinite.bg/articles/156607/Deca-ot-cyalata-strana-s-tejki-uslojneniya-ot-grip-sa-prieti-v-Pirogov", "text": "Деца от цялата страна с  са приети в детските хирургия и реанимация на „Пирогов”, съобщиха от болницата.За последните 10 дни има 10 случая на пациенти с много сериозни усложнения, резултат от остри респираторни заболявания. Най-малкият пациент е 6-месечно момченце, а най-големият – 16-годишно момиче.По-голямата част от пациентите са в отделението по детска гръдна хирургия. Има и две деца, които са настанени в детската реанимация.Лекарите съветват родителите да наблюдават състоянието на техните деца и ако има нещо, което ги притеснява, задължително да се обърнат към специалист.", "date": "2018.02.14", "title": "Деца от цялата страна с тежки усложнения от грип са приети в  \"Пирогов\""}
{"url": "http://www.novinite.bg/articles/156600/Spipaha-kontrabandni-cigari-ot-magazin-v-Pomorie", "text": "На 13 февруари т. г. служители от Районно управление на МВР-Поморие извършили проверка на магазин за хранителни стоки, разположен на поморийската улица \"Републиканска\", стопанисван от 50-годишния С. А. от Поморие, като намерили и иззели 6 560 цигари без акцизен бандерол. Това съобщиха от ОДМВР-Бургас. За случая е уведомен административния ръководител на Поморийска районна прокуратура. Образувано е бързо полицейско производство.", "date": "2018.02.14", "title": "Спипаха  контрабандни цигари от магазин в Поморие"}
{"url": "http://www.novinite.bg/articles/156608/Ubijstvo-i-posledvalo-samoubijstvo-v-kurorta-Pamporovo", "text": "Убийство и последвало самоубийство - това е най-вероятнатао причина за кървавата трагедия в курорта Пампорово, коментира говорителят на главния прокурор Румяна Арнаудова.Стрелбата е станала с пистолет \"Макаров\", уточни тя.\"Мъжът е на 48 години, а жената на 41 години. По-късно Окръжната прокуратура в Смолян ще даде брифинг\", допълни тя.Започнало е досъдебно производство. На място все още се извършват огледи.Както вече знаете телата на мъж и жена бяха открити застреляни в автомобил \"Ауди ТТ\" в района на ски център \"Малина\" в зимния ни курорт.", "date": "2018.02.14", "title": "Убийство и последвало самоубийство в курорта Пампорово"}
{"url": "http://www.novinite.bg/articles/156619/Anton-Boyadjijski-e-ediniyat-ot-otkritite-zastrelyani-v-Pamporovo", "text": "Антон Бояджийски е единият от откритите застреляни в Пампорово двама пловдивчани. Той е рок музикант, китарист, вокалист и композитор. Водещата версия е убийство и самоубийство. 41-годишната жена е застреляна с два куршума в гърдите и един в главата. Смъртта на мъжа, който е бил на 48 години, е настъпила след изстрел в главата. В автомобила, който е собственост на мъжа, е намерен незаконнен пистолет, пише plovdiv24.bg Той е бил в ръката на мъжа, който е бил облечен изцяло в черно. Труповете са били в автомобил \"Ауди ТТ\" с пловдивска регистрация. Двамата са били жители на града под тепетата. Имали са връзка, посочиха от полицията. Имали са по едно дете от предишни бракове. 41-годишната била разведена, мъжът бил вдовец. Жената работила в банков клон в Пампорово. Приятелят й, който бил музикант, пристигнал специално, за да се видят, гласи първоначалната версия. Пловдивчанката била на Пампорово от два дни. Назначена е тройна експертиза. Предстоят повторни огледи.", "date": "2018.02.14", "title": "Антон Бояджийски е единият от откритите застреляни в Пампорово"}
{"url": "http://www.novinite.bg/articles/156624/Spipaha-1-kg-kokain-v-prishiti-kam-zadnata-chast-na-dolnishte-djobove", "text": "Полицията в Португалия задържа мъж на международното летище на Лисабон с 1 кг кокаин във „фалшив задник“, предаде Би Би Си. Бразилският гражданин пристигнал с полет от град Белен - столица на щата Пара в Североизточна Бразилия, съобщиха местни медии. Не се посочва как полицията е успяла да разкрие пратката с наркотици. Кокаинът бил в джобове, пришити към задната част на долнище, предава БНР. Втори мъж, за който се подозира, че трябвало да получи дрогата, бил арестуван на централната гара в португалската столица. Заподозрените са на възраст съответно 32 и 40 години. Конфискуваният наркотик е достатъчен за 5000 индивидуални дози, съобщи полицията, но не даде оценка за цената на заловената пратка. Двамата мъже ще бъдат обвинени в наркотрафик. Миналия месец властите в Португалия и Испания откриха кокаин, скрит в пресни ананаси, пристигнали от Южна Америка.", "date": "2018.02.14", "title": "Спипаха 1 кг. кокаин в пришити към задната част на долнище джобове"}
{"url": "http://www.novinite.bg/articles/156625/Vremenna-organizaciya-na-dvijenieto-v-Sofiya", "text": "Въвежда се временна организация на движението във връзка с провеждане на събитие в града. Това съобщиха от пресцентъра на Столична община. От 19.00 часа на 15 февруари 2018 г. до 19.00 часа на 16 февруари 2018 г. се забранява престоят и паркирането на пътни превозни средства, с изключение на автомобилите на делегатите и гостите и извън местата в режим на платено паркиране „служебен абонамент” на бул. „Джеймс Баучър” между ул. „Петър Станчев” и ул. „Златен рог”.", "date": "2018.02.14", "title": "Временна организация на движението в София"}
{"url": "http://www.novinite.bg/articles/156611/Svetovnata-kupa-po-futbol-za-parvi-pat-v-Sofiya", "text": "Световната купа по футбол кацна за първи път в София! Днес феновете на футбола в България и всички, които искат да станат част от едно историческо събитие, ще имат неповторимата възможност да се доближат до най-желаната футболна награда в света. Статуетката е направена от масивно злато и тежи 6 кг и 142 г и изобразява две човешки фигури, които държат земното кълбо над тях.Сегашният дизайн на оригиналния трофей датира от 1974 година. Като една от най-разпознаваемите емблеми на спорта, купата на ФИФА може да бъде докосвана само от избран кръг от хора – отборите – победители на Световно първенство, и държавни глави, предаде бТВ.Пристигането на най-желания трофей в света на футбола в България е част от световната му обиколка преди Мондиал 2018 в Русия.", "date": "2018.02.14", "title": "Световната купа по футбол за първи път в София"}
{"url": "http://www.novinite.bg/articles/156612/Lyubovni-svetofarite-v-centara-na-stolicata", "text": "По случай празника Свети Валентин някои от светофарите в центъра на столицата са преобразени – червеният светлинен сигнал е във формата на сърце.В социалните мрежи много граждани споделят снимки на приятната изненада на Столична община. Те нарекоха светофарите „любовни”, предаде нова телевизия.Такива има на кръстовищата на бул. \"Александър Стамболийски и бул. \"Мария Луиза\", както и на бул. \"Витоша\" и ул. \"Алабин\" при Съдебната палата. ", "date": "2018.02.14", "title": "Любовни  светофарите в центъра на столицата"}
{"url": "http://www.novinite.bg/articles/156623/Edin-chovek-zagina-pri-incident-na-londonskoto-letishte-Hijtrou", "text": "Един човек е загинал при инцидент на лондонското летище „Хийтроу“. Две превозни средства се се сблъскали на стоянка за таксита, съобщава Агенция \"Фокус\".Най-малко 20 полета на „British Airways“ са забавени заради инцидента, макар и летището да е останало отворено. Пътниците са били свалени от един от самолетите по данни на летищните власти.  ", "date": "2018.02.14", "title": "Един човек загина при инцидент на лондонското летище „Хийтроу“"}
{"url": "http://www.novinite.bg/articles/156626/Trima-dushi-sa-raneni-pri-strelba-v-SASht", "text": "Трима души бяха ранени при стрелба пред централата на американската Агенция за национална сигурност в Мериленд. Задържан е един заподозрян, предаде БНТ.Стрелбата е започнала след спирането на черен джип на портала на комплекса. Говорител на централата заяви, че ситуацията е под контрол. ФБР разследва случая, за който е бил информиран и президентът Тръмп.  ", "date": "2018.02.14", "title": "Трима души са ранени при стрелба  в САЩ"}
{"url": "http://www.novinite.bg/articles/156627/Grigor-Dimitrov-specheli-parviya-si-mach-v-Roterdam", "text": "Григор Димитров спечели първия си мач в Ротердам. Най-добрият ни тенисист победи Юичи Сугита от Япония с 6-4, 7-6 (5). Гришо стартира седмица като пета ракета в света. Той беше изместен от четвъртото място от германеца Александър Зверев, който има само 25 точки повече от него.  ", "date": "2018.02.14", "title": "Григор Димитров спечели първия си мач в Ротердам"}
{"url": "http://www.novinite.bg/articles/156599/Dnes-savpadat-tri-praznika", "text": "На 14 февруари съвпадат три празника и всеки българин може да избере кой от тях да празнува. Това са църковният празник за Успението на Свети Кирил Славянобългарски, празникът по стар стил на Свети Трифон Зарезан, честван като Ден на лозаря, и празникът на Свети Валентин.Денят на лозаря - Трифон Зарезан, е посветен на труда и любовта на българите към лозата, гроздето и виното. За първи път този празник започва да се чества официално у нас през 1962 г. в деня на Свети мъченик Трифон. Тогава с постановление на Министерския съвет е обявен за професионален празник на лозаря. С въвеждането през 1968 г. на Григорианския календар от Българската православна църква църковният празник на Свети Трифон Зарезан започва да се отбелязва на 1 февруари, а Денят на лозаря - на 14 февруари.Според българския обичай, в празничния ден селските стопани излизат на полето и зарязват няколко пръчки, поливат корените на лозата с вино и благославят: \"Колкото капки, толкоз коли грозде\". Кулминацията на празника е избирането на \"цар на лозята\" - обикновено това е някой добър стопанин, който се смята за късметлия, за да може по време на неговото \"царуване\" да се роди обилен плод.На 14 февруари Българската православна църква отбелязва църковния празник на Успението на Свети Кирил Славянобългарски. Константин Философ, наречен Кирил, произхождал от семейството на знатните солунски славяни - Лъв и Мария. Учил е в Магнаурската школа в Цариград. Завършил образованието си с прозвището \"философ\" и бил назначен за патриаршески библиотекар и преподавател по философия. На него били възлагани различни поръчения с обществен характер. Отегчен от суетата на този свят, Константин избягал тайно в манастира на малоазийския Олимп при своя брат Методий, където създали славянската азбука и превели свещените книги на Православната църква на езика на солунските българи. Кирил починал в Рим на 14 февруари 869 г. и бил погребан в църквата \"Свети Климент Римски\". е роден в Италия и е бил християнски епископ. Живял е по времето на император Марк Аврелий Клавдий Втори. Когато императорът забранил на войниците си да се женят с идеята, че като нямат семейство, ще са по-самопожертвувателни в битките, войниците християни тайно били венчавани от епископ Валентин. Заради това впоследствие той е обявен за закрилник на влюбените. Обезглавен е през 270 г. заради непреклонната си вяра в Бога, а много скоро след това е канонизиран.Празникът 14 февруари, посветен на , започва да се чества през XIV век. На този ден влюбените изразяват любовта си един към друг, като си изпращат поздравителни картички и бонбони във формата на сърце. Обичайно се подаряват и цветя.", "date": "2018.02.14", "title": "Днес съвпадат три празника"}
{"url": "http://www.novinite.bg/articles/156592/Predimno-oblachno-s-valeji-ot-dajd", "text": "Днес ще бъде предимно облачно, с валежи от , а в Източните Родопи и източните райони на Горнотракийската низина е възможно и да прегърми. В Северозападна и високите полета на Западна България ще вали предимно сняг, но още преди обяд валежите там ще започнат да спират. През нощта и в североизточните райони от страната ще спре да вали. Облачността от югозапад ще започне да се разкъсва. Ще духа умерен до силен югоизточен вятър, който ще започне да се ориентира от северозапад, най-напред, още сутринта в Северозападна България. Максималните температури ще са между 4° и 9°, в крайните югозападни и югоизточни райони до 11°, в София - около 4°.Атмосферното налягане ще бъде значително по-ниско от средното за февруари, но през деня ще започне да се повишава.В планините ще бъде облачно с валежи от сняг, които след обяд от югозапад ще спират, а облачността ще се разкъсва. Ще духа умерен и силен юг-югозападен вятър, който през деня ще се ориентира от северозапад. Максималната температура на височина 1200 метра ще е около 2°, на 2000 метра – около минус 4°.По Черноморието ще бъде облачно и овно. Ще духа умерен до силен югоизточен вятър, който към края на деня ще се ориентира от северозапад. Максималните температури ще са 7-10°, температурата на морската вода е 5-7°. Вълнението на морето ще е 3-4 бала.", "date": "2018.02.14", "title": "Предимно облачно, с валежи от дъжд"}
{"url": "http://www.novinite.bg/articles/156616/Kakvo-shte-e-vremeto-prez-sledvashtite-dni", "text": "През нощта над много райони облачността временно ще се разкъса, но преди обяд отново ще се заоблачи и през деня ще се задържи предимно значителна. Само в крайните южни райони на отделни места все още е възможно да превали слабо. Ще духа слаб, преди обяд в Северна и Източна България до умерен вятър от запад-северозапад. Минималните температури ще са между минус 4 и 1 градуса, максималните - между 4 и 9 градуса, сочи прогнозата на НИМХ БАН.   По Черноморието ще бъде предимно облачно. Вероятността за валежи е малка. Максималните температури ще са 7-9 градуса, температурата на морската вода е 5-7 градуса. Вълнението на морето ще е 2-3 бала.Над планините ще е предимно облачно, на отделни места в южните планински райони ще превали слаб сняг. Максималната температура на височина 1200 метра ще е около 0 градуса, на 2000 метра - около минус 5 градуса.   В петък и събота в равнинната част от страната ще се задържи предимно облачно, на места ще бъде мъгливо.В планините и планинските райони облачността ще намалее до предимно слънчево време. Минималните температури ще останат без промяна, а дневните ще се повишат с 3-4 градуса.", "date": "2018.02.14", "title": "Какво ще е времето през следващите дни?"}
{"url": "http://www.novinite.bg/articles/156601/Deputatskata-zaplata-skochi", "text": "Основната депутатска заплата се увеличава с 297 лева и достига 3540 лева. Досега базовото месечно възнаграждение на парламентаристите беше 3243 лева. Увеличението се получава благодарение методиката, по която се изчислява. Депутатската заплата е равна на три средни заплати в обществения сектор през последния месец на всяко тримесечие. Данните на НСИ показват, че през декември 2017 г. средната работна заплата в обществения сектор е достигнала 1180 лева. Ето защо преизчисляването на заплатите на народните ни представители води до увеличение с почти 300 лева. Разбира се, реалното възнаграждение на депутатите е доста по-високо от 3540 лева, тъй като към основната им заплата се начислява бонус за участие в парламентарни комисии, както и клас за прослужени години. Председателят на парламента получава 55% над заплатата на редовия депутат. Неговите заместници взимат 45% над заплатата на \"обикновения\" народен представител. На депутатите, попаднали в съставите на парламентарните комисии, е отредено 15% увеличение на заплатите, но често един депутат участва в две и повече комисии, което автоматично увеличава месечното му възнаграждение, отбелязва Дарик.", "date": "2018.02.14", "title": "Депутатската заплата скочи"}
{"url": "http://www.novinite.bg/articles/156609/Sled-boleduvane-pochina-Petar-Mejdurechki-bivsh-kmet-na-Sofiya", "text": "След дълго боледуване е починал Петър Междуречки, бивш кмет на София 8 години - от 27 март 1978 до 19 юни 1986 г., предаде \"24 часа\".Междуречки е роден е на 2 май 1934 г. в Неврокоп в семейството на Александър и Мара Междуречки. Дядо му Гоце Междуречки е деец на ВМОРО и произхожда от Междурек, Кукушко. Баща му става по-късно съдия в Народния съд.През 1936 г. семейството се мести в София. Член е на БКП от 1965 г. В гимназията е председател на дружеството на българо- съветската дружба. През 1957 г. завършва Юридическия факултет на Софийския университет, а след това науки и външна търговия в Западен Берлин. През 1962 г. постъпва на работа в Министерството на външните работи. Междуречки завършва международни отношения в Москва през 1965 г. След това работи като аташе и трети секретар. От 1968 г. е завеждащ стокообмена при търговското представителство на България във ФРГ. През 1971 г. става старши инструктор в отдел „Външна политика и международни връзки“ при ЦК на БКП. В периода 1974 – 1978 г. е посланик на България във ФРГ. Кмет е на София от 1978 до 1986 г. След това от 1986 до 1991 г. е посланик на България в ГДР.По време на мандата му се оправят булевардите „Александър Стамболийски“, „Драган Цанков“, „Ботевградско шосе“, както и Околовръстният път. ", "date": "2018.02.14", "title": "След  боледуване почина Петър Междуречки, бивш кмет на София"}
{"url": "http://www.novinite.bg/articles/156606/Deloto-za-KTB-otnovo-ne-tragna", "text": "Делото за източването на близо 3 млрд. лв. от КТБ не тръгна за трети път. Причината – неявяване на един от подсъдимите поради заболяване.Съдът назначи медицинска експертиза и наложи глоба от 1000 лв. на подсъдимия Георги Христов, защото не е представил документ.Цветан Василев е призован според върнатите от Белград документи, но защитата оспори редовността.Очакваше се днес делото да тръгне, след като в края на януари стана ясно, че подсъдимият бивш мажоритарен собственик на банката Цветан Василев е получил призовката си в Белград.Досега имаше два неуспешни опита за провеждане на разпоредително заседание по него.Обвинителният акт във всичките му копия е над 210 000 страници. По делото са обвинени 18 души.", "date": "2018.02.14", "title": "Делото за КТБ отново не тръгна"}
{"url": "http://www.novinite.bg/articles/156618/Lekarite-ot-TELK-shte-mogat-da-rabotyat-i-na-drugo-myasto", "text": "Депутатите приеха на второ четене промени в Закона за здравето, според които отпадна забраната членовете на Териториалните експертни лекарски комисии /ТЕЛК/ и на Националната експертна лекарска комисия /НЕЛК/ да упражняват дейности, които подлежат на техен контрол, както и да извършват консултативна дейност, свързана с вида и степента на увреждане, временната неработоспособност и трайно намалената работоспособност, предаде БНТ.С новите текстове се създава възможност при извършване на медицинската експертиза в съставите на ТЕЛК и НЕЛК да могат да участват и лекари, които извършват лечебна и диагностична дейност. Предвиждат се ограничения единствено по отношение на участието в състава на комисиите на лекар, който е свързан с конкретно освидетелствано лице. В тези случаи лекарите ще са длъжни да си направят отвод от участие в конкретното заседание на съответната експертна лекарска комисия.С промените отпада изискването в специализираните състави на НЕЛК задължително да се включва лекар-представител на Националния осигурителен институт.Целта на промените е да се преодолее липсата на специалисти, желаещи да работят в системата на медицинската експертиза, посочват вносителите.В срок до два месеца от влизането в сила на този закон специализираните състави на НЕЛК трябва да се приведат в съответствие с новите изисквания.", "date": "2018.02.14", "title": "Лекарите от ТЕЛК ще могат да работят и на друго място"}
{"url": "http://www.novinite.bg/articles/156596/Promeni-v-dvijenieto-v-Sofiya", "text": "Заради събития, свъразни с европредседателството, ще има промени в движението в София, съобщиха от общината. От 20.00 часа днес до приключване на мероприятието в събота се забраняват престоят и паркирането на ул. \"Доспат\" между бул. \"Витоша\" и ул. \"Баба Неделя\", на ул. \"Баба Неделя\" и на ул. \"Д-р Христо Стамболски\". Възможно е да бъде спирано движението по тези улици.", "date": "2018.02.14", "title": "Промени в движението в София"}
{"url": "http://www.novinite.bg/articles/156622/Prokuraturata-moje-da-poiska-novo-otstranyavane-na-kmeta-na-Septemvri", "text": "Прокуратурата може да поиска ново отстраняване на кмета на Септември Марин Рачев, който е обвинен в безстопанственост и неизгодна сделка. Това заяви шефът на Специализираната прокуратура Иван Гешев. Вчера съдът върна Рачев на работа, като прецени, че срещу него няма категорични доказателства, нито факти, които да сочат, че ще попречи на разследването. Гешев не коментира мотивите на съда, но подчерта, че според прокуратурата има доказателства за злоупотреби на кмета, предаде БНТ.Иван Гешев - ръководител на Специализираната прокуратура: За всички вас е ясно, че има малки градове, които са взети на концесия, да го кажа по този начин. Представляват някакви своего рода феодални владения. Ние, прокуратурата, ще продължим да действаме по същия начин, по който действахме в случая със Септември и с всякакви други случаи, свързани с корупция. Има усещане за несправедливост в българското общество. Ние ще направим всичко възможно това усещане или да отпадне, или поне да бъде силно ограничено. Т.е. ние ще правим каквото трябва, а да става каквото ще.", "date": "2018.02.14", "title": "Прокуратурата може да поиска ново отстраняване на кмета на Септември"}
{"url": "http://www.novinite.bg/articles/156598/Biznesat-iska-da-vnasya-rabotnici-ot-chujbina", "text": "Въпросът, който трябва да си зададем е не откъде, а дали въобще да внасяме работници, след като заплатата ни е най-ниска в ЕС, след като имаме лоши условия на труд и най-голямо неравенство в България. Това каза в студиото на \"Денят започва\" Ваня Григорова от КТ \"Подкрепа\". Според нея първо тези проблеми трябва да се коригират, а след това да се дискутира темата за внос на работници. Проблемът с липсата на работна ръка го усещат всички - дори и синдикатите няма да поставят под съмнение съществуването му. Дискусията и напрежението се пораждат от начините, по които да се реши проблемът, обясни пък Теодор Дечев от Асоциацията на индустриалния капитал в България.Теодор Дечев, АИКБ: Проблемът е разнолик. Тук не става дума просто ей така да хванем някаква орда от източни работници и да ги докараме тук. Тук става дума за висококвалифицирани работници.Имаме такива висококвалифицирани работници, но дефицитът е много голям, допълни Дечев.Ваня Григорова от КТ \"Подкрепа\" обаче оспори мнението му, като обясни, че няма данни за това, че има драматичен дефицит на кадри в страната. Ако погледнем данните на Агенцията по заетостта ще видим, че последните месеци свободните работни места се колебаят между 10 и 12 хиляди, обясни тя. Григорова допълни, че около 80% от тях се заемат още в първия месец, в който са обявени. Няма база да се твърди, че има дефицит, категорична беше тя.Ваня Григорова, КТ \"Подкрепа\" : Не един милион, повече от един милион българи се изнесоха от страната. Те ако са достатъчно мотивирани със заплащане, със социална инфраструктура - детски градини, училища, болници, вместо да отваряме такива и да правим средата по-благоприятна, за да могат хората да се преместят, когато преценят, че това е икономически изгодно за тях, то тогава можем да говорим за това, че са консервативни. В момента такива условия няма.", "date": "2018.02.14", "title": "Бизнесът иска да внася работници от чужбина?"}
{"url": "http://www.novinite.bg/articles/156603/Blagoev-Dyado-Dobri-beshe-jivo-evangelie-pokaza-kak-se-jivee-vyarata", "text": "Църквата трябва да прояви мъдрост и в един момент да започне процедура по канонизацията на дядо Добри. Знам, че ще се изтъкнат доводи, че има канони, но това, което сме видели е достатъчно, за да се желае от вярващия народ. Това коментира в ефира на \"Денят започва\" журналистът на БНТ Горан Благоев, предаде БНТ.След като обществото го нарича \"светецът от Байлово\", няма какво повече да се замисляме върху това нещо, допълни той. Горан Благоев описа дядо Добри като земен, истински човек и в същото време \"живо евангелие\". Благоев коментира, че това, че дядо Добри не e искал да бъде сниман и показван, красноречиво показва какъв човек е бил.Горан Благоев: Когато говорим за дядо Добри някак трябва да погледнем към нас. И за нас да говорим. И да сме безкрайно благодарни на Бог, че имахме шанса да видим какво значи един истински светец.Да изоставим егото си и да помагаме на другите, това ни показваше дядо Добри, обясни Благоев. Показваше ни какво трябва да сме и какво често не сме, за съжаление, допълни той.Обикновен човек, но в същото време неземен, вярата му донесе толкова голямо познание. Така предстоятелят на храм \"Св. София\" отец Ангел описа дядо Добри и допълни, цитирайки Радичков - \"изпаднал от каруцата на Бога\".Отец Ангел, предстоятел на храм \"Св. София\": Онова, което винаги ни учеше - за да бъдеш достоен в този свят, не ти трябва много. Трябва ти голяма вяра и онази любов, която да раздаваш на хората. ", "date": "2018.02.14", "title": "Благоев: Дядо Добри беше живо евангелие, показа как се живее вярата"}
{"url": "http://www.novinite.bg/articles/156604/Nivoto-na-reka-Dunav-se-se-ponijo", "text": "Нивото на река Дунав се се понижо с 33 см при Ново село, в началото на българския участък на реката, за последното денонощие и водният стоеж там е 456 см, съобщават от Хидрометеорологична станция-Ново село. Нивото на реката при Видин е 506 см, понижението за последното денонощие е с 27 см. Край Лом нивото е 533 см. Регистрирано е понижение от 11 см. Нивото на Дунав край Оряхово е 415 см, повишението за последното денонощие е от 5 см. Температурата на водата край Ново село е 4,9 градуса, а край Оряхово - 6,2 градуса.", "date": "2018.02.14", "title": "Нивото на река Дунав се се понижо"}
{"url": "http://www.novinite.bg/articles/156621/Shouto-na-ABBA-idva-za-parvi-pat-v-Balgariya", "text": "„Шоуто на ABBA“ идва за първи път в България за един впечатляващ концерт в Зала 1 на НДК. На 29 септември (събота) българската публика ще има уникалната възможност да преживее отново магията на скандинавската група в двучасов лайв, посветен на 45-годишната музикална история на ABBA.Годината е 1974, мястото е Брайтън, Англия! Песента „Waterloo“ печели престижния конкурс „Евровизия“. От този момент започва историята на шведската група ABBA, която през следващите десетилетия се превръща в най-продаваната поп група в историята на света, като се подрежда по успех веднага след легендарните британци „Бийтълс“.Близо три десетилетия след този заветен момент в чест на великата група се създава „Шоуто на ABBA“, което от тогава до сега се радва на внушителен успех и интерес повече от 15 години на световната сцена...Сега „Шоуто на ABBA“ идва за първи път в България. Концертът ще бъде в Зала 1 на НДК на 29 септември (събота). Билетите за събитието вече са в продажба в мрежата на Eventim и са на цени от 40 до 100 лв.С близо 700 концерта в 40 страни и повече от 2 000 000 продадени билети в цял свят „Шоуто на ABBA“ привлича хиляди нови почитатели на легендарната поп група. Този грандиозен успех се дължи на неподражаемото съчетание на най-модерен звук, визуални ефекти и култовото добре познато звучене на любимите на редица поколения хитове, като „Money Money Money“, „Dancing Queen“, „Mamma Mia“, „SOS“, „Waterloo“, „Knowing Me Knowing You“ и други.Песните в „Шоуто на ABBA“ се изпълняват от шведската група „Waterloo“ и Националния симфоничен оркестър на Лондон, режисиран от музикалния гений Матю Фрийман, който е работил съвместно с големи звезди като Роби Уилямс, Елвис Костело и Сър Клиф Ричард. Публиката в София ще може да чуе и види на живо легендарния саксофонист на ABBA - Улф Андерсон. Той съвместно с един от емблематичните членове на групата Бени Андершон са композитори на вечния хит „I DO, I DO, I DO, I DO, I DO“.", "date": "2018.02.14", "title": "„Шоуто на ABBA“ идва за първи път в България"}
