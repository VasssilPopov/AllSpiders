{"url": "https://www.novinite.bg/articles/182427/Stolichen-elektrotransport-za-incidenta-s-tramvaj-Vatmankata-e-vinovna-shte-ya-globim", "text": "Във вторник трамвай излезе от релсите и блъсна жена в близост до Съдебната палата в центъра на София. Стрелка от релсовия път не е превключила добре и това довело до дерайлирането на мотрисата, предава NOVA.Ватманката не успяла да отвори стрелката автоматично и опитала да направи това ръчно. Жената ще бъде санкционирана, тъй като явно не е свършила работата си добре, съобщиха от \"Столичен електротранспорт\". От там са категорични,че причината за злополуката не е техническа неизправност и става въпрос за човешки пропуск. Стрелката била нова. Сменена е след ремонта на ул. \"Граф Игнатиев\".Ватманката сменяла стрелката ръчно и трамваят дерайлирал„Става дума за прибързаност и припряност, недобре свършена работа от страна на ватманката”, категоричен е Иво Василев, заместник-директор на дружеството.Жената, управлявала трамвая, е с 13-годишен опит и досега не е имала подобни инциденти.\"От името на \"Столичен електротранспорт\" се извинявам и пожелавам скорошно оздравяване на жената”, каза Иво Василев.", "date": "2019.11.13", "title": "\"Столичен електротранспорт\" за  инцидента с трамвай: Ватманката е виновна, ще я глобим!"}
{"url": "https://www.novinite.bg/articles/182438/Patnicheski-vlak-blasna-maj-kraj-Blagoevgrad", "text": "Пътнически влак блъсна мъж, пресичащ неправилно железопътни релси край Благоевград, съобщи БГНЕС. Пострадалият е в тежко състояние, приет е в МБАЛ - Благоевград. Сигналът за инцидента е подаден от благоевградски квартал \"Струмско\" в 14.55 часа. Мъжът е пресичал жп линията под моста на Е-79 преди новия гробищен парк. Влакът е спрял на място. Към момента текат следствени действия, не е ясно кога ще бъде въстановено движението София – Кулата.", "date": "2019.11.13", "title": "Пътнически влак блъсна мъж край Благоевград"}
{"url": "https://www.novinite.bg/articles/182434/Tarnovo-uvelichava-zelenoto-si-bogatstvo-s-nad-600-darveta-i-1200-cvetya", "text": "612 дървета и 1200 цветя за засадени във Велико Търново от началото на настоящата година. Всички видове растения са осигурени от Общината и са част от провежданата политика както за подобряване на градската среда, така и за опазване и насърчаване на биоразнообразието. Обхванати са както градските паркове и обществени зони, така и редица междублокови пространства. За осигуряването на разсада помагат и много дарители. 230 различни видове дървета са засадени в парк „Дружба“. 61 борчета и 108 броя бряст, дъб и липа ще растат на хълма „Света гора“. Седем броя чинар са посадени в парк „Колю Фичето“, а още 90 чинари и липи ще направят междублоковите пространства в едноименния квартал по-зелени. 90 броя акация, гледичия и смърч са засадени на различни места в кварталите „Бузлуджа“, „Зона Б“ и „Чолаковци“, 10 броя чинар – в района на пътен възел „Качица“, а три липи ще красят пространството пред Съдебната палата За поредна година успешно бе реализирана и общинската програма „Моята градинка“, в която дейно участват великотърновци. Одобрени са 40 искания за облагородяване на междублокови пространства в целия град. Край домовете на жителите ще растат над 1200 цветя и храсти от видовете туя, хибискус, роза, лавандула, армерия, керия, форзиция, хемерокалис, лигиструм, цидония, люляк, дойция, сантолина и др., както и 13 дървета – бреза, липа и платан.", "date": "2019.11.13", "title": "Търново увеличава зеленото си богатство с над 600 дървета и 1200 цветя"}
{"url": "https://www.novinite.bg/articles/182433/Kontejner-palen-s-knigi-vtreshti-socialnite-mreji-SNIMKA", "text": "Потребител на фейсбук групата \"Забелязано в София\", сподели клип, в който се виждат десетки изхвърлени книги в столичен контейнер, в близост до училище.Ето какво гласи поста:Моля, погледнете !До Училището Х, контейнер за БОКЛУК, напълнен с книги от училището, които \" Не са се чели от 1 година и е трябвало да се освободи място за картини от една ученическа изложба.\"Опитах се да променя ситуацията. Дадох идеи - да дарим книгите някъде, дори да ги рециклиране, но ми отговориха, че не може нищо вече да се направи, защото са изхвърлени и не може да се ангажират хора отново. Как може хора, работещи в такъв вид институция, хора които проявяват най-различни дарителски инициативи и какви ли не други неща, достойни за похвала, не могат да се сетят, че с толкова много книги не може да се направи нещо друго, освен да се изхвърлят?Погубването на тези книжа възмути потребителите на фейсбук страницата. Част от коментарите са:\"МНОГО ХУБАВО УЧАТ ДЕЦАТА НИ. БРАВО, ДАСКАЛИ\"'Народ, който хвърля книги на боклука, ще бъде принуден да ги напише пак, но дори няма да знае как се пише. Ще почне от нулата и ще повтори всички нещастия, описани в тях за назидание на такива невежи.''Тва е няква соц литература, която принадлежи там, както всички останали комунисти.Друг е въпросът, че 90% от хората, които се възмущават, са не по-умни от маймуна с телефон.'  ", "date": "2019.11.13", "title": "Контейнер пълен с книги втрещи социалните мрежи (СНИМКА)"}
{"url": "https://www.novinite.bg/articles/182435/Sarbite-udryat-po-Bansko-s-oferti-za-8-dekemvri-ushtipci-i-alkohol-na-korem", "text": "Примамливи оферти с неограничен алкохол, ущипци и плескавици теглят родните студенти към съседна Сърбия за 8 декември. Банско е изместен от близкото до границата градче Лесковац, където предложенията са с около 100 лв. по-ниски от офертите за зимните курортите в България.Бюджетът на студентите най-често е в рамките на около 300 лева за празника, а хотелите по зимните ни курорти вече са наполовина заети.Изненадите идват от сръбска страна. От турагенциите коментират, че за пръв път пускат оферти за Сърбия, но те вече се радват на голям интерес от страна на студентите, пише Монитор. Лесковац е определян като домът на сръбската скара, а местните оферти включват още жива музика и алкохол на корем на цени между 120-199 лв. В парите е включен транспорт с автобус и 2 нощувки със закуски и вечери в хотел в градчето.Цените в Банско варират от 79 до 159 лв. за 2 нощувки със закуски и празнична вечеря в предложенията на една от най-често използваните туристическите агенции. Уловката е, че тази цена е на човек, настанен в стая за трима или четирима. За да бъдат в двойна стая, студентите трябва да заплатят отгоре 10-30 лв. (в зависимост от хотела), а празненствата в ресторантите на хотелите приключват до 00:30. Транспортът до ски курорта не е включен.Една трета от местата в хотелите вече са заети, а резервации за клубовете в града също не липсват. Срещу 45-50 лв. се предлагат и гривни, които осигуряват безплатен вход в заведенията с изпълнители, а на някои места и отстъпка за бутилки алкохол.В Пампорово двойната стая при двама е 98 лв. За четирима в едноспален апартамент цената може да падне до 85 лв. на човек. В този курорт предлагат и отстъпка за предприемчиви студенти. За доведена компания от над 25 души за организатора цената пада с 50%, а при група от над 50 студенти нощувката е безплатна. Самото празненство се провежда в ресторантите на хотелите или в близки механи, изхранването е на блок маса, а по време на вечерите има включени 50 мл български алкохол.Сходни са цените и на Боровец, като и там транспортът не е включен. Тези, които ще се качат там с личните си автомобили трябва да приготвят сума за паркинг, тъй като 10 от 11-те са платени.", "date": "2019.11.13", "title": "Сърбите удрят по Банско с оферти за 8 декември, ущипци и алкохол на корем"}
{"url": "https://www.novinite.bg/articles/182423/Goranov-Prez-byudjeta-ne-se-pravyat-reformi", "text": "Ниската задлъжнялост и балансираният бюджет са най-добрият буфер срещу кризата. Това заяви от парламентарната трибуна финансовият министър Владислав Горанов, който представи основните параметри на фискалната рамка за догодина. През бюджета обаче не се правят реформи, предупреди Горанов.Държавният бюджет се обсъжда в пленарната зала на първо четене. Той е последният от трите бюджетни документа, формиращи консолидираната фискална програма за догодина. Вчера пленарната зала одобри на първо четене останалите два - бюджетите на Здравната каса и на Държавното обществено осигуряване.Догодина държавата ще събере и ще изхарчи една и съща сумаОбщо за първи път от 11 години насам консолидираната програма излиза на нулево салдо - т.е. догодина държавата ще събере и ще изхарчи една и съща сума - близо 47 млрд. лева.Във финансовата рамка е заложено догодина икономиката да отбележи ръст от 3,3 на сто, безработицата да продължи да спада, а ръстът на инфлацията да се забави. Най-сериозният риск пред осъществяването на прогнозата е неблагоприятната външна среда.Повече пари ще има за здравеопазване, образование и политика по доходите. В бюджетната сфера ще има увеличение на заплатите с 10%, а за педагогическия персонал със 17%.Страната ще изтегли нов дългПрез 2020 година се предвижда възможността за изтеглянето на нов дълг от 2,2 млрд. лева, което е и един от буферите в бюджета, заяви финансовият министър Владислав Горанов.\"Най-вероятно догодина ще излезем на външните пазари, за да си осигурим необходимото дългово финансиране\", каза по-рано министър Горанов при представянето на републиканския бюджет в ресорната комисия:\"Наличието на ликвидни буфери е предпоставка за създаване на цялостно усещане за предвидимост и устойчивост\".Попитан дали има опасност отново да актуализираме бюджета заради еднократно голямо плащане, финансовият министър каза:\"Не смятам. Големите проекти за модернизация на армията, които предстоят, се надявам да бъдат вместени в програмите, приети от НС, и да има график с разсрочено финансиране\".Очаква се общата задлъжнялост на страната ни да се намали, като за първи път дългът ще бъде под 20% от БВП, който догодина ще надхвърли 126 млрд. лева.До момента депутатите имаха възможност да се запознаят единствено със становището на Висшия съдебен съвет. ВСС отхвърли на свое заседание предложения от правителството документ и представи свой вариант.Парите за общинитеНеобходимо ли е по-голямо от заложеното увеличение на парите за общините, Горанов е категоричен:\"Искаме да имаме модерна инфраструктура в населените места и да плащаме по 20, до 50 лв. данък за имот в столицата, който струва 150 хиляди лева. Е, няма как да стане!\".Финансовият министър призовава общините да увеличат имотния данък. Промяната на местните данъци и такси не предполага и новости в облагането на доходите. Преките и косвените данъци догодина няма да се променят.Бюджетът за управляващите \"счетоводна сметка\" според БСПОт своя страна лидерът на БСП Корнелия Нинова обвини управляващите, че гледат на бюджета като на \"счетоводна сметка\". Тя обяви, че между първо и второ четене левицата ще внесе алтернативен бюджет, защото това е \"бюджет на застоя\".", "date": "2019.11.13", "title": "Горанов: През бюджета не се правят реформи"}
{"url": "https://www.novinite.bg/articles/182428/Ninova-Byudjet-2020-na-pravitelstvoto-e-na-zastoya-BSP-shte-predloji-byudjet-na-razvitieto", "text": "Обикновено мнозинството и правителството гледа на бюджета като на счетоводство. Даже определихте бюджета като взел-дал. Предлагаме ви друг подход на дискусия за бюджета. Не този, който казва „има Х количество пари, нека да видим как да ги раздадем и разпределим, а обратно”. Имаме ето тези проблеми в държавата, нека да видим как да ги решим. Да започнем с най-наболелите въпроси, по някои от които мисля, че сме единодушни. Тези въпроси, които ще поставя на вашето внимание касаят най-много българските граждани. Питаме се дали се решават те през бюджета и отговорът ни е - не. Първо демографската криза.Всички сме единодушни, че това е огромен проблем за България, без оглед на политическите и партийните ни различия. Решава ли бюджетът с мерките, които предлага този проблем, или поне започва ли да го решава? Не, изобщо. Няма политика за децата. Няма политика за младите семейства, няма политика за увеличаване на продължителността на живота и политика към възрастите хора. Детските остават същите, за младите няма никакви стимули за отглеждане на деца, за започване на бизнес. За възрастните хора се предвижда само увеличение на пенсиите с 6 %, които сами разбирате, че не са достатъчно. Разбира се, ние както винаги ще предложим своята алтернатива, като семейно подоходно облагане, за да подпомогнем младите хора, които работят и отглеждат деца, помощи за второ и трето дете на работещи родители, учебник за един предмет, за един клас до 12 клас, безплатен за цялата страна, както и преизчисляване на всички пенсии.Вторият проблем, за който мисля, че сме единодушни, че е огромен за България, е здравеопазването. Решава ли се той през бюджета за 2020 г? Не. Отпускате нови 500 млн. лв. , но няма гаранции, че те ще стигнат до медицинските сестри и ще има увеличение на заплатите им, няма гаранции за стабилизирани на държавните и общински болници, остават доплащанията на пациентите, дори на такива, които са се осигурявали цял живот. Разбира се, че ние ще предложим тук алтернатива – покриване на разходи на държавните и общински болници, те да не са търговски дружества, наредба за определяне на базова заплата на медицинския персонал.Третият приоритет за всички ни, включително го чухме от министъра, са доходи и бедност. Решава ли бюджетът този въпрос? Не, не го решава. Увеличават се с 10% доходите в бюджетната сфера, но 2 млн. българи остават под прага на бедност и това са предимно възрастни и млади хора. За пенсионерите, много от които остават под прага на бедност, увеличението е само със 6% на пенсиите. Ние предлагаме преизчисляване на всички пенсии и ще внесем предложението си между първо и второ четене. Мерките в бюджета не само не са достатъчни, те задълбочават проблема с бедността, отварят ножицата между бедни и богати и гарантират увеличаване на неравенството. Четвъртият проблем - образованието. Какво прави бюджетът за тази сфера? Добра мярка е увеличаването на заплатите на учителите, но нищо подобно няма да се случи с учените, работещите в университетите, младите кадри на БАН, а науката е тази, която може да гарантира растежа на икономиката.По-лошото е, че продължава принципът парите следват ученика. Колкото и пари да наливате там - \"парите следват ученика\" означава училищата в малките населени места да бъдат закривани, защото няма деца. След като те отидат да учат в големите градове, родителите им ще ги последват и ще задълбочите проблема с обезлюдяването и регионалните различия. Най-важният пети въпрос - икономика. Какво се прави за икономиката? В бюджета няма никакви стимули за икономиката, каквото и да говори министърът на финансите. Без увеличаване на доходите няма да има ръст в потреблението. Без увеличаване на капиталовите разходи няма да има ръст в БВП. При положение, че в европейски държави и други наши основни партньори като например Германия, Италия, Турция икономиката върви надолу, това неминуемо ще се отрази и на България, колкото и да си заравяте главата в пясъка. Правителството не само не прави нищо, но свива капиталовите разходи.Поради неизпълнение на капиталовата програма в последните години нямаме сериозен ръст на БВП. По данни на Министерство на финансите между 2009 г. и 2017 г. в бюджета са планирани капиталови разходи в размер на 48 млрд. лв. Знаете ли колко са изпълнени? 38 млрд. лв., а ако оставащите 10 млрд. лв. бяха инвестирани в българската икономика през тези 8 години, то БВП следваще да е с 30 млрд. лв. повече. Това щяха да са средства, които да послужат за социални политики, реинвестиции и други. Това означава и че БВП още в края на 2017 г. трябваше да надхвърли 131 млрд. лв., а на глава от населението да бъде 9000 евро, с което ще надминем Румъния. Свиването и ограничаването на капиталовите разходи в продължение на 10 години от страна на правителствата на Борисов води до невъзможност за по-голям ръст в БВП. За съжаление и за 2020 г. правите същото. Ето защо ние оценяваме Бюджет 2020 като бюджет на застоя и между първо и второ четене ще внесем нашия алтернативен бюджет - на развитието.", "date": "2019.11.13", "title": "Нинова: Бюджет 2020 на правителството е на застоя. БСП ще предложи бюджет на развитието"}
{"url": "https://www.novinite.bg/articles/182410/Facebook-otnovo-yadosa-potrebitelite-si-VIDEO", "text": "Marfoogle NewsMarfoogle News", "date": "2019.11.13", "title": "Facebook отново ядоса потребителите си  (ВИДЕО)"}
{"url": "https://www.novinite.bg/articles/182426/Mele-mejdu-levskari-i-cesekari-okarvavi-Ruse", "text": "Меле между привърженици на Левски и ЦСКА разтресе Русе. Той е станал в неделя вечерта, но битката бе раздухана след това, след като свидетели разказаха за нея. Има и един пострадал - момче на 18 години, което е било прието в болница с травма на главата. Очевидци разкриха пред БНТ, че битката стартирала от ултраси на Левски. Група от 15 души, въоръжена с бухалки и спрейове, се отправила от квартал \"Дружба\" в съседния \"Здравец\", който се смятал за \"червен бастион. \"Сините\" заварили група \"армейци\" и започнало меле. То било прекратено, след като един от свидетелите алармирал полицията. \"Обадих се на 112\", обявил той на биещите се запалянковци под балкона му, пише \"Меридиан мач\".\"Изведнъж се чу страхотен шум. Крясък, пак крясък, псувни,тичане напред-назад. Като че ли повечето млади хора бяха. В този момент от 4-ия етаж един човек каза: \"Внимавайте, защото се обадих на МВР\". И като хукнаха, половината заминаха край нас, а другата част заминаха надолу\", разказа за БНТ д-р Мария Джамбазова, която също живее в блока, до който се е разиграла грозната сцена. От полицията също потвърдиха за инцидента. Според сводката на МВР той се е разиграл в 22,38 часа и веднага е получен сигнал, че две групи се бият в близост до училище \"Тома Кърджиев\". На мястото са били пратени екипи, които са успели да установят и разпитат част от участниците в боя.Враждата между \"сините\" и \"червените\" в Русе е доста сериозна. Ултрасите на Левски търсят отмъщение за 2017 година. Тогава привърженици на ЦСКА атакуваха фенклуба на своите съперници. Той бе омазан с червена боя, непосредствено преди гостуване на Левски за мач с Дунав в Русе. Пожалени бяха единствено ликовете на Апостола, Христо Ботев и капитан Димитър Списаревски,които са изрисувани до входа.", "date": "2019.11.13", "title": "Меле между левскари и цесекари окървави Русе"}
{"url": "https://www.novinite.bg/articles/182418/Sedem-proekta-ot-Balgariya-sa-sred-finalistite-na-Innovation-In-Politics-Awards-2019", "text": "След приключването на местните избори в България, отново сме на политическа вълна - наближават международните награди Innovation in Politics Awards 2019 (IPA). Традиционно престижните награди отличават най-иновативните политически практики в цяла Европа. И тази година България заема своята важна роля в конкурса, постигайки рекорден брой от 7 финалиста. Проектите от страната ни успяха да впечатлят международното жури в конкурса, състоящо се от 1067 граждани от всички европейски страни. Българските финалисти ще се борят с 80-те избрани от цяла Европа, който успяха да впечатлят журито със своя иновативен подход и смели решения.: Донка Михайлова – новият стар кмет на Община Троян. Тя запазва своята лидерска позиция в общината като спечели изборите с 52.72% от гласовете в града. Михайлова има реални шансове за успех и на наградите „Иновации в политиката“ с проекта си „Здравословно хранене в детските ясли и градини“. Европейското жури на IPA са впечатлени от иновативния подход на община Троян, създавайки собствена овощна градина и оранжерия за отглеждане на зеленчуци, за да могат децата в яслите и детските градини да получават по-здравословна храна. Друг финалист на наградите „Иновации в политиката“ е Георги Кабзималски, който печели пети мандат като кмет на община Рила. Той е и финалист на наградите „Иновации в политиката“ с проекта „Достъпен туризъм за всички“.Проектът пребори тежката конкуренция на IPA с иновативната услуга асистент-екскурзоводи за хора с увреждания, която е успешно внедрена единствено и само в Община Рила.  „Иновации в политиката“. След успеха си на местните избори в България той ще бъде кмет на община Враца за втори мандат. Той обаче впечатли европейското жури с проекта „Умна библиотека: осигуряване на достъп до информационни технологии за възрастното поколение“. Иновативният проект „Smart Lib” е комуникационен център в библиотеката във Враца, който помага на хората над 55 години да имат достъп до различни технологии в района. , бе избран за втори мандат в града си и е отново финалист на международните награди също за втора година.Журито на „Иновации в политиката“ даде своя глас на финал да отиде съвместния проект на община Добрич и социалното предприятие на фондация „Св. Николай Чудотворец“ - „Чудната градина: социален проект за повече възможности“. В специалната оранжерия работят само младежи с интелектуални затруднения, който отглеждат различни видове растения. Ивелина Атанасова е другият финалист на наградите „Иновации в политиката“ 2019 с проекта на фондация „Дигиталните деца“ - DigitalKidZ ®  STE(А)M Клуб .Проектът е финалист в цели две категории – Цивилизация и Просперитет. Това е образователна програма, разработена от екипа на фондацията, и базирана изцяло върху игрови принципи на деца между 7 и 12 години. DigitalKidZ има за цел да повиши мотивацията за учене при децата, да насърчи комуникационните умения, работа в екип и работа в чуждоезикова среда.Министърът на образованието и научката, г-н , също попада сред финалистите с проекта „Иновативните училища: подобряване на качеството на образованието“. Тази находчива инициатива на МОН служи като модел за изграждане на нова образователна парадигма, чрез която учениците могат да подобрят своите образователни резултати, да засилят критичното мислене и креативност чрез иновативни образователни процеси.Гала церемонията по повод най-престижните награди за иновации в политиката ще се проведе на 4-и декември 2019 в сърцето на политически Берлин – Spreebogen, където домакини на събитието ще бъдат Федералното Канцлерство и лично Канцлера на Германия. A гостите от цяла Европа ще бъдат посрещнати и приветствани лично от президента на Германия, както и от кмета на Берлин. Tова е ясен знак, че стартиралата във Виена инициатива успява да бъде значим фактор в политическия живот на Европа, показвайки добрите примери и поставяйки стандартите в политиката – такива, каквито трябва да бъдат – в полза на обществото. За последните три години Innovation in Politics Institute успя да намери положителни политически практики, иновативни проекти и безценен опит от цяла Европа, които ежегодно събира на едно място под формата на уникално по рода си книжно издание. По този начин, проектите на българските финалисти служат като вдъхновение за всички както на национално, така и на международно ниво. Официален представител на конкурса в България е комуникационната агенция All Channels Communications в партньорство със Съвета за младежка политика и агенцията за иновации Innovation Starter.", "date": "2019.11.13", "title": "Седем проекта от България са сред финалистите на Innovation In Politics Awards 2019"}
{"url": "https://www.novinite.bg/articles/182429/Ne-dishajte-ako-ste-plovdivchani-Pod-tepetata-vazduhat-ubiva", "text": "Целият Пловдив „светна“ в червено – нивата на фини прахови частици във въздуха достигнаха опасни стойности съвсем очаквано в по-студените дни. Благодарение на отопляващите се на твърдо гориво съграждани, въздухът вече не е подходящ за дишане.Почти цялата карта на Пловдив, според независимия източник airBG.info свети в опасните нива – в червено. Рекордно 12-кратно превишаване на нормата – 619 микрограма на кубичен метър – отчита станция в Шекер Махала. Около 7-8 пъти превишаване отчитат и други станции днес – 377 в широкия център около бул. „Свобода“, 306 около Коматевския възел или 458 в жк „Тракия“ зад хотел СПС.Повечето станции отчитат средни стойности между 100 и 200 микрограма на кубичен метър, което е около 3-4 пъти превишаване на нормата, пише подтепето. Допълнително притеснение е, че температурите все още не са твърде ниски, а се очаква тогава още повече хора да започнат с отоплението на твърди горива. Все пак, за поредна година опасните нива във въздуха започват именно с идването на зимата и захлаждането, което е показател, че именно отоплението е основният фактор за замърсения въздух в града.", "date": "2019.11.13", "title": "Не дишайте, ако сте пловдивчани! Под тепетата въздухът убива"}
{"url": "https://www.novinite.bg/articles/182436/Jestokost-Sin-prebi-majka-si-sled-skandal-v-Plovdiv", "text": "Криминалисти от областната дирекция на МВР работят по изясняване на обстоятелствата около убийство. Действията се осъществяват под наблюдение на Окръжна прокуратура – Пловдив, предаде Марица.бгОколо 8.30 ч. днес в Пето РУ постъпил сигнал за неприятна миризма от апартамент в жк “Тракия”. При проверка на адреса входната врата отворил 27-годишен психично болен мъж. В една от стаите била открита мъртва 59-годишната му майка, със следи от насилие по тялото.  Пред криминалистите синът направил самопризнания, че преди дни двамата се скарали и той нанесъл побой над жената. Задържан е за срок до 24 часа. По случая е образувано досъдебно производство.Процесуално-следствените действия продължават под прякото ръководство на наблюдаващия окръжен прокурор.", "date": "2019.11.13", "title": "Жестокост! Син преби майка си след скандал в Пловдив"}
{"url": "https://www.novinite.bg/articles/182400/Dneven-horoskop-za-sryada", "text": "Вие и вашият партньор трябва да обсъдите проблем, който ви тормози отдавна. Не отлагайте този разговор, защото така проблемът се задълбочава. Отношенията ви са ценни, така че не ги проваляйте.Днес дори не е нужно да разговаряте с най-близките си приятели, вие се разбирате само с поглед. Денят е много подходящ да работите заедно, всичко, с което се захванете, ще бъде успешно.Днес ще бъдете изкушени да се захванете с голям проект, но кажете \"не”. Първо трябва да довършите всичко, с което сте се захванали. В противен случай просто няма да се справите. Вижте повече на :", "date": "2019.11.13", "title": "Дневен хороскоп за сряда"}
{"url": "https://www.novinite.bg/articles/182405/Mikov-atakuva-Ninova-BSP-e-aut-v-100-obshtini-ne-tryabva-provalite-da-se-kriyat", "text": "Отлично представяне – само това не сме чули. Всъщност перспективата е мрачна. В 100 общини БСП не може да направи група в Общинския съвет, в 20 няма съветници, в други има по 1-2. Спомням си при предишен такъв резултат вътрешната оценка беше за спешни действия. Това заяви пред bTV бившият председател на БСП Михаил Миков.По думите му победите в четири областни града са безспорен успех, но не трябва зад тях да се скриват провалите.\"Истинската картина е, че резултатите като гласове за листи, се увеличават с 43 000, от които голямата част - 40 000 души са в Русе и Варна. Само в 11 общини БСП може да направи мнозинство в Общинския съвет, но това може да стане с широк консенсус. Рамката сега е навсякъде с всекиго на всяка цена. Сега единствено с ГЕРБ не може да се сътрудничи, но във Варна вчера подкрепиха човек от ГЕРБ за председател на ОбС – това е част от размиването на образа на БСП на лява партия, заяви Миков.Той призна, че Мая Манолова е постигнала успех в София и коментира ниската избирателна активност. \" За мен най-тежките резултати на тези избори са, че над 50% от хората не излязоха да гласуват. Това трябва да стресне всички политически партии. На тези избори видяхме и опити за разправа с хората, които имат различно мнение с ръководството на БСП. Видяхме какво стана във Варна. Във Видин случаят също е специален. Има много клакьори около председателката Корнелия Нинова. Какво е бъдещето на Нинова, ще реши партията. По-големият въпрос е какво е бъдещето на БСП\", каза Михаил Миков.", "date": "2019.11.13", "title": "Миков атакува Нинова: БСП е аут в 100 общини, не трябва провалите да се крият"}
{"url": "https://www.novinite.bg/articles/182417/Venci-Stefanov-skochi-sreshtu-dvete-krasivi-psiholojki-v-nacionalniya-otbor", "text": "Президентът на Славия Венцеслав Стефанов се обяви против присъствието на жени психоложки в националния отбор по футбол. Той нарече атрактивните Лилия Стефанова и Кети Вандова “абсолютен баласт”, които нямат място около “лъвовете”, тъй като отнемали силата на играчите ни.“На тези двете силата им не е там. Имам чувството, че вземат силата на футболистите, а не им я дават. Ако играчите не ги желаят, намазват им ските и айде…”, отсече Стефанов пред “България Днес”.“Има си доказани и качествени специалисти като Христо Монов например, които могат да помогнат”, даде своята препоръка босът на Славия.Така той се присъедини към футболните половинки Николета Лозанова (Николай Михайлов) и Анета Терзийска (Тодор Неделев), които публикуваха подигравателни колажи по адрес на двете психоложки.", "date": "2019.11.13", "title": "Венци Стефанов скочи срещу двете красиви психоложки в националния отбор"}
{"url": "https://www.novinite.bg/articles/182406/Mashtabna-operaciya-v-Burgas", "text": "Мащабна полицейска операция по противодействие разпространението на наркотици, осъществяването на грабежи и кражби от търговски обекти, частни домове и офиси на фирми, се провежда в момента на територията на квартал „Победа“.Това съобщиха от пресцентъра на МВР. Задържани са 8 лица. Намерени и иззети са множество вещи, за чийто произход задържаните не могат да дадат адекватни обяснения.В операцията участват служители от отдел „Криминална полиция\" при ОДМВР - Бургас, специализираните полицейски сили, първо Районно управление - Бургас и бургаската жандармерия.До края на деня ще има повече информация, а проверките и претърсванията продължават.", "date": "2019.11.13", "title": "Мащабна операция в Бургас!"}
{"url": "https://www.novinite.bg/articles/182440/Shoforat-ubil-5-godishnoto-dete-v-Ruse-i-drug-pat-e-ubival-chovek-v-katastrofa", "text": "Окръжната прокуратура в Русе повдигна обвинения срещу 76-годишния шофьор на камион Петко С., който вчера прегази 5-годишно момиченце в кв. „Долапите“, съобщиха от държавното обвинение.Трагедията стана вчера около 11.30 часа. Малката Рая била блъсната от камиона „ГАЗ-53“ на ул. „Бяла черква“, докато водачът правел завой. Мъжът първо избяга от местопрестъплението, но по описание на камиона от очевидци по-късно беше задържан. В обвинението срещу 76-годишния Петко С. са включени три нарушения на правилата за движение по пътищата, довели до смъртния резултат, както и бягство от местопроизшествието. По делото са извършени огледи, разпити, назначени са съдебномедицинска и автотехническа експертиза. Шофьорът е задържан за срок до 72 часа. При задържането му е взето предвид и това, че до момента Петко С. е осъждан два пъти за пътнотранспортни произшествия. При предишна катастрофа мъжът е причинил смъртта на друг човек, има присъда и за причиняване на средна телесна повреда в трета катастрофа. За сегашното му обвинение законът предвижда наказание лишаване от свобода за срок от 3 до 15 години и отнемане на шофьорската му книжка. Съседи на бабата на убитата Рая разказват, че момиченцето било единствено дете, чакано цели 10 години. Съседката Цанка Петрова разказва, че всеки ден Петко С. минавал покрай къщата й и винаги карал бързо, пише „Русе медия“.", "date": "2019.11.13", "title": "Шофьорът убил 5-годишното дете в Русе и друг път е убивал човек в катастрофа"}
{"url": "https://www.novinite.bg/articles/182437/Ni-Lo-zahapa-psiholojkite-na-BFS-SNIMKI", "text": "Една от психоложките на националния отбор по футбол - Лилия Стефанова, отговори на нападките на плеймейтката Николета Лозанова.Ни Ло качи в социалните мрежи колаж, показващ разликата между българските и чуждестранните спортни психолози. Лозанова е половинка на вратаря на България - Николай Михайлов.\"Писа ми, че нашата визия изобщо не кореспондирала с изпълняваната от нас длъжност. Като стайлинг и като маниери, каквото и да означава това. Но всеки знае, че тя е жената с най-богат футболен опит в България. Само че ние, за разлика от нея, нямаме сексуален опит с играчите. Човек без никакво образование, който постоянно се снима гол, да коментира футбола, психология и нас, това е смешно. Защо тези нападки идват сега? Нашето желание е да продължим работа с националите. Втрещена съм от тази публикация на Николета и не виждам какво точно иронизира.Психолозите трябва да са амо мъже ли? По всички конвенции това е дискриминация и подсъдно. Николай Михайлов си идваше на груповите посещения, а на Тодор Неделев не сме му видяли очите. Не е имало напрежение или конфликти с Михайлов. Възможно е Николета да ревнува. Това, което се случва в човешката глава е необятно. Всеки може да има някакви вътрешни конфликти или комплекси. Очевидно тя преживява нещо сериозно\", каза Стефанова пред в. \"България Днес\".Ни Ло не закъсня и зверски оплю психоложката в Инсраграм. ", "date": "2019.11.13", "title": "Ни Ло захапа психоложките на БФС (СНИМКИ)"}
{"url": "https://www.novinite.bg/articles/182409/Veneciya-pod-voda-nivoto-doblijava-istoricheski-rekord-VIDEO", "text": "Бури и наводнения връхлетяха водещите туристически дестинации в Италия - Венеция, Матера и Капри, обобщават Франс прес и АНСА.Градът на Каналите беше наводнен при безпрецедентното за последните 53 години покачване на нивото на водата във Венецианската лагуна, допълва БТА. То достигна 187 сантиметра и така се доближи до историческия рекорд, поставен на 4 ноември 1966 г., когато то беше 194 сантиметра.Обстановката се влоши от бурния вятър с пориви от 100 километра в час вчера вечерта и от проливния дъжд. 80 процента от града се оказа наводнен, включително централния площад Сан Марко и едноименната базилика.Кметът на града Луиджи Бруняро написа в Туитър, че Венеция се нуждае от помощта на всички, за да се справи с онова, което е ясна последица от климатичните промени. Той обиколи с лодка площад Сан Марко, който е под метър вода. Съгражданите му пък наблюдаваха бедствието от прозорците на домовете си и следяха обстановката по интернет.Училищата в града са затворени. Стихията е отнела живота на най-малко един човек, починал от токов удар в наводненото си жилище.Покачващата се вода заля терасите на кафенетата, отнесе маси и столове по улиците. Мостчетата пред хотелите покрай Големия канал бяха пометени от вълните и клиентите, пристигащи с водни таксита, бяха принудени да влизат през прозорците на първите етажи.Отчетеното ниво на водата от 187 сантиметра не означава обаче, че в целия град то е едно и също. Средното ниво за града при това наводнение беше между метър и 130 сантиметра.Управата на базиликата Сан Марко организира наблюдение през цялата нощ, за да следи с колко се покачва водата. Според предстоятелят Пиерпаоло Кампострини подобно наводнение се е случвало само пет пъти в историята на базиликата, издигната през 828 г. и възстановена след пожар през 1063 г. Три от тези наводнения обаче са станали през последните 20 години, като последното беше миналата година, което поражда безпокойствие.Венеция всяка година е обхващана от феномена наречен Акуа Алта, или Висока вода. Това става през есента и пролетта. За да се защити градът от бедствието в процес на реализация е проектът Мойсей. Работите по него започнаха още през 2003 г., но имаше много закъснения заради оскъпяването на строителните дейности и злоупотреби. Проектът предвижда поставянето на 78 плаващи диги, които ще се вдигат, за да затварят лагуната в случай на покачване на водата в Адриатическо море.Очаква се днес високата вода да започне да намалява и градът да започне да се справя с последиците от наводнението.Популярните италиански туристически дестинации бяха връхлетени от буриБури и наводнения връхлетяха и областта Пулия, на тока на италианския ботуш, където се съобщава за паднали електрически стълбове и дървета и за анулирани най-малко два полета от Милано до Бари. Особено засегнати са Таранто, Саленто, Спонгано. Лече също не беше подминат от лошото време.В съседната област Базиликата столицата на културата Матера беше обхваната от наводнения, превърнали тесните стръмни улици в зоната на сасите - кварталите с вкопаните в скалите къщи и църкви, в кални потоци, като водата и калта нахлуха дори в някои къщи. Предната вечер в района премина и торнадо, което изкорени дървета, електрически стълбове, отнесе покриви и нанесе щети на посевите.Откъснати от света заради лошото време и прекъснати фериботни връзки са Еолийските острови, северно от Сицилия.От предната страна на ботуша в Неапол бурният вятър повали дървета, като едното от тях падна върху автобус, в който имаше шофьор и четирима пътници.На остров Капри бурният вятър нанесе щети на прочутата кула с камбанарията, от която се отчупиха фрагменти. Училищата там остават затворени. ", "date": "2019.11.13", "title": "Венеция под вода, нивото доближава исторически рекорд (ВИДЕО)"}
{"url": "https://www.novinite.bg/articles/182431/Cvetan-Vasilev-gotov-da-govori-po-deloto-KTB", "text": "Банкерът Цветан Василев е поискал да бъде разпитан по делото „КТБ“. Заедно с още 17 души той е подсъдим за източването на над 2,5 милиарда лева от фалиралата през юни 2014 година банка.Процесът срещу Василев се води задочно, а адвокатите му още през февруари поискаха той да даде показания чрез видеоконферентна връзка.На поредното заседание по делото адвокат Константин Симеонов прочете декларация, която твърди, че Цветан Василев е подписал пред него миналата седмица в Белград. По думите на Симеонов клиентът му е възмутен от избирателната памет по отношение на депутата и бизнесмен Делян Пеевски на основния прокурорски свидетел Бисер Лазов, който в продължение на месеци дава показания срещу Василев:„Голословните му твърдения, че не знае какво означават „ДП“ и „ДП1“ беше може би поводът, поради който Цветан Василев реши да напише тази декларация. Това беше единственият начин, по който можем да сложим и точките над \"и\" за това какво е участието на Делян Пеевски в цялата тази история. Целият медиен бизнес на Делян Пеевски към онзи момент е финансиран от КТБ с кредитни средства. Има и други бизнеси, които са финансирани, които, след фалита на КТБ, той е изчистил през цесии, но това са сделки, които синдиците не атакуват. Очевидно, този младеж, както прокуратурата, така и цялата държава хич не ще да го закача, защото явно е нервен“.", "date": "2019.11.13", "title": "Цветан Василев готов да говори по делото \"КТБ\""}
{"url": "https://www.novinite.bg/articles/182439/Premierat-poracha-na-ministar-Avramova-da-spasyava-Pernik-ot-voden-rejim", "text": "Премиерът Бойко Борисов нареди на министъра на регионалното развитие и благоустройството Петя Аврамова да направи всички възможно, но да предотврати задаващия се воден режим за Перник.До там се стигва заради пресушаването на язовир \"Студена\". От ВиК вече изготвиха график, според който вода в областния център ще иа само от 16 до 22 часа. Нoвият кмeт нa Пeрник Cтaниcлaв Влaдимирoв от БСП обаче отказа да приеме предложения режим на водата. Мерките за водната криза в миньорския град бяха обсъждани на днешното заседание на правителството. Премиерът препоръча по ситуацията в Перник да се работи в координация с местните власти и поиска Аврамова да разговаря с кмета Владимиров. Министър Аврамова докладва, че вече е сформирана работна група, която да направи анализ и да излезе с предложения за решения на въпроса. Това ще стане обаче до 10 дни. \"Съкрати срока, защото ще влязат в режим на водата. Не е добре. И виж това предложение, което има, да се докара от резервен язовир вода. Важно е да работите в пълен синхрон и в координация с местните власти, за да се реши въпросът максимално бързо\", нарежда обаче премиерът.", "date": "2019.11.13", "title": "Премиерът поръча на министър Аврамова да спасява Перник от воден режим"}
{"url": "https://www.novinite.bg/articles/182412/Gana-otteglya-priznavaneto-na-Kosovo", "text": "Заместник-външният министър на Гана Чарлз Овиреду потвърди, че страната му вече не признава Косово, съобщава Танюг. Той каза, че Сърбия е била официално уведомена за оттеглянето на признаването на Косово с писмо.Чарлз Овиреду, заместник-външен министър на Гана: Правителството на Гана реши да не признава Косово вече за независима държава. Овиреду добави, че решението за признаване на Косово през 2012 г. \"вероятно е взето с желание за мир и хармония\". Това решение днес обаче се разглежда като прибързано и в нарушение на Резолюция 1244 на Съвета за сигурност. Според тази резолюция Косово е под международна закрила и се счита за част от Федерална Република Югославия, чийто правоприемник е Сърбия. Министерството на външните работи на Сърбия приветства \"важното решение на Гана\", която се превърна в 16-та държава, оттеглила признаването на Косово. Вчера косовските представители отрекоха Гана да е оттегляла признанието на страната им.", "date": "2019.11.13", "title": "Гана оттегля признаването на Косово"}
{"url": "https://www.novinite.bg/articles/182441/Nadal-osashtestvi-obrata-na-sezona-v-epichen-mach-na-finalniya-Mastars-sreshtu-Medvedev", "text": "Матадорът Рафаел Надал направи невъобразим обрат във втория си двубой от финалите на АТП в Лондон. Испанецът се наложи с 6:7 (3), 6:3, 7:6 (4) над сензацията н сезона Данийл Медведев в повторение на финала на US Open.Испанецът изоставаше със сет, после изравни, но губеше с 1:5 гейма във финалната трета част. На пръв поглед не би трябвало да има тенисист на планетата, който да възкръсне в подобно положение. Не и Надал, той е сподобен и го доказа като успя да осъществи впечатляващ обрат, с който съхранява шансовете си за продължаване на полуфиналите.Група „Андре Агаси“ се завързва много. Надал излиза срещу Стефанос Циципас в петък, в среща, която може да е с много голям залог – не само място на 1/2-финалите на Nitto ATP Finals, но и мястото на върха в световната ранглиста.Матадора започна по-агресивно в двубоя, опитваше да играе сервис-мрежа и да сменя ритъма на разиграванията. Много по-консервативен бе подходът на руснака, който предпочиташе контраатаките, а в седмия гейм стигна и до първи брейкбол, но не успя да го реализира – 3-4.  В крайна сметка развръзката в изключително равностойния сет дойде в тайбрек. Дългият гейм стартира с два мини-брейка, а Медведев взе две поредни точки от посрещане в самия край, за да поведе 6-3 и впоследствие на собствен начален удар да затвори частта – 7-6(3).  В първия сет Даниил записа седем аса и спечели 83% от точките, в които игра на първия си начален удар.  Световният №1 даде перфектен за себе си старт на втория сет, реализира ранен пробив и затвърди – 2-0. В следващите геймове вече не личеше толкова липса на типичната увереност на испанеца от форхенд, като Матадора остана достатъчно солиден.  В същото време Медведев се реабилитира навреме, а плоските му удари отново започнаха да създават проблеми на бързата настилка в „O2 Arena“. Надал обаче вече беше набрал инерция и подпечата превъзходството си с нов брейк за 6-3, приключвайки със 73% спечелени точки на първи сервис, 100% (5/5) на втори и реализирани 2 от 4 брейкбола. Испанецът влезе в третата част с баланс от 4-2 при решаващите сетове през годината, докато Медведев бе с 10-10. Световният №4 обаче нанесе първия удар с пробив в откриващия гейм, а после влезе в страхотна серия и поведе 3-0 с двоен брейк.  Надал така и не успя да се мобилизира, а в петия гейм откри сметката си за 1-4 с много трудно взето подаване, в което спаси два брейкбола. В следващия си сервис гейм носителят на 19 титли от Големия шлем отново бе притиснат до стената и отрази мачбол за 2-5, а когато всичко изглеждаше ясно върна единия пробив за 3-5.  В дуел, минал отдавна границите на обикновен тенис мач, Рафа показа изключителни психика и характер и реализира втори пробив за 5-5, след това взе и пети последователен гейм, за да си гарантира поне тайбрек. До такъв се стигна, а там Надал довърши изключителния си обрат – 7-6(4).", "date": "2019.11.13", "title": "Надал осъществи обрата на сезона в епичен мач на финалния Мастърс срещу Медведев"}
{"url": "https://www.novinite.bg/articles/182432/Valchev-Skok-na-uchitelskite-zaplati-sas-17-sega-dvojno-sled-2-godini", "text": "Учителските заплати е трябвало да скочат с 20 на сто тази година, но парите в бюджета са стигнали за 17-18% увеличение. Затова пък пред 2021 година възнагражденията ще се удвоят. Това обясни по време на дискусия в Аулата на Софийския университет министърът на образованието Красимир Вълчев. От 1 януари 2020 година учителите ще получават не по-малко от 1085 лв. основна заплата. Това предвижда подписаният във вторник анекс към Колективния трудов договор между Министерството на образованието и науката и национално представителните синдикални и работодателски организации в системата на образованието. Минималните възнаграждения на старшите учители ще достигнат 1120 лв., а на главните учители – 1176 лв. Директорите на детски градини и училища ще получават не по-малко от 1334 лв., а заместник-директорите – 1246 лв.За целта в бюджета за следващата година са заложени 360 млн. лв. повече за трудови възнаграждения на учителите. Предвидени са и 54 млн. лв. за увеличение на индивидуалните работни заплати на непедагогическия персонал.\" Тази година около 18-20 процента е увеличението на хонорарите за допълнителни часове. Особено внимание се обръща на защитените училища, които са единствени в радиус от 20 км, там заплатите са останали по- ниски, но се наваксва\", увери Вълчев.Той се похвали, че средната възраст на учителите, които са сред най-застаряващите гилдии, е паднала от 51 на 49 години. Делът на младите преподаватели растял  вече е 13 на сто. Продължава да има недостиг на учители, особено в малките градове. Най-търсени са тези по английски, математика, физика и химия, стана ясно още от думите на министъра.", "date": "2019.11.13", "title": "Вълчев: Скок на учителските заплати със 17% сега, двойно - след 2 години"}
{"url": "https://www.novinite.bg/articles/182416/Tramp-iska-100-miliarda-dolara-ot-Erdogan-i-Turciya-shte-se-spasi-ot-sankcii", "text": "Президентът на САЩ предложи на турския си колега Тайип Ердоган търговска сделка на стойност 100 милиарда долара и \"решение\" за разрешаване на ситуацията със санкциите, която Вашингтон обеща да наложи срещу Анкара за закупуването на руски системи за ПВО С-400, съобщи \"Вашингтон пост”, предаде БГНЕС.Източници на изданието съобщават, че подобни предложения на американския лидер за подобряване на отношенията между САЩ и Турция се съдържат в писмо, изпратено до турския президент миналата седмица.Според вестника, предложенията на Тръмп вероятно ще \"вбесят” поне някои законодатели в Камарата на представителите на САЩ, които миналия месец подкрепиха налагането на санкции срещу Турция за военната й операция \"Мирна пролет” в Сирия.Турският президент Тайип Ердоган е в Съединените щати на 12-13 ноември и ще обсъди с американския си колега Доналд Тръмп покупката на най-новите изтребители, руски и американски системи за противовъздушна отбрана С-400 и \"Пейтриът”, както и ситуацията в Сирия.Доставките на най-новите системи за противовъздушна отбрана, които предизвикаха криза в отношенията между Турция и САЩ, започнаха в средата на юли. В средата на септември приключи втората фаза на доставка на С-400. Според Ердоган руските системи за противовъздушна отбрана ще заработят напълно през април 2020 г. Вашингтон поиска отказ от сделката, заплашвайки да забави или дори да отмени продажбата на последните изтребители Ф-35 в Турция, както и да наложи санкции в съответствие с CAATSA (Закон за противодействие на противниците на Америка чрез санкции). Анкара отказа да направи отстъпки.", "date": "2019.11.13", "title": "Тръмп иска 100 милиарда долара от Ердоган и Турция ще се спаси от санкции"}
{"url": "https://www.novinite.bg/articles/182430/Lyubovna-vrazka-mejdu-brat-i-sestra-zavarshi-s-ubijstvoto-na-dve-momchetaSNIMKA", "text": "Любовна връзка между брат и сестра завърши с убийството на две момчета, както и опит за убийство на другите им четири деца във Великобритания. Кървавата баня е била планирана с цел да се прикрият кръвосмешението си, научи вестник „Сън“. 35-годишната Уикед Барас редовно казвала на децата си, че щом тя им е дала живот, тя има правото и да им го отнеме. Първата жертва на двойката брат и сестра е 13-годишният Тристан, а следващата е 14-годишният Блейк.Действието си е развива в Шефилд през май месец, съобщава „Дарик Нюз”. Уикед и нейният партньор полубрат, 37-годишният Брандън, удушили двамата си по-големи сина. Само ден преди това те обаче опитали да ликвидират всичките шест деца чрез отравяне. Майката е била обсебена от страха, че британските социални служби ще ги вземат, когато разкрият за кръвосмешението. Отравянето с лекарства обаче не е довело до желания за Уикед и Барас резултат, при което започнали да търсят алтернативи. Едно от по-малките деца разказва пред „Сън“, че неколкократно майка му и баща му се опитвали да го удавят във ваната. Родителите са осъдени на доживотен затвор, като трябва да са поне 35 години зад решетките преди да апелират за предсрочно освобождаване. Брандън и Уикед са от една и съща майка. В хода на съдебното дело става ясно, че двамата поддържали сексуални отношения още от тийнейджърските си години. Едва сега обществено достояние стават и подробностите около двойното убийство на децата. Двете момчета са били удушени с найлонови чували. Повдига се въпросът обаче дали трагедията е могла да бъде предотвратена.В серия от публикации във Facebook в месеците преди престъпното деяние, родителите са писали серия от съмнителни цитати в статусите си. Единият от тях е на писателя Стивън Кинг, който гласи: „Убийството е като чипс – не можеш да спреш само с едно“. Друг пример е качване на илюстрация на Джак Изкормвача. Както и самопризнанието на Брендън, който открито в социалните мрежи определил като „психопат“.", "date": "2019.11.13", "title": "Любовна връзка между брат и сестра завърши с убийството на две момчета(СНИМКА)"}
{"url": "https://www.novinite.bg/articles/182442/Ad-v-Slovakiya-Avtobus-s-uchenici-se-sblaska-s-kamion-13-sa-jertvi-a-20-raneni", "text": "13 души загинаха, а 20 са ранени в голяма автобусна катастрофа в Словакия, информира АФП. По първоначални данни автобусът се е сблъскал с камион в района на град Нитра, на около 100 км източно от словашката столица Братислава, допълва вестник \"Вашингтон пост\".По предварителна информация в междуградския автобус са пътували предимно средношколци, а тежкият камион \"Татра\" е карал камъни.Свидетел на жестокия сблъсък разказа, че шофьорът на камиона загубил контрол над превозното средство, навлязъл в насрещното платно и, въпреки усилията на водача на автобуса да избегне удара, блъснал странично рейса и го обърнал в канавката. Повечето от загиналите и ранените са ученици.", "date": "2019.11.13", "title": "Ад в Словакия! Автобус с ученици се сблъска с камион, 13 са жертви, а 20 - ранени"}
{"url": "https://www.novinite.bg/articles/182443/V-Iran-se-machat-da-prokarat-poligamiyata-kato-pomosht-za-jenite", "text": "След края на Втората световна война на мъжете в Германия им било разрешено да имат до четири жени, заяви миналия месец ултраконсервативният ирански депутат Али Мотахари. Той уточни, че много германки останали без съпрузи - голяма част от тях загинали във войната. Истината е, че в Германия полигамията е забранена още от 1871 година. Както преди, така и след края на войната, а и днес тя е наказуемо деяние.В Иран обаче все още е в сила Законът за семейството от 1974 година (от времето на шаха), който разрешава на мъжете да имат втора жена - при определени условия. Всъщност, на полигамията в Иран се гледа с лошо око, казва известната иранска адвокатка Фарида Гейрат. \"Али Мотахари знае това много добре. Доколкото ни е известно, самият той живее в полигамия\", подчерта тя в телефонно интервю за ДВ. \"Водачът на иранската революция аятолах Хомейни е живял в моногамия, неговият наследник аятолах Хаменей - също. Тази странна инициатива в полза на полигамията обаче няма никакъв шанс за успех\", допълва Гейрат. Въпреки това в Иран тече гореща дискусия за полигамията. А Мотахари е един от малцината политици, които участват в нея. В навечерието на парламентарните избори през март догодина той изглежда е тръгнал по пътя на политическото си самоубийство. Защото една голяма част от иранското общество е възмутено. Капката, с която чашата на търпението преля, е един уъркшоп на Института за религиозни ценности в свещения град Кум, който учи жените и мъжете как да живеят в полигамия.  Влиятелни ирански депутати като Али Мотахари и части от консервативните среди в обществото се застъпват за това (най-вече) заможните мъже да могат да имат повече от една съпруга. И те се опитват да го представят като \"помощ за жени в неравностойно положение\". И по-специално визират жените, които сами издържат семействата си - деца, родители, съпрузи.По официални данни, през последните 10 години броят на тези иранки е нараснал със 70 процента. В момента около 3 милиона жени в Иран се смятат за \"глава на семейството\". В същото време разходите за издръжка на иранските семейства са се увеличили с 50 процента, според официалната статистика. Само хранителните продукти са поскъпнали от март 2018 до март 2019 с над 70 процента. В същото време заплатите са се повишили най-много с 20 на сто, сочат още данните.\"Разбира се, че има отчаяни жени в Иран, които не виждат друг начин, освен да станат втора съпруга\", казва Гейрат. \"Но това не може да е решението на съществуващите социални проблеми в страната\", допълва тя. Възмутени са не само защитниците на правата на жените - голяма част от консервативните кръгове в иранското общество определят инициативата от град Кум като \"реклама на легална проституция\". Впрочем, в района на свещения град са много разпространени тъй наречените \"временни бракове\" - по стара шиитска традиция. При тях в брачния договор се вписва времето, за което бракът е валиден - от 30 минути до 99 години. С изтичането на срока жената губи и правата си като съпруга.\"Както във всяко друго общество, в което сексуалността е тема табу, така и в Иран много хора поддържат извънбрачни връзки\", казва за \"Дойче Веле\" социологът Амин Бозоргиян. \"Част от консервативните кръгове иска да наложи полигамията като начин на живот в обществото. Но самото общество я отхвърля, тъй като през последните 100 години то възприе моногамията като светска ценност\", допълва той.През последните 110 години ислямската република е преживяла три революции. Но още не е решена битката за ценностите - дали да се наложат религиозните, традиционни ценности, или светските ценности на съвременния свят. Везните се накланят ту в едната, ту в другата посока. Така например е имало периоди, в които традиционното покриване на жените с хиджаб е било забранявано. Днес обаче то е задължително. Впрочем, сред духовниците също има противници на полигамията - самият аятолах Хаменей е сред тях. Той не толерира многоженството, а който от екипа му си вземе втора жена, незабавно бива уволняван.", "date": "2019.11.13", "title": "В Иран се мъчат да прокарат полигамията като помощ за жените"}
{"url": "https://www.novinite.bg/articles/182399/Dnes-shte-e-predimno-oblachno", "text": "Днес ще е предимно облачно. Валежи от дъжд ще има главно в югозападната половина от страната. Ще духа слаб до умерен югоизточен вятър Максималните температури ще са между 16° и 21°, на места в Североизточна България ще достигнат до 23 - 24°.Над планините няма да е подходящо за туризъм. Ще е облачно и ветровито. Дъждовно ще е над Рило-Родопския масив и на места там количествата на валежа ще са значителни. По най-високите върхове на Рила и Пирин дъждът ще преминава в сняг. Вятърът ще е силен до бурен от юг. Максималната температура на височина 1200 метра ще е около 13°, на 2000 – около 6°.Над Черноморието облачността ще е значителна, но ще се задържи без валежи. Ще духа умерен изток-югоизточен вятър. Максималните температури на въздуха ще са между 17° и 20°. Температурата на морската вода е 17°. Вълнението на морето ще се усили до 3 бала.", "date": "2019.11.13", "title": "Днес ще е предимно облачно"}
{"url": "https://www.novinite.bg/articles/182407/Nablijava-mashtabniyat-koncert-na-Orlin-Goranov-i-Akaga-Spodeleno", "text": "На 30 ноември в зала 1 на НДК продуцентска компания Смайлс мюзик ще представи мащабен концерт на Орлин Горанов и Акага, споделен с Трио Тринити, Destiny Quarter и много други.Елегантният стил, финес и безкрайно топъл глас на Орлин Горанов ще се съчетае с уникалното звучене на фънк формацията Акага, които заедно ще зарадват публиката си с една смела и модерна интерпретация на най-популярните им песни, аранжирани специално за проекта от Ясен Велчев. По време на концерта ще звучат стилове като джаз, фънк, евъргрийн и поп, изпълнени на живо.На 30 ноември сцената ще побере и други забележителни артисти. Беквокалите ще бъдат изпълнени от чаровните момичета от Трио Тринити. Трите изключително талантливи млади певици са възпитанички на Националната музикална академия „П.Владигеров“ и започват кариерата си като част от фънк бандата „Сол Бемол“.В специално подготвената камерна част на концерта ще се включат Destiny Quartet. Четирите красиви и атрактивни момичета ще очароват публиката с богатия си репертоар от модерни аранжименти на класически произведения, филмови шедьоври и етно мотиви. Силните им композиции в комбинация с перфектните им изпълнения ги превръщат в конкуренция на някои от най-добрите квартети от европейската музикална сцена.„Споделено“ ще представи още гост музиканти, това са Цветан Недялков (китара), Ясен Велчев (клавишни инструменти) и Денис Попстоев (саксофон).В зала 1 на НДК ще видим група Акага в пълния ѝ състав – Красимир Куртев (бас, вокал), Иво Казасов (тромпет, вокал), Георги Велев (тромпет, вокал), Красимир Кирилов-Джоджо (тромбон, вокал), Димитър Митев-Дънди (барабани), Петър Главанов (китари), Калин Петров (клавишни).Билети за концерта на Орлин Горанов и Акага на 30 ноември в зала 1 на НДК на цени от 30 до 95 лв. може да намерите в мрежата на Eventim.bg ", "date": "2019.11.13", "title": "Наближава мащабният концерт на Орлин Горанов и Акага - “Споделено“"}
{"url": "https://www.novinite.bg/articles/182401/VIDEO-Brakonieri-oprazniha-yazovir-Kamchiya-izvadiha-6-tona-riba", "text": "Чудовищен улов на толстолоб от яз. Камчия потресе мрежата. Бракониери извадиха над 6 тона риба. За това алармират читатели на сайта Флагман.бг, които изпратиха на колегите и кадри, запечатани от самите извършители.Във видеото се вижда огромно количество риба, разпиляно на земята, преди да бъде качено в товарен автомобил., коментира буден гражданин.Мрежите били специални за този вид риба. Контролните органи вече са уведомени за престъплението.Инспекторите от ИАРА вече са по петите на извършителите, имат данни за самоличността им и е въпрос на време да ги заловят. Това са бракониери, многократно залавяни от ИАРА на различни водоеми. Преди да бъдат арестувани обаче трябва първо да се установи кога е заснето видеото.Най-фрапиращото е, че уловът на толстолоб в такова мащабно количество не е за първи път от бракониерите. Рибарите ежедневно стават свидетели на подобни престъпления, но си затварят очите и мълчат.  сподели пратилият сигнала човек, чиято самоличност ще запазим в тайна. ", "date": "2019.11.13", "title": "(ВИДЕО) Бракониери опразниха язовир Камчия, извадиха 6 тона риба"}
{"url": "https://www.novinite.bg/articles/182411/Nad-1-ton-kokain-izpluva-vav-Franciya-ot-Atlanticheskiya-okean", "text": "Над един тон пакети с кокаин с все още неизвестен произход бяха събрани през последните седмици от атлантическото крайбрежие на Франция, предаде \"Франс прес\", цитирана от БТА.\"Ще събираме такива пакети още известно време\", заяви прокурорът на северозападния град Рен Филип Астрюк.Продуктът под тази форма е много опасен и може да причини смърт от свръхдоза, предупреди той. Кокаинът е в пакети с размери на кутия за обувки, херметично опаковани в целофан, и е с чистота 83 процента.Пакетите са започнали да пристигат по френските атлантически брегове от средата на октомври. В сряда 17-годишен младеж беше задържан от полицията, след като взел 5-килограмов пакет кокаин от плаж в Лакано, Югозападна Франция.Полицията разследва дали лодка на трафиканти на дрога е била връхлетяна от буря, или е попаднала в затруднение и те са изхвърлили товара си.", "date": "2019.11.13", "title": "Над 1 тон кокаин изплува във Франция от Атлантическия океан"}
{"url": "https://www.novinite.bg/articles/182413/Obyaviha-Mariya-Gabriel-za-edna-ot-naj-vliyatelnite-jeni-v-kibersigurnostta-v-Evropa-za-2019-g", "text": "Българският еврокомисар за цифровата икономика и общество Мария Габриел е обявена от водещото европейско списание за киберсигурност SC Media UK за една от 50-те най-влиятелни жени в Европа за 2019 г. в областта на киберсигурността. Списанието е утвърдено в европейската медийна индустрия, предоставяйки информационни ресурси за специалисти по киберсигурност, които се нуждаят от знания относно стратегиите, най-добрите практики за защита на данните, правителствените разпоредби и съвременните технологии за IT сигурност. С годишните си класации списанието признава постиженията на личности, допринесли с работата си за подобряване на сигурността на информацията.  „Киберсигурността е тема, която в днешната цифрова ера засяга всеки един от нас. За две години постигнахме много. Вече имаме европейска стратегия за киберсигурност, имаме по-силна европейска агенция за киберсигурност, както и първата рамка за сертифициране на продукти и услуги. Мрежата от центрове за компетентност в държавите членки и европейски център за киберсигурност, който предстои да създадем, също са ключови елементи на стратегията. През януари стартирах и кампания за повече жени в сектора на киберсигурността.  Затова приемам включването ми в тази престижна класация като признание за свършеното, но и като отговорност да надграждаме. А жените имат талант, знания и експертен опит, чрез които могат да допринесат много за европейската киберсигурност, ако им се даде шанс“, коментира българският еврокомисар Мария Габриел.", "date": "2019.11.13", "title": "Обявиха Мария Габриел за една от най-влиятелните жени в киберсигурността в Европа за 2019 г."}
{"url": "https://www.novinite.bg/articles/182408/Shest-sluchaya-na-nabezi-na-mechki-v-Smolyansko-samo-prez-noemvri", "text": "Шест случая на набези на мечки в Смолянско само през ноември. По данни на екоинспекцията 108 са доказаните до момента щети, причинени от кафяви мечки в региона от началото на годината. Щетите са основно в района на Могилица, където според кадрите от фотокапани обикалят 8 мечки.Последното нападение е върху пчелните кошери на Валентин в непосредствена близост до селото. От мечите набези са пострадали още пчелари. Мечките не се притеснявали и от електричеството, защото когато са гладни, нищо не може да ги спре, казва Сергей Дойчев, с. Бориково. Мечки са забелязвани дори и през деня, предаде БТВ. „Всеки ден, вечер по улицата се разхожда и ние трябва в 5 часа да се затваряме, защото е опасна и за хората. Тя веднъж е нападала, в съседен квартал - теле изяде, в друго село, сега пчелите\", обясни Миладин Тончев, с. Бориково.„Преди месец и половина едно теле на 6 месеца го изяде и другите не мога сега да ги пусна на паша. И с електропастира заградени и не става. Даже ме е страх вечер да не нападне обора, влиза вътре”, разказва Замфир Минчев, с. Могилица. „Тука хората се оплакват, идват до къщите, там берат, ябълките ги изяждат и ги е страх вечер да излязат, защото не знаят къде ще се засекат с тази мечка, а пък не се знае и как ще реагира тя най-вече. По принцип тука нашата ловна дружинка имаме такива фотокапани и на фотокапаните сме ги видели към 8 мечки горе-долу, и всичките са различни. Има 2 или 3 с малки, другите са малко по-големи, двугодишни. Почти цялото село ги е виждало, те слизат тук почти до центъра”, обясни Милко Кисьов, кмет на с. Могилица. Издадена е заповед от Министъра на земеделието и храните за прогонване на дивото животно далеч от населените места: \"Ако за в бъдеще се окаже, че мечката създава проблеми, ще предприемем следваща стъпка за изискване на разрешително за отстрел, но вече трябва да се докаже, че мечката е проблемна”, заяви Анатолий Елев, директор на ДГС- Лятото жители на селото заснеха мечка с две малки мечета как се къпят в реката в близост до хотел в Могилица, а клипът събра хиляди харесвания в социалните мрежи.", "date": "2019.11.13", "title": "Шест случая на набези на мечки в Смолянско само през ноември"}
{"url": "https://www.novinite.bg/articles/182415/Dve-katastrofi-i-zadrastvane-na-AM-Hemus", "text": "Две катастрофи затрудняват движението по АМ\"Хемус\". Мократа настилка и влошаването на времето са причинили двата инцидента. Единият в посока Варна, а другият в посока София, видя репортер на Novinite.bgОбразувала се е колона от коли в посока Ботевград. Все още се чака да бъдат преместени двата автомобила. ", "date": "2019.11.13", "title": "Две катастрофи и задръстване на АМ \"Хемус\""}
{"url": "https://www.novinite.bg/articles/182419/Otdavat-pod-naem-chast-ot-administrativnata-sgrada-na-KTB", "text": "Синдиците на КТБ отдават  на обявената в несъстоятелност банка в столичния център, съобщи БГНЕС.Под наем се отдават , който се състои от банков трезор и преддверие към него, трезор – касети и преддверие към него, както и други спомагателни и санитарни помещения. , който се състои от салон за клиенти, салон за служители, касов възел с три броя каси и преддверие, два офиса, помещение за деловодство, две приемни за обслужване на клиенти, преброително помещение, централно входно помещение от ул. „Иван Н. Денкоглу”, помещения за охрана, както и други спомагателни и санитарни помещения. Етажът разполага с вход от ул. „Граф Игнатиев”, както и вход от ул. „Ангел Кънчев”.  се състои от вестибюл, централно стълбище, две заседателни зали с тераси, осем кабинета, два офиса, стая за почивка, помещение за сървър, два санитарни възела и други спомагателни помещения.Синдиците обявиха процедура за отдаване под наем на същата част от централата на фалиралата банка и през юли 2018 г.КТБ е в несъстоятелност още от 20 юни 2014 г. ", "date": "2019.11.13", "title": "Отдават под наем част от административната сграда на КТБ"}
{"url": "https://www.novinite.bg/articles/182421/Nelovko-Bratat-na-Ivan-Geshev-e-shef-na-ohranata-na-Rumen-Radev", "text": "Братът на Иван Гешев е сред най-авторитетните служители на НСО и началник на охраната на президента Румен Радев, пише \"Галерия\". Както повелява дискретността на професията му, Георги Стоименов Гешев избягва всякакви медийни изяви. Аристократ по природа, интелигентен мъж, който държи на думата си, с ясен и изключително подреден и премерен изказ - така го описват колегите му. Именно от тях Гешев е сочен за образец на служител в системата.Вероятно това е и причината той да е в центъра на единствения филм, сниман досега за НСО, по повод кръгла годишнина на службата. Негови подчинени припомнят, че Георги Гешев, който е изявен каратист, е бил плътно и до президента Георги Първанов. Дългогодишната му успешна кариера не се дължи на израстването на брат му в прокурорската йерархия. Напротив - неговият пробив в системата е в годините, когато Иван Гешев работи още като редови служител. Парадоксът тук е, че точно Румен Радев, за чиято сигурност се грижи Георги, отказа да подпише указа за назначаването на Иван Гешев за главен прокурор. Сред мотивите на държавния глава за своето решение е това, че е номиниран само един кандидат за обвинител №1, което отнемало престижа и легитимността на главния прокурор. Радев подчерта, че очаква истинско състезание за високия пост, което няма нищо общо с любопитния факт, че братът на Иван Гешев е шеф на охраната му. Докато бъде избран нов главен прокурор, а и след това основната отговорност за сигурността на президента ще продължи да носи шефът на охранителите му Георги Гешев.", "date": "2019.11.13", "title": "Неловко! Братът на Иван Гешев е шеф на охраната на Румен Радев"}
{"url": "https://www.novinite.bg/articles/182422/12-chasa-dnevno-shte-bade-vodniyat-rejim-v-Pernik", "text": "12 часа дневно ще бъде водният режим в Перник. Това стана ясно след спешна среща на  кмета на града с ВиК-дружеството. Водата ще се спира от 8 сутринта до 20 часа вечерта.До режима се стигна, след като стана ясно, че основният водоизточник на Перник и региона - язовир „Студена”, е загубил огромна част от обема си.", "date": "2019.11.13", "title": "12 часа дневно ще бъде водният режим в Перник"}
{"url": "https://www.novinite.bg/articles/182402/Obvinyavat-vatmankata-za-derajliraliya-tramvaj-v-Sofiya", "text": "Във вторник трамвай излезе от релсите и блъсна жена в близост до Съдебната палата в София. Стрелка от релсовия път не е превключила добре и това е довело до дерайлирането на мотрисата.\"От името на Столичен електротранспорт се извиняваме и пожелаваме скорошно оздравяване на жената”, каза Иво Василев, зам.-директор на Столичен електротранспорт.Той подчерта, че стрелката на релсите е нова. Била сменена след ремонта на ул. Граф Игнатиев.Поради някаква причина ватманката не е могла да отвори стрелката автоматично и се е наложило да слезе и да започне ръчно да манипулира съоръжението.Василев обяснява, че в стрелката имало пясък от спирачната система на по-старите трамваи, където пясъкът се пуска от ватмана, докато при по-новите модели това се случва автоматично.„Това е една прибързаност и припряност, недобре свършена работа от страна на ватманката”, обяснява Василев.", "date": "2019.11.13", "title": "Обвиняват ватманката за дерайлиралия трамвай в София"}
{"url": "https://www.novinite.bg/articles/182425/Otkriha-tyaloto-na-izgubenata-v-Rila-jena", "text": "Тялото на издирваната в продължение на четири дни жена е открито в района на Рилския манастир, научи NOVA.64-годишната жена, тръгнала на поход сама, изчезна в Мальовишкия дял на Рила планина. Маршрутът, по който се е движила, все още не е ясен. Според спасителите тя е била с лабилна психика и често променяла решенията.В планината времето е изключително неподходящо за туризъм. Спасителите съветват всички туристи да следят прогнозата и да не тръгват на походи при дъжд и мъгла.", "date": "2019.11.13", "title": "Откриха тялото на изгубената в Рила жена"}
{"url": "https://www.novinite.bg/articles/182404/Nikolaj-Bodurov-e-blizo-do-Botev-Plovdiv", "text": "Още един играч се появи в битката за зачеркнатия от ЦСКА Николай Бодуров. Според „Тема Спорт“, хора на Ботев (Пловдив) са провели разговор с 33-годишния защитник. До момента интерес към национала имаше от Арда и австрийския Щурм (Грац).Бодуров е показал заинтересованост от евентуален трансфер при „канарчетата“. Към момента „жълто-черните“ едва ли могат да отговорят на финансовите изисквания на бранителя, но в Коматево тече раздяла с няколко скъпоплатени футболисти.Освен това е много вероятно през зимата националът Кристиан Димитров да напусне в посока Левски. Така Ботев (Пловдив) ще се окаже не само с дупка в отбраната, но и с достатъчно финансови средства, за да може да си позволи заплатата на Николай Бодуров.", "date": "2019.11.13", "title": "Николай Бодуров е близо до Ботев Пловдив"}
{"url": "https://www.novinite.bg/articles/182424/Vitoshka-v-top-50-na-naj-skapite-ulici-v-Evropa", "text": "Столичният булевард „Витоша“, известен сред жителите на града като „Витошка“, се изкачи в класация за най-скъпите улици в Европа според листа на американска компания за недвижими имоти.С месечен наем от 56 евро за квадратен метър софийската търговска улица достигна 46-о място в проучването, придвижвайки се с едно място по-нагоре спрямо миналогодишното класиране.Изследването обхваща 448 търговски дестинации в 68 страни по света, предаде БНР.За последната година наемните цени на магазините на бул. „Витоша“ са нараснали с 12%, което затвърждава присъствието на булеварда в Топ 50 на най-скъпите търговски зони в света. Други балкански столици в извадката са Белград с „Кнеза Михаила“ на 36-а позиция с 90 евро/кв. м месечен наем и Загреб с улица Ilica - на 40-а позиция с наем от 75 евро/кв. м. Румънската столица Букурещ остава на 49-о място с Calea Victoriei и месечен наем от 50 евро/кв. м.В Европа най-скъпата търговска локация остава New Bond Street в Лондон с месечен наем, равняващ се на 1352 евро/кв. м. Следват я Avenue des Champs Elysees в Париж с 1166 евро/кв. м и Via Montenapoleone в Милано с 1142 евро/кв. м.Сред източноевропейските столици най-високи цени на търговските площи поддържа Прага с 235 евро/кв. м месечен наем и 18-а позиция в класацията.Най-скъпата търговска улица в света за поредна година е Causeway Bay в Хонконг с месечен наем равен на 2164 евро/кв. м. Втората позиция е за Ню Йорк с горната част на 5th Avenue и цена, равняваща се на 1775 евро/кв. м.Според авторите на доклада резултатите от новото издание на класацията са окуражаващи и показват устойчиво търсене на площи на първокласни търговски локации в световен план.", "date": "2019.11.13", "title": "\"Витошка\" в топ 50 на най-скъпите улици в Европа"}
{"url": "https://www.novinite.bg/articles/182414/Uchenichka-pomaga-na-shoforite-s-izobretenie-anti-martva-zona-specheli-i-konkurs", "text": "Често се случва така, че водачът да не види как точно свети светофара или, което е още по-страшно, да не види приближаващ се пешеходец заради предните колони на автомобила. Мъртвите зони са основна причина за катастрофи. Заради невъзможността пълноценно да оцени ситуацията на пътя шофьорите предприемат действия, водещи до създаването на аварийни ситуации. 14-годишната Алайна Гаслер представи на изложение своето ново изобретение, което спасява водача от слепите зони. Момичето е избрало тази тема за своя научен проект, който нарекла \"Повишаване на автомобилната безопасност на пътя чрез отстраняване на слепите зони\". То е създало прототип на система за защита с уеб камера, проектор и материали от 3D-печат, за да разшири зоната на видимост за водачите. Така вече нито един шофьор няма да има недостатъчно информация и обзор. Идеята зае първо място в националния конкурс в Уест Гроув в щата Пенсилвания и е получила наградата на Фонда Самуели.  За изобретението си момичето получило 25 000 долара, съобщава \"Блиц\".Алайна монтирала уеб камера от външната страна на колоната от страната на пътника до водача, а след това излъчвала заснето върху вътрешната страна на колоната с помощта на проектор, закрепен за тавана над седалката на шофьора. За целта на момичето дори се наложило да напечата с 3Д-принтер специален компонент, за да може проекторът да се фокусира върху повърхност на толкова близко разстояние. Проблеми също имало с яснотата на изображението на вътрешната страна на колоната. Затова момичето решило да покрие въпросната повърхност със светлоотразителен плат. Също така момичето забелязало, че проектираното изображение било ясно за шофьора, но било размазано за пътниците. Излъчваната светлина от проектора също предизвиквала главоболие у пасажерите. Новият материал обаче решил този проблем. Откриването на слепите петна все по-често се превръща в норма на безопасността в автомобилите, наричана още \"информационна система за слепите зони\".В новите модели светлина, шум или вибрация предупреждава шофьора за разположението на предмети в слепит", "date": "2019.11.13", "title": "Ученичка помага на шофьорите с изобретение анти-мъртва зона, спечели и конкурс"}
{"url": "https://www.novinite.bg/articles/182403/Spasi-Sofiya-iska-otgovornost-za-zachestilite-incidenti-s-tramvaite", "text": "Гражданската организация Спаси София и независимият общински съветник Борис Бонев отправиха остри критики към дружеството Столичен електротранспорт и поискаха ново ръководство след вчерашния инцидент с трамвай, при който пострада жена. „Настоявам за незабавна смяна на директора на дружеството г-н Евгений Ганчев, както и на заместниците му, защото това е поредният инцидент с дерейлирал трамвай. Само за последните няколко седмици се случиха няколко подобни инциденти, като този път има и пострадали.Ръководството вече започна да обвинява ватманката, така както се е случвало винаги досега, въпреки че състоянието на инфраструктурата след години липса на адекватна поддръжка е предаварийно.“, заяви Борис Бонев. Той допълни, че само през 2019г. това е четвъртият път, когато от Спаси София искат оставката на ръководството на дружеството. „Бих искал да припомня, че през месец февруари от Спаси София повдигнахме темата за безобразното състояние на депата и гаражите на градския транспорт и лошите условия на труд.Тогава разкрихме огромния брой извънредни часове, които са принудени да полагат водачите, като нарушенията бяха особено фрапантни в Столичен електротранспорт. Тогава Инспекцията по труда констатира серия нарушения на Кодекса на труда. Ние разкрихме и че дори чисто нови трамваи се разкостват за части, а в опитите си да обяснят, защо го правят, директорите допълнително се оплетоха в лъжите си. Съвсем наскоро пък, показахме документи от които стана ясно, че над 20% от тролейбусите не излизат на линия заради липса на водачи.“, обясни Борис Бонев и добави, че кризата в електотранспорта на столицата продължава на всички фронтове. От организацията припомниха и скандала с подложките по ул. Граф Игнатиев, където също е намесено ръководството на Столичен електротранспорт.Дадоха пример и с многобройните трамвайни трасета в столицата, които са в безобразно състояние и представляват реална опасност за пътуващите. По сведения на ватмани от различни депа, има голям брой неработещи и неподдържани стрелки, като тази, на която стана инцидента вчера, е една от тях. „Трябва ли да има жертви на лошото управление на Столичния електротранспорт, за да бъдат взети мерки, г-жо Фандъкова“, обърна се г-н Бонев към новоизбрания кмет и допълни: „Дадохте многократни заявки за ново начало и за промяна. Това няма да се случи без смяна на ръководствата на дружества, които са ключови за нормалното функциониране на градските системи. В случая имаме и натрупани проблеми и примери за лошо управление, които създават опасности за гражданите и функционирането на града. Очаквам от Вас, незабавно да отстраните ръководството на Столичен електротранспорт и да назначите нови, компетентни и отговорни хора на тези позиции“, завърши с призив Борис Бонев.", "date": "2019.11.13", "title": "Спаси София иска отговорност за зачестилите инциденти с трамваите"}
{"url": "https://www.novinite.bg/articles/182420/Zapochva-vtoriyat-etap-na-akciya-Zima", "text": "Започва вторият етап на акция „Зима”, обявиха от пътна полиция. Този път във фокуса на проверяващите ще бъде готовността на шофьорите за студения сезон, особено - зимните гуми.От полицията ще започнат да глобяват още от днес. Акцент във втория етап на акцията са пешеходците  - дали пресичат правилно и дали шофьорите отнемат предимството им. Засиленият контрол ще продължи до 20 ноември.За последните 2 дни при инциденти на пътя са загинали четирима пешеходци. За това от пътна полиция настояват пешеходците да са видими на пътя и да не са с тъмно облекло, докато се движат по улиците.  За последните 10 дни са били установени над 40 000 нарушения. „43 504 нарушения са установени. От тях близо 20 000 са за нарушаване на скоростните режими, а 17 000 са за други нарушения. Определено можем да кажем, е българинът много бърза. Фишовете обикновено са свързани с оборудването на автомобила, с техническата изправност на автомобила. Изключително често нарушение е неизползването на обезопасителен колан”, заяви Мария Ботева от Пътна полиция.От 21 до 30 ноември ще се проведе третият етап от акция „Зима”. Тогава полицаите ще следят основно за техническата изправност на автомобилите.", "date": "2019.11.13", "title": "Започва вторият етап на акция „Зима”"}
