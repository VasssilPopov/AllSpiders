{"url": "http://www.novinite.bg/articles/154007/Grajdani-izlizat-na-protest-sreshtu-moratoriuma-za-novite-lekarstva", "text": "„” - протест под това мото събира несъгласните с ограничението, според което пари за такива медикаменти през 2018 г. няма да има.„”, пишат организаторите на протестаСпоред тях приетото решение отрича правото на живот на пациентите, които имат нужда от новите медикаменти.Протестът е насрочен за 11.00 ч. в събота пред сградата на Народното събрание.А в петък президентът Румен Радев използва правото си на вето и върна частта от бюджета на Здравната каса, която забранява изплащането на нови лекарства през годината.", "date": "2017.12.09", "title": "Граждани излизат на протест срещу мораториума за новите лекарства"}
{"url": "http://www.novinite.bg/articles/154011/Dneven-horoskop-za-sabota-9-dekemvri", "text": "Знаете, че човек осъзнава какво има, едва когато го загуби, но въпреки това отново се озовавате в тази ситуация. Докато не си дадете сметка колко грешно е това, ще губите не едно важно нещо в живота си.Вярвате, че всеки един човек има по-добър живот от вашия, но това изобщо не е така. От време на време изпадате в състояния на депресия, които влияят на представата ви за света. Променете гледната си точка, защото в момента е твърде негативна.Знаете, че ще причините болка на човека до себе си, но няма друг начин да кажете онова, което имате да казвате. Не сте виновни, че вече не се чувствате по същия начин, както в началото на връзката. Запомнете, че с раздялата помагате и на половинката си да открие себе си.Представителите на останалите зодии могат да намерят своя дневен хороскоп .", "date": "2017.12.09", "title": "Дневен хороскоп за събота 9 декември"}
{"url": "http://www.novinite.bg/articles/154008/Inspektori-ot-NAP-na-masovi-proverki", "text": "Навръх студентския празник 8 декември инспектори на НАП-София влязоха в десетки ресторанти, дискотеки и хотели в столицата, в Боровец и Банско.Откритите нарушения са малко. Според данъчните това се дължи на факта, че управата на заведенията очаква проверките им, особено на празници.Следи се за издаване на касови бележки на входа на дискотеките, дали наличните пари съвпадат с данните от касовия апарат, както и дали служителите имат трудови договори.", "date": "2017.12.09", "title": "Инспектори от НАП на масови проверки"}
{"url": "http://www.novinite.bg/articles/154006/Pravoslavnata-carkva-pochita-Sveta-Anna", "text": ". Тя се смята за покровителка на брака, семейството, майчинството, закрилница на девиците, вдовиците и бременните жени. Според неканоничното Протоевангелие на Яков Анна и нейният съпруг Йоаким са посетени от ангел, който им съобщава, че ще имат дете.Народът почита този ден и като празник на врачките. Нощта, предхождаща празника, е време на заклинания, прокоби и магии. През нея магьосници, вещици и врачки най-лесно установяват връзка с дявола, мъртвите и демоните. Те се появяват около огъня като мушици. Затова стопаните палят пред всяка врата огън с тор, ръсят пепел и просо около стопанските постройки. Момите посаждат пшеница в гърне и топят клонки от вишна или ябълка във вода и ги оставят край огнището. Ако до Нова Година пшеницата поникне и клонките се разлистят, момата ще се омъжи през следващата година, и то за добър момък.Поверията твърдят, че в тази нощ черните магии \"хващат\". Затова строго се спазват различните забрани. Жените не работят нищо, не бива да пипат вълна, за да не се разболеят децата и добитъкът. Мъжете не бива да излизат от селото, защото по поляните играят самодивите и видят ли мъж, отвличат го.", "date": "2017.12.09", "title": "Православната църква почита Света Анна"}
{"url": "http://www.novinite.bg/articles/154005/Uikendat-zapochva-sas-slance", "text": "Днес ще се усили южният вятър, по-чувствително в Източна България и северно от планините. Облачността ще започне да се увеличава, отначало средна и висока, до вечерта в Западна България ще се вплътни. Максимални температури между 10 и 15 градуса, в западните райони на Дунавската равнина и на Горнотракийската низина, където ще остане почти тихо, по-ниски - 7-10. През нощта срещу неделя от запад на изток ще започнат валежи от дъжд. Вятърът ще се ориентира от северозапад ще започне да нахлува студен въздух и по високите полета на Западна България и Предбалкана дъждът ще премине в сняг.Атмосферното налягане е малко по-ниско от средното за месеца - ще подължи да се понижава.Над планините ще бъде предимно слънчево с разкъсана висока и средна облачност. Ще духа силен и бурен югозападен вятър. Топло за декември с максимална температура на височина 1200 метра около 7 градуса, а на 2000 метра – 1.Над Черноморието ще бъде предимно слънчево. Ще духа умерен, а след обяд временно и силен южен вятър. Максимални температури на въздуха ще бъдат 12-15 градуса. Температурата на морската вода е 10-11. Вълнението на морето ще бъде 2-3 бала.", "date": "2017.12.09", "title": "Уикендът започва със слънце"}
{"url": "http://www.novinite.bg/articles/154010/Dvama-zaginali-v-Denya-na-gneva-v-palestinskite-teritorii", "text": "Двама загинали палестинци при сблъсъци с израелските сили, удари на израелската армия в Ивицата Газа в отговор на изстреляни по територията на Израел ракети: признаването на Ерусалим за столица на Израел от САЩ разпали вчера отново напрежението между израелци и палестинци, съобщи АФП.ООН е \"изключително обезпокоена от рисковете от ескалация на насилието\", заяви специалният координатор на световната организация за близкоизточния мирен процес Николай Младенов на извънредна среща на Съвета за сигурност в Ню Йорк. Палестинците бяха призовани в Ерусалим, Западния бряг и Ивицата Газа на \"ден на гнева\", като на вчерашните протести бяха ранени десетки хора и двама загинаха при сблъсъци с израелската армия и полиция.Вечерта армията съобщи, че е прехванала ракета, изстреляна от ивицата Газа, и отвърна с обстрел на военни обекти на ислямисткото движение Хамас в този палестински анклав. Равносметката: 14 ранени според палестинското министерство на здравеопазването в Газа.Десетки хиляди хора протестираха в различни мюсюлмански и арабски страни срещу решението на Тръмп за Ерусалим. Тези демонстрации в палестинските територии и мюсюлманския свят засега не са масови, но събуждат притеснения сред международната общност, че Тръмп може да е отворил кутията на Пандора. Отхвърляйки \"проповедите и уроците\", постоянната представителка на САЩ в ООН Ники Хейли повтори, че Тръмп не е заел позиция за границите и увери, че САЩ са ангажирани с мирния процес.Обръщайки гръб на десетилетна традиция в американската и международна дипломация, Тръмп обяви в сряда едностранно Ерусалим за столица на Израел и каза, че ще премести американското посолство от Тел Авив там. Решение, което \"не благоприятства перспективата за мир в региона\" и \"не съответства на резолюциите на Съвета за сигурност\", заявиха вчера посланиците на Франция, Обединеното кралство, Италия, Швеция и Германия в ООН.", "date": "2017.12.09", "title": "Двама загинали в Деня на гнева в палестинските територии"}
