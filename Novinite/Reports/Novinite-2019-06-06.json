{"url": "https://www.novinite.bg/articles/176565/Blizo-1-miliard-leva-gubi-Balgariya-vsyaka-godina-spored-doklad-na-Evropejskiya-sayuz", "text": "В настоящия доклад са обобщени резултатите от изследванията, извършени през последните години от Службата на Европейския съюз за интелектуална собственост (EUIPO) чрез Европейската обсерватория за нарушенията на правата на интелектуална собственост („обсерваторията“), относно размерите, обхвата и икономическите последици от нарушенията на правата на интелектуална собственост (ПИС) в ЕС.Представяме изложение и обсъждане на доказателства за стойността на ПИС в икономиката на ЕС, степента, в която тази стойност се присвоява, механизмите за нарушение, използвани за тази цел, и действията, които се предприемат в отговор на тези предизвикателства. В изследване, извършено в партньорство с Европейското патентно ведомство (ЕПВ), EUIPO установи, че общият дял на интензивните по отношение на ПИС сектори на промишлеността от икономиката на ЕС е приблизително 42 % от БВП (5,7 трилиона евро) и 28 % от заетостта (към тях трябва да се прибавят още 10 % косвено въздействие върху заетостта от неинтензивните по отношение на ПИС сектори). Също така, тези сектори генерират търговски излишък от приблизително 96 милиарда евро в търговията с други държави по света и заплащат на своите работници с 46 % по-високи заплати от другите сектори. Поради високата стойност, с която се свързват ПИС, нарушаването на тези права е доходоносна престъпна дейност, която поражда значителни загуби за носителите на права и за икономиката като цяло. В изследване, извършено от EUIPO и ОИСР през 2019 г., се прогнозира, че нарушенията на ПИС в международната търговия през 2016 г. могат да достигнат до 3,3% от световната търговия. Фалшивите стоки представляват близо 6,8 % от годишния внос в ЕС, или 121 милиарда евро. И в двата случая резултатите са значително по-високи от установените в проучване на двете организации, публикувано през 2016 г., знак, че през последните години проблемът е нараснал още повече. В поредица от секторни изследвания EUIPO изчислява загубите от продажби в резултат от фалшифициране в 11 сектора в ЕС (преки загуби в секторите, за които се прави анализът и по целите вериги на доставките, свързани с тях).През периода 2012—2016 г. тези загуби надхвърлят общо 92 милиарда евро годишно. Взети заедно, високата стойност, снизходителните присъди и високата възвращаемост на вложените ресурси, определят притегателността на фалшифицирането за престъпните групи. Начините на действие на тези групи стават все по-сложни с развитието на технологиите и на каналите за разпространение, наред с разширяването на гамата от продукти, които се фалшифицират. КРАТКО ИЗЛОЖЕНИЕ — ДОКЛАД ЗА СЪСТОЯНИЕТО ОТНОСНО НАРУШЕНИЯТА НА ПИС ЗА 2019 г. ------------------------------------------------------------------------------------------------------------------------------------------------------------------------------------------ юни 2019 г. 3 Бизнес моделите, които прилагат фалшификаторите, използват предимно интернет за разпространението на продуктите и за рекламиране на разпространението и потреблението на незаконно цифрово съдържание. Интернет сайтовете, които продават фалшифицирани стоки печелят от допълнителните постъпления от реклами, които са както за високо рисково съдържание (съдържание с ограничение за възраст, хазарт и опасен софтуер), така и, което е парадоксално, за законни търговски марки, които по този начин търпят двойни щети от рекламирането на такива сайтове (щетите за собствените им търговски марки, като и вреди от предоставеното доверие за уеб хостинг). Освен анализите на предлагането на фалшифицирани стоки и пиратско съдържание, EUIPO изследва също и търсенето, тоест нагласите сред гражданите на ЕС по отношение на ПИС и склонността им към потребление на стоки и услуги, които са в нарушение на ПИС. Сред мотивите за потребителите да купуват фалшифицирани стоки и незаконно да използват съдържание със защитени права са ниските цени, достъпността и не така силното осъдително отношение на обществото към такива действия. Като ответна мярка на тези тенденции EUIPO, съвместно с публични и частни партньори, предприема и подкрепя редица действия в отговор на тези предизвикателства. Тези действия варират от предоставяне на носителите на права на информация за промените в положението с нарушенията; работа с Европол по мащабни ответни мерки срещу престъпления срещу ИС, и не на последно място, чрез участие във финансирането на специализирано звено за престъпленията срещу ИС в структурата на Европол; подкрепа за Европейската комисия в борбата с доставката на фалшифицирани стоки за трети страни и в подпомагането на малки и средни предприятия (МСП) да защитят своите ПИС, както и предоставяне на информация на гражданите за наличното законно предлагане на цифрово съдържание и за икономическите и социални последици от купуването на фалшифицирани стоки или до незаконното ползване на цифрово съдържание.", "date": "2019.06.06", "title": "Близо 1 милиард лева губи България всяка година според доклад на Европейския съюз"}
{"url": "https://www.novinite.bg/articles/176587/Deteto-postradalo-naj-tejko-pri-incidenta-s-granata-v-Silistra-se-podobryava", "text": "\r\nПолицията в Силистра е предложила на родителите безплатен транспорт за амбулаторните манипулации и прегледи в Русе и след изписването на момичето. Ще ѝ бъде осигурен и психолог\r\nпроф. Огнян Хаджийски - хирург: Детето вчера даже се разходи из коридорите. Брои до 20 на български и на английски. Показа буквите, показа азбуката на английски. Мисля, че това е достатъчен факт, какво е състоянието на детето. Безспорно има някакъв психически момент цялата тази травма, но аз мисля, че цялата тази ситуация ще отмине. Тук сега още всичко е свързано с болката, болничната стая. Няма ги другарчетата. Самичко е тук с майка си само в стаята, но изходът, финалният резултат ще бъде определено добър.\r\n\r\n \r\n", "date": "2019.06.06", "title": "Детето, пострадало най-тежко при инцидента с граната в Силистра, се подобрява"}
{"url": "https://www.novinite.bg/articles/176588/Kmetat-na-Bojurishte-ostava-v-aresta", "text": "Апелативният спецсъд потвърди изцяло определението на първоинстанционния съд и остави за постоянно в ареста кмета на Божурище Георги Димов. Той беше задържан при акция и обвинен в длъжностно престъпление. Според обвинението били продадени 4 парцела земя на цена от 2,16 лв. за квадрат, много по-ниска от реалната. Според прокуратурата в една от фирмите, купили имотите, участие имал бащата на Димов, предаде БТА.Георги Димов поиска от съда да го освободи под домашен арест. Адвокатът му Божидар Терзийски отбеляза пред съда, че няма обосновано предположение, че клиентът му е извършил престъплението, за което е обвинен. Той представи документи, сред които за продажба на ниви в района на Божурище със сходни цени от 2-3 лв. на кв.м, както и други документи, свързани със семейството на Димов и с решения на Общинския съвет.Прокуратурата поиска от съда да отхвърли жалбата за по-лека мярка на обвиняемия. Доклад на АДФИ сочел, че имало нарушения в провеждането на търга за имотите - не бил съобразен с нормативните актове. В процедурата за провеждане на търга кметът бил допуснал нарушения съзнателно и с цел да набави облага за четирите дружества, спечелили наддаването.Прокурорът по делото посочи още, че има опасност Димов да повлияе на свидетели и да укрие  важни за разследването документи. Той помоли съда за мярката на обвиняемия да бъде даден превес на обществения интерес, а не на ситуацията в семейството на Димов.", "date": "2019.06.06", "title": "Кметът на Божурище остава в ареста"}
{"url": "https://www.novinite.bg/articles/176590/Framatom-shte-se-opita-da-nameri-finansirane-za-AEC-Belene", "text": "\r\nФренската компания „Фраматом“ ще се опита да осигури финансиране за една четвърт от техническата част на проекта АЕЦ Белене. Това съобщи Станислав Георгиев - представител на компанията в България, след среща с представители на енергийното министерство, НЕК, Енергийния холдинг и АЕЦ „Козлодуй“.\r\n\r\n\r\n\r\n\r\n\r\n\r\n", "date": "2019.06.06", "title": "„Фраматом“ ще се опита да намери финансиране за АЕЦ \"Белене\""}
{"url": "https://www.novinite.bg/articles/176582/Fandakova-Stolichna-obshtina-e-podpomognala-finansovo-nad-30-carkvi-ot-2010-g-nasam", "text": "Столичната община е подпомогнала финансово строителството на над 30 църкви от 2010 г. насам, съобщи днес пред журналисти кметът на София Йорданка Фандъкова, която присъства на полагането и освещаването на първия камък на бъдещия храм \"Св. Пимен Зографски\" в район \"Изгрев\".Тържествен водосвет отслужиха Белоградчишкият епископ Поликар, софийски духовници и протойерей Антоний Милушев. Идейният проект на храма е дарен от арх. Станимир Димитров, а работният - от арх. Тихомир Казаков.Църковното настоятелство към новопроектирания храм \"Св. Пимен зографски\" кани всички желаещи да подкрепят това благородно начинание. Разчитам социално отговорния бизнес и гражданите да се включат, общината както винаги, също ще подкрепи строителството. Важно е да бъдем съпричастни и да съберем средствата, с които по-бързо да бъде построен този храм, каза кметът.Тя припомни, че през 2017 г. Столичният общински съвет взе решение за учредяване на безвъзмездно и безсрочно право на строеж.\"Вярата ни учи да сме добри и смирени, да правим само добри дела и да сме съпричастни. Затова смятам, че е много важно в район Изгрев да има място и за духовно възпитание\", посочи кметът. Тя съобщи, че до есента предстои първа копка на храм в район \"Надежда\".Кметът Фандъкова поздрави църковното настоятелство и лично отец Антоний за избора на патрона на храма - Свети Пимен Зографски, роден в София през 1540 г. Пимен е един от софийските светци, изградил и изписал няколко храма на територията на днешната Столична община.Фандъкова посочи, че местната власт продължава да подкрепя израждането и реставрацията на храмове на различни вероизповедания. На последното си заседание Столичният общински съвет отпусна 204 хил.лв. за ремонт и изграждане на четири столични църкви - храм-ротонда \"Св. Георги Победоносец\", новия храм \"Св. Благовещение\" в ж.к. \"Дружба 2\", Арменската апостолическа православна църква \"Св. Богородица\" в \"Красно село\" и храма \"Успение богородично\" в кв. Курило.", "date": "2019.06.06", "title": "Фандъкова: Столична община е подпомогнала финансово над 30 църкви от 2010 г. насам"}
{"url": "https://www.novinite.bg/articles/176584/Spirat-vodata-na-mesta-v-Sofiya-na-7-yuni", "text": "На 07 юни 2019 г. (петък), във връзка с подмяна на сградно водопроводно отклонение на бул. „Васил Левски“ Център , се налага спиране на водоподаването от 09:00 до 18:00 часа на клиентите на „Софийска вода”, живеещи в района на: по бул. „Васил Левски“ от ул. „6- ти септември“ до ул. „Никола Михайлов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Васил Левски“ ъгъла с ул. „Хан Крум“. На 07 юни 2019 г. (петък), във връзка с изграждане на уличен водопровод на ул. „Ангелов връх“ кв. „Овча купел“ , се налага спиране на водоподаването от 08:00 до 20:00 часа на клиентите на „Софийска вода”, живеещи в района на: по ул. „Ангелов връх“ от ул. „Народен герой“ до ул. „Ново село“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Ангелов връх“ ъгъла с ул. „Народен герой“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. “Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2019.06.06", "title": "Спират водата на места в София на 7 юни"}
{"url": "https://www.novinite.bg/articles/176592/Chastichno-bedstveno-polojenie-e-obyaveno-v-obshtina-Asenovgrad", "text": " .„“, каза зам.-кметът инж. Петър Бояджиев. Най-големи са пораженията по улица „Конушка“, която в момента е затворена за движение на автомобили.По думите на зам.-кмета улицата е за основен ремонт, тъй като е отнесена пътната настилка. Подобно е положението и по улица „Рожен“. „Провокирано е ново движение на свлачището на пътя Лясково – Яврово – Добралък, подали сме сигнала отново към Междуведомствената комисия по бедствия и аварии, тъй като този път води към Националния паметник на културата Асенова крепост“, каза още Петър Бояджиев.Той поясни, че този път пораженията не са в такива големи размери и в момента свлачището е под 24-часово наблюдение. В момента зоната е обезопасена с предупредителна лента и нови чували с пясък, които да отвеждат водата от свлечения участък. Остава забраната за движение на тежкотоварни автомобили над 3 тона по този път. Това крие неудобства за туристите, които трябва да ходят малко пеша, но в случая става въпрос за сигурността им. Има и компрометирани подпорни стени по река река Тополовска. „Към днешна дата нещата не търпят развитие, ситуацията се нормализира, а щетите се описват от специална комисия“, добави инж. Петър Бояджиев.", "date": "2019.06.06", "title": "Частично бедствено положение е обявено в община Асеновград"}
{"url": "https://www.novinite.bg/articles/176586/Eto-koga-shte-sa-kandidatstudentskite-izpiti-po-balgarski-ezik-biologiya-fizika-i-italianski-ezik-v-SU", "text": "На 8 юни с изпити по български език и литература, по биология, физика и по италиански език продължава втората кандидатстудентска сесия за учебната 2019/2020 година в Софийския университет \"Св. Климент Охридски\". Това съобщи пресцентърът на висшето училище.Кандидатстудентският изпит по български език и литература започва в 9.00 часа. Той проверява и оценява знанията и уменията като резултат от обучението по български език и литература в средното училище - четене с разбиране на текст, включващо извличане на информация, извеждане на преки и непреки заключения, тълкуване и обобщаване; владеене на основните граматични, правописни и пунктуационни норми; редактиране на текст и създаване на аргументативен тип текст - есе.Изпитът се състои от две части: тест с 50 въпроса /70 точки, като 1/3 от точките са за въпросите по литература/ и задача за изграждането на аргументативен тип текст по даден проблем - есе /30 точки/. Максималният брой точки е 100. Създаването на аргументативен текст по даден проблем - есе, е задължителен компонент от изпита и при отказ от писането на есе, точки няма да се присъждат, въпреки че кандидатът може да е дал верни отговори на задачи от теста. Темата на есето може да бъде върху твърдение или сентенция от литературен или нелитературен източник. Текстът трябва да е в обем до три страници, а изпитът е 4 часа.Кандидатстудентският изпит по биология е от 14.00 часа и продължава четири и половина астрономически часа. Състои от два компонента - компонент 1 се оценява с числова оценка по шестобалната система. Тази числова оценка се използва за балообразуваща за всички, кандидатстващи с изпит по биология в СУ. Компонент 2 е задължителен само за кандидатите за специалността \"Медицина\" в Софийския университет.Компонент 1 \"Тест\" е задължителен за всички кандидат-студенти, полагащи изпит по биология. Тестът се състои от 60 задачи върху материал от осми, девети и десети клас със следните формати - множествен избор с няколко алтернативи, но с един верен отговор и структуриран отговор. Задачите показват фактически знания по биология и основни логически и аналитични умения.Компонент 2 е за развиване на тема от учебния материал от осми, девети и десети клас, която ще бъде изтеглена в деня на изпита. Този компонент е за кандидат-студенти, които ще кандидатстват за специалността \"Медицина\". До участие в балообразуването и класирането за специалността \"Медицина\" се допускат само кандидат-студентите, получили резултат \"Да\" на този компонент.Изпитът по физика също е от 14.00 часа и продължава четири часа. Той се състои от тест и от задача върху материала по физика за средните училища. Задачата цели да провери умението на кандидатите да прилагат знанията си за решаване на конкретен физически проблем.Тестът е от 20 въпроса - от всички дялове на физиката. Целта е проверка на познаването на физичните величини и закони. На изпита може да се използват калкулатори. Не се разрешава ползването на електронни бележници, на портативни компютри и на калкулаторите към мобилните апарати.Изпитът по италиански език е от 14.00 часа и е върху изучавания в средното общообразователно училище лексико-граматичен материал, разширен до активното владеене на около 4000 думи и изрази. Това предполага допълнителни занимания и четене на оригинална литература. Изпитът се състои от диктовка, преразказ на прочетен текст, превод от италиански на български език и езиков тест.", "date": "2019.06.06", "title": "Ето кога ще са кандидатстудентските изпити по български език, биология, физика и италиански език в СУ"}
{"url": "https://www.novinite.bg/articles/176569/Arteks-zavede-dela-sreshtu-protestari-zaradi-spiraneto-na-Zlaten-vek", "text": "Две граждански дела са заведени в Софийски градски съд. Ищците са \"Артекс инженеринг\" и \"Артекс Златен век\".Молбите са срещу Мариан Башур, който водеше протестите срещу изграждането на небостъргача \"Златен век'' и адвокат Никола Вапчаров, който беше от инициативния комитет за спирането на строежа.Фирма „Артекс - Златен век“ ООД обжалва заповедта за спиране на строежа на сградата \"Златен век\". Това съобщиха от ДНСК.Жалбата, получена в Дирекцията \"Национален строителен контрол\" в предпразничния 25 април, предстои да бъде изпратена по законоустановения ред в Софийския административен съд.Заповедта за спирането на строежа включваше нередностите, констатирани от ДНСК относно подземната част на обекта, и изтеклото разрешително за строителство. При проверката се оказа, че разрешителното на фирма „Артекс“ е изтекло през ноември 2017 г., като за буферния период в срок от една година не е било подновено и така през ноември 2018 г. е станало невалидно. Затова всичко, което е построено след тази дата, се счита за незаконно.", "date": "2019.06.06", "title": "\"Артекс\" заведе дела срещу протестъри заради спирането на \"Златен век\""}
{"url": "https://www.novinite.bg/articles/176595/Ananiev-Prez-esenta-shte-vnesa-v-Narodnoto-sabranie-predlojenie-za-nov-zdravnoosiguritelen-model", "text": "„Няма да се откажа от това, което съм поел като ангажимент – промяна на здравноосигурителния модел. В момента сме в процедура на обобщаване, анализ и систематизиране работата на работните групи, което предполагам ще приключи до края на този месец. В резултат на това през юли месец ще направим нова кръгла маса, като ще представим този модел, който е най-предпочитан от представителите в работната група и отговаря най-много на визията на Министерството на здравеопазването“. Това заяви министър Кирил Ананиев по време на блиц контрол в Комисията по здравеопазване към Народното събрание. Той обясни, че след представянето на модела ще започне и подготовката на необходимите нормативни изменения, които ще бъдат внесени в парламента през есента.Относно Централизираната електронна система за закупуване на лекарствени продукти министърът посочи, че на 10.06.2019 г. Министерството на здравеопазването ще стартира първия етап от процедурата за закупуване на медикаменти за нуждите на лечебните заведения. Лечебните заведения могат да подават своите заявки от 10.06.2019 г. до 24.06.2019 г., като предмет на заявките следва да бъдат необходимите им лекарства за 2020 г. и 2021 г.Паралелно с процедурата по набирането на заявки, ще бъде проведен и независим одит на електронната система. Целта е да бъде удостоверено, че системата гарантира сигурността и неприкосновеността на данните на различните потребители, както и че информацията не може да бъде манипулирани от трети лица.След приключване на първия етап от процедурата и на одита чрез системата ще бъде обявена и самата обществена поръчка за закупуването на заявените от лечебните заведения лекарствени продукти, стана ясно още от думите на Ананиев.", "date": "2019.06.06", "title": "Ананиев: През есента ще внеса в Народното събрание предложение за нов здравноосигурителен модел"}
{"url": "https://www.novinite.bg/articles/176543/Radev-se-sreshta-s-Vladimir-Putin-v-Sankt-Peterburg", "text": " Българският държавен глава ще бъде в града между 6 и 8 юни, за да участва в Петербургския международен икономически форум.Срещата между Радев и Путин е втората между двамата държавни глави след разговора им в Сочи през 2018 година, на която беше възстановен диалогът на най-високо политическо ниво между България и Русия след десетгодишно прекъсване.На 7 юни българският държавен глава посветен на изпълнението на целите за устойчиво развитие на Организацията на обединените нации до 2030 година.В рамките на визитата си в Санкт Петербург президентът В делегацията, водена от държавния глава, участват заместник министър-председателят по икономическата и демографската политика Марияна Николова и председателят на Комисията по икономическа политика и туризъм в българския парламент Петър Кънев.По време на посещението си в Русия президентът ще бъде придружаван от съпругата си Десислава Радева.", "date": "2019.06.06", "title": "Радев се среща с Владимир Путин в Санкт Петербург"}
{"url": "https://www.novinite.bg/articles/176585/Kamionite-s-dva-varianta-za-plashtane-na-tol-taksite", "text": "\r\nДва начина на плащане на тол таксите за камиони над 3,5 тона и автобуси се предвиждат. При определянето на цената за километър ще се взимат предвид различни параметри.\r\n\r\nБългарската тол система е най-съвременната в цяла Европа, представлява GPS технология от т.нар. free flow тип. Това означава, че aко шофьорът е избрал да постави бордово устройство, няма да се налага да търси тол станции или каси за плащане. То се осъществява автоматично и не е необходимо хората да спират, за да плащат. Това се отнася за тежкотоварните камиони над 3.5 т и за автобусите. Това обясни Иван Георгиев, търговски директор на „Интелигентни трафик системи“ (TollPass) – фирмата, която отговаря за събирането на тол таксите. Цената на километър за камионите и автобусите ще се определя на база на брутното тегло на автомобила, броя на осите, емисионния клас и класът на пътя, по който ще се движи превозното средство.\r\nОтчитането се предвижда да става по два начина. Едното отчитане ще става ръчно – на база на маршрутна карта. Водачът спира до мястото за продажба, избира си начална и крайна точка и предплаща услугата. Другият начин е автоматичното отчитане. При него в камиона се монтира бордово устройство, което е GPS базирано. То предава в реално време данни към централната система. Това устройство е подходящо за регулярно или ежедневни пътувания. Ще се предоставя на водачите срещу депозит, който ще се връща при връщане на устройството. Ще има обаче такса за обслужване.\r\n", "date": "2019.06.06", "title": "Камионите с два варианта за плащане на тол таксите"}
{"url": "https://www.novinite.bg/articles/176546/Goranov-S-1-lev-subsidiya-ikonomiyata-v-byudjeta-shte-e-mejdu-16-i-18-miliona", "text": "След намаляването на субсидиите на партиите на 1 лв. за глас от 1 юли, икономията в бюджета за 2019 г. ще бъде около 16 млн. лв. Това каза пред журналисти министърът на финансите Владислав Горанов.\"Ние се страхуваме от зависимост, затова сме подкрепяли досега това ниво на партийни субсидии. Но след като колегите от другите партии не се страхуват, ние не сме по-лоши от тях, ще се справим“, заяви Горанов. \"Колегите от БСП не намериха никакъв по-смислен повод да се върнат в парламента от това да си намалят субсидиите – добре, ще ги намалим“, каза още той. Финансовият министър обясни, че вече е входирано в парламента изменение в Закона за бюджета за 2019 г., с което от 1 юли годишният размер на субсидията за всеки действителен глас се определя в размер на 1 лв.\"След 1 юли – за второто полугодие, размерът на субсидията ще бъде така преизчислен, че да се получава точно по 1 лв.“, каза още той.Горанов обясни, че теоретично икономиите за бюджета биха възлезли на около 16-18 млн. лв. за 2019 г. \"За следващите години – ако сега годишно са планирани около 38 млн. лв. на база на резултатите от последните избори, сега около 3 млн. лв. ще получават годишно партиите“, коментира той.", "date": "2019.06.06", "title": "Горанов: С 1 лев субсидия икономията в бюджета ще е между 16 и 18 милиона"}
{"url": "https://www.novinite.bg/articles/176557/Papa-Francisk-shte-prieme-Vladimir-Putin-na-4-ti-yuli", "text": ", съобщиха от Светия престол в кратко комюнике, цитирано от Франс прес и БТА.\"Мога да потвърдя, че Светият отец ще приеме на аудиенция във Ватикана президента на Рускатафедерация Владимир Путин на 4-ти юли\", заяви говорителят на Ватикана Алесандро Джизоти.", "date": "2019.06.06", "title": "Папа Франциск ще приеме Владимир Путин на 4-ти юли"}
{"url": "https://www.novinite.bg/articles/176583/Vtora-smart-na-rabota-kraj-moreto", "text": "Момиче от Шумен е починало на работното си място в заведение в Бургас снощи. 21–годишната жена, сервитьорка в бистро в центъра на морския град, е припаднала в началото на смяната си. Клиенти са се опитали да ѝ окажат първа медицинска помощ, но пристигналият на място спешен екип е констатирал смъртта ѝ.  Здравословен проблем е причината за смъртта на 21–годишното момиче. От институциите твърдят, че спешният екип е пристигнал навреме, а не се е наложило използването на животоспасяваща техника, защото жената вече била издъхнала.Младото момиче e припаднало на работното си място. Клиенти на заведението са се опитали да ѝ окажат първа помощ. Очевидци твърдят, че спешният екип е закъснял и не е използван дефибрилатор. Началникът на здравната инспекция Георги Паздеров опроверга това:Момичето вече е било починало, посочи той. Предстоят аутопсия и експертиза. Това съобщава БНР - Бургас.", "date": "2019.06.06", "title": "Втора смърт на работа край морето"}
{"url": "https://www.novinite.bg/articles/176536/Dneven-horoskop-za-chetvartak", "text": "Вашият любовен живот не е в най-добрата си форма, но странно- това почти не ви интересува днес. Ще почувствате спешна необходимост да създавате нови приятелства и бизнес контакти. Това е страхотно. Продължавайте.Разтегнете малко границите на съзнанието си. Това е най-доброто, което можете да направите. Измислeте няколко схеми за действие и опитайте всичките. Трябва да бъдете активни днес, за да се чувствате добре.Трябва първи да говорите днес, в противен случай разговорът ще бъде доминиран от хора, които не знаят какво говорят и говорят само с глупости. Ако се налага бъдете груби, но вземете думата.Представителите на останалите зодии могат да намерят дневния си хороскоп ", "date": "2019.06.06", "title": "Дневен хороскоп за четвъртък"}
{"url": "https://www.novinite.bg/articles/176529/Borisov-Vkarvame-zakon-za-1-lev-subsidiya-na-glas", "text": "„Взехме решение на МС, издадохме постановление, входирахме го в парламента, сутринта се събрах с групата, за да го защитят. Вкарваме закон за 1 лев субсидия. Да видим как ще се оправят партиите”. Това обяви премиерът Бойко Борисов пред журналисти в Народното събрание.„Няма да търпя повече върху ГЕРБ да се упражнява който и да е. Това влиза в парламента, надявам се всички да го подкрепят. Парите, които ще се спестят, ще се дадат за строителството на детски градини и ясли”, заяви Борисов", "date": "2019.06.06", "title": "Борисов: Вкарваме закон за 1 лев субсидия на глас"}
{"url": "https://www.novinite.bg/articles/176531/Specsadat-gleda-myarkata-za-neotklonenie-na-Evgeniya-Baneva", "text": "Спецсъдът ще гледа мярката за неотклонение на Евгения Банева. По време на заседанието ще бъде представена поисканата от защитата медицинска експертиза. Тя беше назначена на предишното заседание, след като стана ясно, че Банева има образувание на щитовидната жлеза.В ареста е и съпругът й Николай Банев. Семейството беше предадено от френските власти на разследващия екип от Спецпрокуратурата на 6 декември 2018 година. Повдигнатите са им обвинения за участие в организирана престъпна група, данъчни и длъжностни престъпления и пране на пари.", "date": "2019.06.06", "title": "Спецсъдът гледа мярката за неотклонение на Евгения Банева"}
{"url": "https://www.novinite.bg/articles/176580/Zatrudneno-e-dvijenieto-po-patya-kam-Granichniya-punkt-Lesovo", "text": "Заради катастрофа е затруднено движението по международния път 1-7 към Граничен пункт \"Лесово\" на разклона за ямболското село Чарган. Служители на пътната полиция регулират участъка.По първоначални данни инцидентът е станал малко преди 13.00 часа. Джип с пернишка регистрация, идващ откъм Ямбол е ударил движещ се по 1-7 автомобил с варненска регистрация. Шофьорът в лекия автомобил е с много тежки наранявания и опасност за живота. Водачът на джипа и неговият спътник са без сериозни наранявания.В момента пътният участък към село Чарган е много натоварен, заради провеждащият се в местността Бакаджиците тракийски събор.", "date": "2019.06.06", "title": "Затруднено е движението по пътя към Граничния пункт \"Лесово\""}
{"url": "https://www.novinite.bg/articles/176581/Marinela-Arabadjieva-ostava-v-aresta", "text": "\r\nАпелативният специализиран наказателен съд остави в ареста Маринела Арабаджиева. Според магистратите има опасност тя да се укрие. Арабаджиева е обвинена в пет престъпления- за участие в организирана престъпна група в периода от 2013 до 2018 г., реализиране на три данъчни престъпления, както и за изпиране на пари.\r\n\r\n\r\n\r\n\r\n\r\n", "date": "2019.06.06", "title": "Маринела Арабаджиева остава в ареста"}
{"url": "https://www.novinite.bg/articles/176532/Sadat-reshava-shte-izleze-li-na-svoboda-Marinela-Arabadjieva", "text": "Съдът решава ще излезе ли на свобода  Маринела Арабаджиева. Тя е в ареста от 30 май, когато беше екстрадирана у нас от Испания. Тогава съдът й наложи най-тежката мярка за неотклонение с мотив, че бизнесдамата може отново да се укрие в чужбина или да попречи на разследването. В ареста е и съпругът й Ветко Арабаджиев.Семейството е обвинено за пране на пари, укриване на данъци и участие в организирана престъпна група. Арабаджиеви бяха задържани през март край Барселона. Преди това месеци наред ги издирваха с европейска заповед за арест и червена бюлетина на Интерпол", "date": "2019.06.06", "title": "Съдът решава ще излезе ли на свобода Маринела Арабаджиева"}
{"url": "https://www.novinite.bg/articles/176571/Kriminalno-proyaven-e-naryazal-gumite-v-Zapaden-park", "text": "30-годишен, криминално проявен, е нарязал гумите в Западен парк, става ясно от информация на bTV.Мъжът е осъждан за наркотици, нанасяне на телесни повреди и палежи. Бил е забелязан от човек в квартала, който около 1:30 ч. през нощта се събудил от силен шум на свистене. Излязъл навън, за да види какво става и така забелязал мъж с качулка, който минава покрай колите.Извършителят е рязал по две или три гуми на автомобил. Някои от тях са нови – с едва 500 км пробег, оплакаха се собственици.Общо вандалът е повредил около 60 гуми. Собствениците на пострадалите автомобили са се свързали със застрахователите. Повечето обаче са отказали да покриват подобни щети.\"60 гуми. Разбирате за каква стойност говорим. Това ще му утежни и вината, ако я докажат. В България винаги законите са направени така, като чекмеджета – отваряш и вадиш\", споделя Боби Рангелов, който е сред засегнатите.Прочети още на: https://www.dnes.bg/notifikacii/2019/06/06/kriminalno-proiaven-e-nariazal-gumite-v-zapaden-park.412609", "date": "2019.06.06", "title": "Криминално проявен е нарязал гумите в \"Западен парк\""}
{"url": "https://www.novinite.bg/articles/176578/Godishno-u-nas-se-vodyat-okolo-2500-dela-za-narkotici", "text": "През 2015 г. България е отделила 3 892 496 лева за дейности, свързани с наркотиците. Това показва представеният днес доклад на Европейския център за наблюдение над наркотиците и пристрастяването.Отбелязва се, че посочената сума представлява 0.01% от брутния вътрешен продукт, както и че много от дейностите, свързани с наркотиците у нас, не са ясно откроени в бюджетните разчети. Годишно у нас се водят около 2500 дела за наркотици, като сред иззетите забранени вещества на първо място е канабисът, на второ - хероин, на трето и четвърто - амфетамин и екстази, на пето - кокаин. Около 3000 българи ползват лечение за преодоляване на наркотична зависимост.В ЕС канабисът остава най-широко употребяваният наркотик, като 7,4% от хората на възраст 15-64 години (24,7 млн. души) съобщават, че са пушили трева в последната година. Някога в живота това са правили 91,2 млн. европейци (27,4% от населението в посочената възрастова граница).Европейския съюз отчита намаляване на броя на новите случаи на търсене на лечение за употреба на хероин. В последното десетилетие броят на новите случаи на заразяване с ХИВ при венозна употреба на наркотици намалява всяка година с около 40%, се посочва в доклада. За последните пет години се наблюдава общо нарастване на броя на смъртните случаи, свързани с употреба на наркотици, като това засяга всички възрастови групи над 30 години.Кокаин някога в живота си за използвали 18 млн. европейци, 13,7 млн. са опитвали екстази, 12,4 млн. - амфетамин. Общо 85% от смъртните случаи от свръхдоза са при употребяващите опиоиди (хероин, морфин, метадон и т.н.). ЕС отчита, че от 2014 г. насам броят на новопостъпилите за лечение заради употреба на кокаин е нараснал с над 35%.", "date": "2019.06.06", "title": "Годишно у нас се водят около 2500 дела за наркотици"}
{"url": "https://www.novinite.bg/articles/176573/Jena-napadna-lekarka-i-akusherka-v-Plovdiv", "text": "Жена от Пловдив е задържана за проявена агресия към медицински екип. На 5 юни полицаи се отзовали на сигнал за възникнал конфликт в Диагностично-консултативен център в квартал „Столипиново“. Установено е, че лекарка и акушерка били нападнати с удари от 35-годишна жена, която внезапно нахлула в кабинета им, съобщава .Извършителката е отведена за едно денонощие в районното управление. По първоначални данни повод за действията й е възникнал проблем при раждане на нейна роднина, която била консултирана от потърпевшите.Срещу жената е образувано бързо производство. Уведомена е Районната прокуратура в Пловдив.", "date": "2019.06.06", "title": "Жена нападна лекарка и акушерка в Пловдив"}
{"url": "https://www.novinite.bg/articles/176554/Bum-na-krajbite-na-koli-v-Garciya", "text": "Бум на кражбите на коли в Гърция. Властите там вземат спешни мерки срещу зачестилите задигания на автомобили или компоненти от тях. \"Паркирайте колата си на охраняеми места\", предупреждава гръцката полиция заради зачестилите случаи, съобщава БНР.Крадците използват специална техника и копират сигнала на дистанционното на ключа. Повечето коли се крадат за резервни части, а често части се свалят и на място, оплакват се потърпевши.Резервните части се продават по-лесно и на половин цена. В обирите участват поне две групи - охрана и техническа.   От разпитите на заловени автоджамбази полицията установи, че в повечето случаи кражбите са по-поръчка от клиенти на автосервизи. Търсят се оригинални части на ниска цена.Полицията увеличи патрулите по охрана в туристическите райони и съветва за повишено внимание при паркиране на колите.", "date": "2019.06.06", "title": "Бум на кражбите на коли в Гърция"}
{"url": "https://www.novinite.bg/articles/176574/Mej-Makron-i-stotici-veterani-otbelyazvat-75-godini-ot-desanta-v-Normandiya", "text": "Честванията във Франция на 75-тата годишнина от съюзническия десант в Нормандия ще продължат през целия ден. Френският президент Еманюел Макрон и британският премиер Тереза Мей откриха мемориал на загиналите британски вийници във Вер сюр Мер, в дерпартамента Калвадос. Възпоменания ще има и на американското военно гробище, където ще бъде президентът Доналд Тръмп.", "date": "2019.06.06", "title": "Мей, Макрон и стотици ветерани отбелязват 75 години от десанта в Нормандия"}
{"url": "https://www.novinite.bg/articles/176572/ES-vavejda-po-zashtiteni-dokumenti-za-samolichnost", "text": "Съветът на ЕС съобщи, че е приел нови правила срещу злоупотребата с документи за самоличност. Въвежда се по-голямата сигурност на личните карти на гражданите на ЕС и на документите за пребиваване, издавани на чужденци.Правилата предвиждат минимални стандарти за съдържащите се в документите данни и за защитата на документите от подправяне. Личните карти в ЕС занапред ще имат единен формат (ID-1, кредитна карта) и машините ще могат да разчитат вписаните в тях данни. Документите ще съдържат портретно изображение на притежателя и два от пръстовите му отпечатъци в цифров вид на безконтактен чип. Документите ще важат поне пет и най-много 10 години. За хора над 70-годишна възраст ще може да се издават и лични карти с по-дълъг срок на действие, а за малолетните граждани - за срок, по-кратък от пет години.Издадените лични карти, които не отговарят на новите изисквания, ще станат невалидни 10 години след датата на прилагане на новите правила или при изтичането на срока им на валидност. Личните карти, издадени на граждани на възраст над 70 години, остават валидни, ако отговарят на променените правила.", "date": "2019.06.06", "title": "ЕС въвежда по-защитени документи за самоличност"}
{"url": "https://www.novinite.bg/articles/176542/MVR-s-naj-mnogo-zayavleniya-za-podslushvane-na-hora", "text": "Пред съдии са заявени 6099 искания за подслушане, като съдът е разрешил 5328 случая. Процедурите са с 9.50% повече спрямо 2017-та година, а броят на исканията е скочил с 2.69%. Това сочи годишният доклад на Националното бюро за контрол на специалните разузнавателни средства за 2018-та година.Според годишния доклад на бюрото пикът на подслушванията със СРС е бил през 2011 година, когато са отчетени 881 случая. В периода от 2011 до 2015 има трайна тенденция към намаляване на броя на лицата, контролирани със СРС, а в периода 2015 – 2018 г. има относително стабилизиране. Според доклада това се дължи на повишените изисквания и контрол на разрешаването на СРС. Според статистиката в доклада, най-много заявления за използване на СРС са подадени от МВР – 60.78% /при 56.50% през 2017г.; и 56.22% за 2016 г./; ПРБ – 34.27%; ДАНС – 4.82%; МО – 0.13%, КПКОНПИ – 0.53%, и ДАР – нито едно искане.В доклада се отбелязва, че СРС са използвани в 279 случая за лица, за които е имало основание да се предполага, че подготвят, извършват или са извършили тежко умишлено престъпление.Най-много искания за използването на специалните средства са свързани с престъпления на организирани престъпни групи, за наркотични вещества, нарушения при акцизните стоки, измами, кражби и подкуп.Териториално най-много искания за използване на СРС са подадени от Специалинирания наказателен съд – 2542 разрешения, следвани от Пловдив – 333, а най-малко – от Сливен – 4, и Върховния касационен съд – 0.Оперативните способи, в които се ползват СРС, са наблюдение, подслушване, проследяване, проникване, белязване, проверка на кореспонденцията, контролирана доставка, служител под прикритие.През 2018 г. в бюрото са образувани 115 преписки за проверка на не/правомерността на прилагането на СРС, като от тях 106 са по сигнали на граждани, а в пет случая бюрото се е самосезирало. В нито един от случаите не е констатирано неправомерно прилагане на СРС.В доклада се отчита още, че през 2018 г. съдебният контрол върху използването и прилагането на СРС е значително завишен.", "date": "2019.06.06", "title": "МВР с най-много заявления за подслушване на хора"}
{"url": "https://www.novinite.bg/articles/176575/Zadarjaha-kontrabandna-valuta-na-Dunav-Most-i-pri-Malko-Tarnovo", "text": "Нелегално пренасяната валута е открита в пътнически микробус, с българска регистрация, излизащ от страната на 5 май. Превозното средство, управлявано от български гражданин, е отклонено в халето за щателна митническа проверка, при която са открити 20 000 и 10 000 евро, съответно в кожена и полиетиленова чанти, укрити във фабрична кухина, под предната седалка на превозното средство.Водачът заявил, че парите са на негов приятел, който му ги дал за покупка на автомобил. На нарушителя е съставен акт по Валутния закон. Колата е управлявал турски гражданин, постоянно пребиваващ в България. Той е обявил пред митническите служители, че не внася стоки, валута или валутни ценности за деклариране.По време на последвалата митническа проверка митническите служители откриват две пачки по 10 000 долара, поставени на две отделни места - в джоб в дрехите на шофьора и в ръчна чанта. Недекларираната валута с левова равностойност 34 613 лв. е иззета. Срещу нарушителя, турски гражданин, е съставен акт за нарушение на Валутния закон.Митническите служители напомнят на всички пътуващи през външните граници на Европейския съюз, че всяко физическо лице, което влиза или напуска територията на ЕС и пренася парични средства в размер на 10 000 евро или повече, следва да декларира тази сума пред митническите власти.", "date": "2019.06.06", "title": "Задържаха контрабандна валута на Дунав Мост и при Малко Търново"}
{"url": "https://www.novinite.bg/articles/176547/Vlad-Cepesh-Drakula-e-bil-v-Svishtov", "text": "Историята на граф Дракула, освен че е филмирана от Холивуд, се оказва и записана в исторически документи - които водят до Свищов. „1461 година, зимата, когато небезизвестният Влад Цепеш – Дракула, при една от многобройните си войни с турците, пресича Дунава, обсажда свищовската крепост, превзема я и набива на кол няколко стотин османци”, каза проф. Николай Овчаров – археолог.Не само е превзел свищовската крепост,  но тя била и негова база в рамките на тази зима и той е резидирал в нея. Разказват се легенди, които са малко поукрасени, че е имал жена в Свищов и даже наследник. Фактът със сигурност е, че дракулът е бил в Свищов.Разкопките на крепостта, позната в Свищов като Калето, за последно е имало преди повече от 60 години. При първите копки вече са открити и интересни находки. Като за начало, проучванията на резиденцията на Дракула ще продължат един месец.", "date": "2019.06.06", "title": "Влад Цепеш - Дракула, е бил в Свищов"}
{"url": "https://www.novinite.bg/articles/176589/Gorbachov-vleze-v-bolnica", "text": "Бившият президент на СССР Михаил Горбачов съобщи, че се намира в болница, където продължава да работи по книгата си.\"Аз съм в болница от дълго време. Но използвам и най-малката възможност с помощта и с участието на приятели, за да работя\", каза той пред РИА Новости.Горбачов добави, че книгата му скоро ще бъде публикувана.През март тази година бившият президент на СССР навърши 88 години, предаде БГНЕС", "date": "2019.06.06", "title": "Горбачов влезе в болница"}
{"url": "https://www.novinite.bg/articles/176593/Tramp-Shte-resha-dali-da-naloja-novi-mita-nad-Kitaj-sled-sreshtata-na-G-20", "text": "Американският президент Доналд Тръмп заяви, че ще изчака до срещата на Г-20 в Япония в края на месеца преди да реши дали да наложи нови мита на Китай, съобщава БГНЕС. „Ще взема решението си в следващите две седмици, вероятно точно след срещата на Г-20”, заяви Тръмп пред репортери в Северна Франция, добавяйки че той ще разговаря с китайския лидер Си Дзипин по време на срещата им през 28-29 юни.По-рано американският президент Доналд Тръмп заплаши да наложи още един кръг от мита върху китайските стоки на стойност 300 млрд. долара.\"Относно разговорите ни с Китай - случват се много интересни неща. Ще видим какво ще се случи. Мога да въведа мита за още поне 300 милиарда долара и ще го направя в подходящия момент,\" каза Тръмп, без да уточнява кои стоки могат да попаднат под новите санкции.\"Но аз мисля, че Китай иска да сключи сделка и смятам, че Мексико иска да направи сделката по-лоша\", добави още президентът на САЩ.", "date": "2019.06.06", "title": "Тръмп: Ще реша дали да наложа нови мита над Китай след срещата на Г-20"}
{"url": "https://www.novinite.bg/articles/176567/Prof-Branzov-Nyama-nishto-neobichajno-v-meteorologichnata-obstanovka-v-stranata", "text": "„Нищо необичайно няма в метеорологичната обстановка в страната. Все още сме в период на неустойчива атмосфера. Юни за повечето райони на България е характерен като най-дъждовния месец. През следващите дни целият процес ще се изнесе на изток и в Североизточна България. Валежи ще има в следобедните часове. Няма нещо, което да ни притеснява“. Това каза пред БНР проф. Христомир Брънзов, директор на НИМХ.„Канализациите в градовете са оразмерени за средно количество валеж и когато има интензивен валеж, трябва време, докато канализацията успее да поеме водите и да ги изнесе“, подчерта проф. Брънзов в предаването „Преди всички“ по повод наводненията в населените места през последните дни.„Основните язовири са с около 70% запълнени, така че имат още обем, за да бъдат напълнени. Това е добре, защото ще има вода за напояване, за енергетика, за питейни нужди. През същия период на миналата година язовирите бяха запълнени дори с 10% отгоре. Не очакваме големите реки да прелеят“.", "date": "2019.06.06", "title": "Проф. Брънзов: Няма нищо необичайно в метеорологичната обстановка в страната"}
{"url": "https://www.novinite.bg/articles/176541/Obviniha-lekar-v-ubijstvoto-na-25-pacienti-sas-smartonosni-dozi-bolkouspokoyavashto", "text": "Според канала, прокурорите казват, че 43-годишният Уилям Хюзел, който е работил като лекар в болница, умишлено е предписал потенциално смъртоносни дози от болкоуспокояващото фентанил на 25 пациенти, \"които нямат друга цел, освен да ускорят смъртта им\".Според следователите, Хюзел е предписвал на пациентите дози, надвишаващи нормата с 10, 20 и 40 пъти. Според официалните лица мотивите му остават неясни. Неговият адвокат от своя страна заяви, че Хюзел \"се е опитвал да облекчи болката на пациентите, но не и да ги убие.\"Арестът на бившия лекар е последвал разследване, продължило шест месеца.", "date": "2019.06.06", "title": "Обвиниха лекар в убийството на 25 пациенти със смъртоносни дози болкоуспокояващо"}
{"url": "https://www.novinite.bg/articles/176535/Ministerstvoto-na-obrazovanieto-s-podrobnosti-za-izpitite-sled-7-klas", "text": "Броени дни остават до изпитите след 7 клас, които са вход за влизане в гимназиите. Просветното министерство днес трябва да даде подробности за организацията на провеждане на препитването.За първи път националното външно оценяване за седмокласниците ще е през юни, а не по време на матурите на зрелостниците, както беше досега. Тази година изпитите по български и математика ще са в нов формат - без отделни модули.Друга новост е, че учениците трябва да пишат с черна химикалка. Това изискване е свързано с електронното оценяване. То ще се случи за първи път, за да се гарантира по-голяма безпристрастност на оценката.", "date": "2019.06.06", "title": "Министерството на образованието с подробности за изпитите след 7 клас"}
{"url": "https://www.novinite.bg/articles/176528/Predimno-slanchevo", "text": "Днес ще е предимно слънчево. Преди обяд на отделни места в низините и котловините ще се образуват мъгли. Около и след обяд отново ще се развива купеста и купесто-дъждовна облачност и на места в Западна и Централна България ще превали и прегърми. Ще духа слаб югозападен вятър. Ще е малко по-топло с максимални температури между 23° и 28°.Над планините облачността ще е по-често значителна, след обяд в много райони – купесто-дъждовна. Ще има краткотрайни валежи и гръмотевични бури. Ще духа слаб запад-югозападен вятър. Максималната температура на височина 1200 метра около 18°, на 2000 метра – около 11°.По Черноморието ще е предимно слънчево. След обяд ще се развие купеста облачност и на отделни места ще превали. Ще духа слаб до умерен вятър от юг-югоизток. Максималните температури на въздуха ще са 24-27°. Температурата на морската вода е 18-21°. Вълнението на морето ще е 1-2 бала.", "date": "2019.06.06", "title": "Предимно слънчево"}
{"url": "https://www.novinite.bg/articles/176533/Zapochvat-parvi-testove-na-tol-sistemata-za-kamionite-i-avtobusite", "text": "Започват първи тестове на бъдещата тол система за камионите и автобусите. Демонстрацията ще се проведе на летище Лесново.Тол таксите влизат в сила от 16 август и ще важат само за превозни средства с тегло над 3 тона и половина. Леките коли ще продължават да се движат с електронни винетки.Държавата очаква да събира от тол такси над един милиард годишно, които ще отива за ремонт и поддръжка на пътищата.Вече е готова и картата с районите, които попадат в обхвата на системата. Няма да има двойно таксуване за шофьорите, закупили електронна винетка до края на годината.", "date": "2019.06.06", "title": "Започват първи тестове на тол системата за камионите и автобусите"}
{"url": "https://www.novinite.bg/articles/176563/Kandidatstvaneto-sled-7-klas-izcyalo-onlajn", "text": "Ще се постараем кандидатстването след 7 клас да бъде изцяло онлайн тази година. Въпреки това се запазват училищата-гнезда, в които родители, нямащи възможност да подадат електронно заявление от дома си, да могат да го направят. Служителите на място ще въвеждат в системата желанията на кандидат-гимназистите.Това каза зам.-министърът на образованието Таня Михайлова на пресконференция, посветена на Националното външно оценяване.Михайлова обяви, че тази година НВО по български език и литература е на 17 юни, а на 19 юни е по математика. Това са и дните, които ще бъдат обявени за неучебни. На 21 юни ще бъде изпитът по чужд език. Той не е задължителен и затова денят ще е учебен за останалите ученици.Очаквайте подробности...", "date": "2019.06.06", "title": "Кандидатстването след 7 клас изцяло онлайн"}
{"url": "https://www.novinite.bg/articles/176544/Car-Lav-s-novi-lyubopitni-kadri-i-globalna-socialna-kampaniya-za-vazstanovyavane-na-lavskite-populacii", "text": "До завръщането на царя остава много малко. На 19 юли кината ще бъдат огласени от една от най-емблематичните филмови мелодии, а добре познатата история ще се възроди триумфално, за да надхвърли всички очаквания. Вълнението е огромно и всяка миниатюрна частица, която успяваме да видим от мащабната продукция, засилва нетърпението и буди небивал интерес. За да повдигнат завесата към зрелищната продукция, Дисни публикуваха нови и много любопитни материали. Всички фенове вече могат да видят самостоятелни плакати на най- известните и обичани герои от филма и ново специално видео, в което звучи неостаряваща реплика „Симба, спомни си кой си ти“.Най-атрактивното съдържание е видео материал, който за първи път разкрива гласа на прекрасната Нала, или иначе казано, на поп-иконата Бионсе. Изключително важно за всеки истински кинофен е и появата на първите кадри с Тимон и Пумба, които ни потвърждават, че ни очакват високи дози смях и забавление. Цар Лъв е един от филмите, който предизвиква заразна еуфория и всичко дотук е абсолютна предпоставка за високата летва, която ще постави както пред всички продукции от същия жанр, реализирани до сега, така и в цялата киновселена. Освен поредното доказателство, че филмовата индустрия е един от най-мощните инструменти в съвременната реалност както за забавление, така и за технологичен прогрес, продукцията Цар Лъв всъщност заявява и изключително категорична социална ангажираност на световно ниво.Уолт Дисни стартира глобална кампания за повишаване на информираността за кризата, пред която са изправени лъвовете и други диви животни в Африка. Кампанията \"Protect the Pride\" на Цар Лъв се фокусира върху защитата и възстановяването на лъвските популации и местообитанията, от които се нуждаят. Дисни вече са дарили повече от 1,5 милиона долара на Фонда за възстановяване на дивите животни (WCN), а партньорите на компанията ще направят допълнителни безвъзмездни дарения.Цар Лъв дава възможност и на всички фенове да подпомогнат каузата и да постигнат общ принос до 3 млн. долара, участвайки в организирани активности и купувайки специални продукти, посветени на филма. Известен факт е, че премиерата на оригиналната анимация се случва точно преди 25 години. За същия период Африка е изгубила точно половината лъвове на територията си, а оставащите към днешна дата са само 20, 000. Ето защо успеха на кампанията е от жизнена важност, а филмът е прекрасен повод за обединяване на усилия и изпращане на положителни послания. Повече за кампанията може да разберете тук: https://partners.disney.com/the-lion-king-protect- the-pride. Режисьор и сценарист на Цар Лъв е създателят на феномена от 2016 г. Книга за джунглата Джон Фавро, който е и част от продуцентския екип заедно с Джефри Силвър и Карън Джилкрист.И по примера на един от най-колоритните филмови тандеми си казваме „Хакуна матата“ и чакаме 19 юли, когато Цар Лъв завладява кината на 2D, 3D, IMAX 3D и 4DX в дублирана и субтитрирана версия.", "date": "2019.06.06", "title": "\"Цар Лъв\" с нови, любопитни кадри и глобална социална кампания за възстановяване на лъвските популации"}
{"url": "https://www.novinite.bg/articles/176538/Kakvi-sa-shtetite-sled-kato-malniya-udari-kashta-v-Samokov", "text": "60 % от покрива на къща в Самоков е унищожен, след като тя беше ударена от мълния. 4 цистерни с вода за изсипали от пожарната, за да потушат огъня. В дома живеят брат и сестра пенсионери.„Миех съдовете на мивката и в един момент чух ужасно силен трясък. Дойте изведнъж – нямаше изгледи за буря. Видях, че тавана гори, и извикахме пожарната, които дойдоха много бързо”, каза живущата.„За мен това е лош късмет. Не са верни предположенията, че е заради металната капандура. Наоколо има и други високи къщи”, добави брат ѝ.Почти на всички съседи са изгорели електроуреди. Най-близкият гръмоотвод бил върху блока срещу пострадалата къща – на 50 метра. По думите им масова практика било околните къщи да нямат гръмоотоводи.„Говорих с хората да пуснат молби до общината и общинският съвет ще отпусне средства да им помогне с възстановяването на имота. Предполагам, че и доста хора ще се отзоват. Можем да осигурим и дървен материал”, каза кметът на Самоков, Владимир Георгиев.", "date": "2019.06.06", "title": "Какви са щетите, след като мълния удари къща в Самоков?"}
{"url": "https://www.novinite.bg/articles/176539/BAN-81-ot-balgarite-sa-izcyalo-sasredotocheni-varhu-pridobivaneto-na-materialni-blaga", "text": "81% от българите са изцяло съсредоточени върху постигането на материални блага, и това се превръща в основен приоритет за тях. От друга страна, 56,9% от българите за нищо на света не биха погазили закон, дори от това да имат материална или друга полза. На обратната страна, обаче, са останалите 43,1%, които имат явни нагласи за неспазване на законодателството, и ако не се страхуваха от последствията, лесно биха нарушили нормите. Това показват резултатите от проект „Икономиката в сянка като девиантна практика“ на екип от Института за изследване на обществата и знанието към БАН, съобщава БГНЕС. Резултатите от изследването показват, че едва близо 32% от попитаните българи смятат, че законите в страната са добре написани и лесно приложими на практика. Според авторите на изследването това е знак, че българското общество е с нараснала критичност към народните представители като законодателен орган, и към законите като правни норми. Резултатите от това проучване показват, че по-голямата част от обществото вече поставя условие – законите ще бъдат спазвани, ако са адекватни, обслужват интереса на общество и са приложими на практика, показва още проучването. Близо 19.8% от запитаните са абсолютно съгласни, а над 41% - съгласни до известна степен с твърдението, че ако даден закон им пречи, ще намерят начин да го заобиколят и да постигнат своите цели. Почти 53% от българите пък смятат, че докато има хора, които са над законите, в обществото няма да има равнопоставеност. За над 65% от обществото сивата икономика е най-бързият начин да се изкарат пари. Проучването на Института за изследване на обществата и знанието към БАН сочи и още: че работодателите и дори работниците имат по-голяма склонност да спазват и зачитат законите. А учениците, безработните лица, и дори домакините са по-склонни да имат по-фриволно поведение и открито да не зачитат и спазват настоящото законодателство. Така в обществото се насажда мнението, че неспазването на законите е естествена и логична реакция на евентуалната пълна с пропуски и несъвършенства законова среда. Според изследването в последните години в българското общество могат да се откроят осем социологически типажа според поведението на хората:34% от изследваните се самоопределят като конформисти – т.е. поддават се на натиска на обществото и бързо се съгласяват с него; 6% считат себе си за иноватори; 4% - за хора, които задължително спазват определени повтарящи се ритуали; 10% - за пасивни в социален смисъл; 6% - като бунтари; 16% - като преувеличаващи; 18% - като неутрализатори; и 6% - като особено избухливи. С изключение на хората, които се поддават на натиска на обществото, останалите модели на поведение представляват отклонение от социално приемливите норми и морални разбирания и склонност към нарушаване на правилата. Според изследването на учените, това разделение на групите в обществото е в резултат на безнаказаността вследствие на посегателството върху личната собственост, моделите на управление на публичните и частните бизнес процеси в страната.", "date": "2019.06.06", "title": "БАН: 81% от българите са изцяло съсредоточени върху придобиването на материални блага"}
{"url": "https://www.novinite.bg/articles/176534/Pravoslavnata-carkva-otbelyazva-Spasovden", "text": "На 40-ия ден след Великден православната църква отбелязва Възнесение Господне. Денят е наричан още Спасовден и на него празнуват автомобилистите, хлебопроизводителите и сладкарите. Според християнските вярвания след възкресението си Исус Христос останал на Земята, за да проповядва своето учение. На 40-ия ден в подножието на Елеонската планина до Ерусалим се въздигнал в небесата. С Христовото възнесение завършва и актът на човешкото спасение и затова денят се нарича Спасовден.Имен ден празнуват Спас, Спаска, Спасена, Спасения, Сотир. ", "date": "2019.06.06", "title": "Православната църква отбелязва Спасовден"}
{"url": "https://www.novinite.bg/articles/176537/Glavniyat-arhitekt-na-Sofiya-Stroitelstvo-v-Borisovata-gradina-nyama-da-ima", "text": "„Искам да уверя хората, че строителство в Борисовата градина няма да има”. Това заяви главният архитект на София Здравко Здравков относно опасенията, че по план там се предвижда голямо застрояване.„Представяме подробен устройствен план. Имаме срок до 19, в който могат да постъпят предложения. На 26 да се проведе окончателното обсъждане. Този план е проведен в следствие на архитектурен конкурс и е приет като най-консервативен. Екипът е на проф. Ковачев. Този план не предвижда застрояване. Реално са предвидени няколко нови обекта – музей „Зелена памет на София”, един ресторант и климатично училище на София”, обясни Здравков.Относно предвиденото строителство на сгради за климатично училище, Здравков обясни, че и кметът на София и председателят на общинския съвет са изказали мнение против въпросното училище.„Такова училище няма да има, ще се предложи на проф. Ковачев да отпадне това застрояване”, обясни Здравков. По думите му ще бъде преразгледано и строителството на ресторанта.„Планът е много консервативен”, коментира Здравков. И обясни, че все пак може да се наложи преработка на този план.„Категорично няма как да се сече гора. Предложението на плана е доста свързано с развитието на спортна база. Територията трябва да се развива планово”, коментира още главният архитект. Здравков подчерта, че цялостният план за Борисовата градина е изключително важен.", "date": "2019.06.06", "title": "Главният архитект на София: Строителство в Борисовата градина няма да има"}
{"url": "https://www.novinite.bg/articles/176540/Proizvoditeli-protestirat-sreshtu-niskite-izkupni-ceni-na-domatite", "text": ". Цената на зеленчука е по-ниска спрямо миналата година. Като причина те посочват вноса на домати от Гърция и Македония.Земеделците искат намеса от страна на държавата.Производители сигнализираха, че , съобщи БНТ.Вносът убива земеделието и земеделците в страната. Ако така се продължава, ние умираме, оплакаха се хората от сектора. Зеленчукопроизводителите са категорични, че вносните зеленчуци подбиват цената и потребителят винаги е измамен. ", "date": "2019.06.06", "title": "Производители протестират срещу ниските изкупни цени на доматите"}
{"url": "https://www.novinite.bg/articles/176549/18-tejki-katastrofi-za-izminaloto-denonoshtie", "text": "През изминалото денонощие на територията на страната са станали 18 тежки пътнотранспортни произшествия /ПТП/, съобщават от МВР. При тях няма загинали, 22 души са пострадалите. В София за денонощието са регистрирани 25 леки и две тежки катастрофи, при които има двама ранени.", "date": "2019.06.06", "title": "18 тежки катастрофи за изминалото денонощие"}
{"url": "https://www.novinite.bg/articles/176530/Utre-spira-za-kratko-dvijenieto-po-patya-Srednogorci-Rudozem", "text": "Утре – 6 юни, от 11 ч. до 16 ч. на 7 юни се ограничава движението по път II-86 Средногорци - Рудозем за извършването на взривни работи в участък от 100 м, който е в средата на трасето между двете населени места. На 7 юни от 6 ч. до 8 ч. преминаването през отсечката ще се регулира със светофарна уредба. Обходният маршрут е по направлението: Средногорци - Смолян (кв. „Устово“ - кв. „Райково“) - Рудозем и обратно.В момента по Програмата за трансгранично сътрудничество „ИНТЕРРЕГ V-A Гърция – България 2014-2020 г.“, финансирана чрез Европейския фонд за регионално развитие и националния бюджет, се реконструира 7-километровата отсечка между Рудозем и Средногорци. Инвестицията е за близо 11 млн. лв. с ДДС. Строителните работи включват подмяна на асфалтовата настилка, подобряване на отводняването, ремонт на подпорни стени и мостово съоръжение, обрушане на скалните откоси и на необходимите места ще се монтират предпазни стоманени мрежи. За допълнително укрепване на откосите е предвидено затревяване, засаждане на дървета и храсти. Основно ремонтираният път ще бъде с нови ограничителни системи, знаци и хоризонтална маркировка.", "date": "2019.06.06", "title": "Утре спира за кратко  движението по пътя Средногорци -  Рудозем"}
{"url": "https://www.novinite.bg/articles/176545/Vse-poveche-deca-mejdu-7-i-8-godishna-vazrast-s-visoko-kravno-u-nas", "text": "Все повече деца от училищна и предучилищна възраст развиват артериална хипертония. С данни за това заболяване се откриват дори деца между 7 и 8-годишна възраст. Това обяви кардиологът доц. Красимира Христова, директор на Регионалния офис за Източна Европа на Световната лига по хипертония, цитирана от \"Дарик\".По думите й, най-засегнати са тийнейджърите, а всеки един на десет българи до 25 години страда от артериална хипертония. \"Над 2 милиона са хипертониците в България. Все повече млади пациенти се срещат в лекарските кабинети, именно поради диагнозата артериална хипертония. Обезпокоително е, че много деца от училищна и предучилищна възраст развиват артериална хипертония. Не в тези високи стойности, които срещаме при възрастни пациенти, но артериално налягане 140 на 90 за дете е прекалено висока стойност\", обясни доц. Христова. Като причини тя посочи - наднормено тегло, начин на живот, дългото време пред компютрите. \"По отношение на заболяването сред децата се среща включително в ранна училищна възраст - между 7 и 8 години.Най-засегнати са популацията в тийнеджърска възраст заради начина на живот, досег със забранените неща, те са факт и допринасят за покачването на артериалното налягане\", подчерта още лекарката. Препоръките й да не се стига до подобни тревожни тенденции са повече движение, спорт, повече време на открито пространство, здравословна храна, наличие на ниско съдържание на сол в храната и редукция на телесното ниво.", "date": "2019.06.06", "title": "Все повече деца между 7 и 8-годишна възраст с високо кръвно у нас"}
{"url": "https://www.novinite.bg/articles/176551/70-sluchaya-na-lajmska-bolest-i-30-na-marsilska-treska-sled-uhapvane-ot-karleji", "text": "„При ухапване от кърлеж препоръчваме да се търси лекарска помощ, особено когато става дума за деца или когато кърлежът е влязъл надълбоко в кожата на човека. Важното е да се махне колкото е възможно по-бързо и то трябва да се махне цялото му тяло, защото всяко нарушаване на целостта му крие рискове“. Това подчерта пред БНР д-р Ангел Кунчев, главен държавен здравен инспектор, по повод нарастващата опасност от кърлежи въпреки обработката на тревните площи.„Заради климатичните условия кърлежите са наистина повече през тази година, обработките не са ефективни заради всекидневните валежи“.В предаването „Преди всички“ д-р Кунчев каза, че до момента са регистрирани около 70 случая на лаймска болест и около 30 случая на марсилска треска вследствие на ухапване от кърлежи.„Сравнено с миналата година сме с около 30% по-малко на брой случаи. Това се дължи основно на закъснението. Темпът на нарастване е сега, така че през следващите два месеца ще надминем бройката от миналата година“.Д-р Ангел Кунчев препоръча при излизане в природата или при по-продължителен престой в тревни площи да се използват репеленти или да се носят дрехи с дълги ръкави и крачоли, защото така кърлежът не може да се впие в кожата.„Добре е да се огледа тялото след прибиране от престой навън“, препоръча д-р Кунчев.Здравният инспектор съобщи, че продължава циркулацията на вируса на морбили в страната, но че 2/3 от районите все още не са засегнати.„Темпът не е висок. Епидемичният процес се развива засега в Кюстендил и в София“.", "date": "2019.06.06", "title": "70 случая на лаймска болест и 30 на марсилска треска след ухапване от кърлежи"}
{"url": "https://www.novinite.bg/articles/176548/Pritok-na-reka-Erma-e-izlyazal-ot-koritoto-si-zaleti-sa-prizemni-etaji", "text": "Усложнена обстановка е регистрирана в община Трън вследствие на поройни дъждове от вчера.Дъжд с количество 11 - 12 л/кв. м е довел до излизане на приток на река Ерма от коритото му на територията на село Мрамор, община Трън, съобщиха от пресцентъра на Областна администрация - Перник.Залети са приземните етажи на сгради в 10 двора, от които 8 със селскостопански постройки и два - с жилищни. Над третокласния път водещ към село Мрамор се е активирало свлачище, с наноси от кал и дървета върху платното. До сутрешните часове на днешния ден пътят е почистен от Областното пътно управление (ОПУ) и екипи на Община Трън. Съобщава се и за наводнен трафопост в населеното място. Цяла нощ и към този момент екипи на ЧЕЗ, ОПУ, РДПБЗН са на място и работят в проблемните участъци. Няма бедстващи хора. Областният управител и кметът на Трън са в непрекъснат контакт.Язовирите в област Перник имат достатъчен свободен обем и са под постоянно наблюдение, по данни на ХТР-Перник при „Напоителни системи”, клон Струма-Места. Данните от изминалото денонощие са следните: - Яз. Ярловци - 12 л/кв. м; - Яз. Осломе - 10 л/кв. м; - Яз. Пчелина – 9 л/кв. м; - Яз. Извор – 3 л/кв. м; - Яз. Долна Диканя – 2 л./кв. м; По данни към 08.30 ч. наличният обем на яз. Студена е 12 994 000 куб. м при общ обем 25 200 000 куб. м. В останалите общини от област Перник няма сигнали за повишени водни нива и критични ситуации.", "date": "2019.06.06", "title": "Приток на река Ерма е излязъл от коритото си, залети са приземни етажи"}
{"url": "https://www.novinite.bg/articles/176555/Policiyata-izdirva-70-godishniya-Georgi-Grigorov-Zajchev-ot-s-Izvor", "text": "ОДМВР – Бургас издирва 70 годишния Георги Григоров Зайчев от с. Извор, който напуснал дома си на 04.06.т.г. преди обед и до момента няма никакви данни за местонахождението му. Описание на лицето : мъж на видима възраст 65 – 70 години, ръст около 161 см., сини очи, с челно оплешивяване, придвижвал се е с бастун. ОДМВР – Бургас призовава всички граждани, разполагащи с някаква информация относно местонахождението на Георги Зайчев да съобщят незабавно на тел. 112 или в най-близкото поделение на МВР!", "date": "2019.06.06", "title": "Полицията издирва 70 годишния Георги Григоров Зайчев от с. Извор"}
{"url": "https://www.novinite.bg/articles/176556/Svidetel-po-deloto-KTB-razkaza-kak-Cvetan-Vasilev-e-poel-kontrola-nad-Petrol", "text": "На поредното заседание по делото \"КТБ\" основният свидетел на прокуратурата Бисер Лазов разказва как Цветан Василев е поел контрола над компанията \"Петрол\" през януари 2014 г. Лазов твърди, че това се е случило чрез дружества на банкера, финансирани чрез кредити от фалиралата банка. За купуването на близо 90% от акциите на \"Петрол\" били осигурени почти 235 милн. лева. Погасяването на дълговете ставало чрез отпускане на нови кредити от КТБ. По думите на свидетеля схемата била същата, както при придобиването на БТК. ", "date": "2019.06.06", "title": "Свидетел по делото \"КТБ\" разказа как Цветан Василев е поел контрола над \"Петрол\""}
{"url": "https://www.novinite.bg/articles/176550/Vasil-Jekov-Problemite-na-patya-shte-se-reshat-ako-mantalitetat-ni-se-promeni", "text": "„Колата не е детска играчка и нещо, което ще се научи на пътя. Тази кола се подчинява на физични закони. Трябва да се премине обучение при специалисти“. Това подчерта в предаването „Преди всички“ Васил Жеков, инструктор в Академията за безопасно шофиране и син на европейския шампион по автомобилизъм Павел Жеков.Днес, на Спасовден, се отбелязва денят на автомобилиста. За първи път у нас този ден се чества през 1913 година по инициатива на първата шофьорска организация в България.„Поредна година се вдигат глобите и с камери не се променят нещата, продължават да се случват катастрофи, да има жертви. В чужбина всички спазват ограниченията и никой не се мисли за голям шофьор. Може би манталитетът на българите трябва да бъде променен, законите няма да направят кой знае какво. И имаме голямо самочувствие, че можем да караме добре, това също е основен проблем“, коментира Жеков.", "date": "2019.06.06", "title": "Васил Жеков: Проблемите на пътя ще се решат, ако манталитетът ни се промени"}
{"url": "https://www.novinite.bg/articles/176552/Na-letishte-Lesnovo-ne-se-izvarshva-testvane-na-tol-sistemata", "text": "По повод публикации в медиите уточняваме, че на летище “Лесново” не се извършва тестване на тол системата.", "date": "2019.06.06", "title": "На летище “Лесново” не се извършва тестване на тол системата"}
{"url": "https://www.novinite.bg/articles/176553/NS-othvarli-darjavnata-subsidiya-da-e-za-parlamentarno-predstavenite-partii-i-koalicii", "text": "Парламентът отхвърли с 9 гласа „за“, 80 „против“ и 77 въздържали се предложението на ПП „Воля“ за промени в Закона за политическите партии.С предложените изменения се предвиждаше държавна субсидия да се предоставя само на политически партии и коалиции, които са парламентарно представени.Според вносителите въвеждането на промяната щеше да доведе до спестяване на бюджетни разходи и тяхното използване в други държавни сектори.", "date": "2019.06.06", "title": "НС отхвърли държавната субсидия да е за парламентарно представените партии и коалиции"}
{"url": "https://www.novinite.bg/articles/176558/Korneliya-Ninova-Pravitelstvoto-poluchi-dva-zvuchni-evropejski-shamara", "text": ". Това каза от парламентарната трибуна лидерът на БСП в оставка Корнелия Нинова в декларация от името на парламентарната група.„Три думи ще поставя на вашето внимание -. Тревога от факта, че вчера правителството на Бойко Борисов, а чрез него и България, получи два много звучни шамара. Холандският външен министър заяви, че не ни искат в Шенген заради корупция. Премиерът му показал снимки от оградата (възпрепятстващото съоръжение на българо-турската граница – б.р.), но В същото време излезе и европейския доклад и тук поставям на вниманието на всички думата подмяна. Това е най-тежкият доклад, която е получавала страната ни откакто сме членове на ЕС“, заяви Нинова пред депутатите.Според Нинова  „Най-голямата гордост на Борисов – пътищата, в които потънаха милиони и се откраднаха много, е оценено от Европа така: „Обхватът и качеството на транспортната инфраструктура в България остава под средното за ЕС“, добави Корнелия Нинова.Тя подчерта, че задължението на опозицията е именно да назовава тези проблеми., попита лидерът на БСП в оставка.", "date": "2019.06.06", "title": "Корнелия Нинова: Правителството получи два звучни европейски шамара"}
{"url": "https://www.novinite.bg/articles/176559/Opasno-visoki-vodi-na-Dunav-pri-Vidin", "text": " за последното денонощие с 47 сантиметра и достигна ниво от 756 сантиметра. При Ново село покачването на реката е с 58 сантиметра, а нивото достигна 724 сантиметра, съобщават на сайта си от ИА \"Проучване и поддържане на река Дунав\", цитиран от БТА.При преминаване на нивото на реката над 750 сантиметра се очаква  при високи води на река Дунав.Съгласно Плана при ниво на реката над 750 сантиметра започва ежедневно наблюдение на дунавските диги. \"Напоителни системи\" ЕАД - Видин отговаря за състоянието на защитните съоръжения и за работата на отводнителните помпени станции.Прогнозата на Агенцията за проучване и поддържане на реката е нивото да продължи да се повишава.Ако водният стълб достигне 850 см, се преминава към втория етап на готовност, който предвижда денонощно дежурство и сформиране на аварийни групи.", "date": "2019.06.06", "title": "Опасно високи води на Дунав при Видин"}
{"url": "https://www.novinite.bg/articles/176562/Deputatite-prieha-edinodushno-promenite-v-Zakona-za-politicheskite-partii", "text": "Промените в Закона за политическите партии, с които се фиксира размерът на партийната субсидия, бяха приети единодушно от Народното събрание на първо четене. Със 170 гласа \"за\" депутатите решиха субсидията, която получават партиите, да е в размер от 11 лв. за действително получен глас, предаде БТА. По-късно на извънредно заседание на Комисията по бюджет и финанси депутатите ще разгледат и новия законопроект на ГЕРБ, анонсиран от министър-председателя Бойко Борисов, с който се намалява партийната субсидия на 1 лев. Промени ще се наложат и в Закона за държавния бюджет, тъй като размерът на годишната субсидия се определя на база получени гласове на последните парламентарни избори и се разпределя на база получени действителни гласове. По време на дебатите на първо четене на промените в Закона за политическите партии, Крум Зарков от ПГ на \"БСП за България\" изтъкна като проблем разпределението на гласовете, които са отбелязали в квадратчето \"не подкрепям никого\". Според него е показателен начинът, по които институциите реагират. Той визира как Министерство на финансите е побързало да отхвърли всякаква вина, а Министерски съвет да внесе скоростен законопроект. Според Зарков единствената адекватна реакция е била тази на прокуратурата. Според него квадратчето също бива разпределяно при получаване на субсидия.Филип Попов поиска министърът на финансите да поеме политическа отговорност за неправилно разпределената субсидия, тъй като било негово задължение да осъществява контрол. В началото на обсъждането от БСП настояха в зала да присъства финансовият министър Владислав Горанов.\"Той не е осъществил този контрол и затова трябва да понесе политическа отговорност\", каза Попов. Председателят на бюджетната комисия Менда Стоянова каза, че БСП чете избирателно закона. Тя посочи, че има техническа грешка, а не грешка при прилагането на закона. Стоянова представи документ, с който се разпределя партийната субсидия в самата \"Коалиция за България\", които от 2016 г. също са получили повече пари. \"Значи БСП ни лук ял ни лук мирисал\", заключи Стоянова. Тя обясни, че целта на този законопроект е текстовете да бъдат изключително ясни - така че партиите да получават субсидия единствено и само за действителните гласове, подадени за тяхната партия. \"Това вече ще направи ясно и няма да има различни прочити от различни институции и свободни електрони на текстовете от закона\", каза тя.", "date": "2019.06.06", "title": "Депутатите приеха единодушно промените в Закона за политическите партии"}
{"url": "https://www.novinite.bg/articles/176568/Prodaljava-vtora-obrabotka-sreshtu-karleji-i-komari-vav-Varna", "text": "Продължава втората за годината обработка против кърлежи на терени с обществено значение на територията на община Варна, съобщи Антоанета Тончева, директор на ОП „Дезинфекция, дезинсекция и дератизация“.\r\nВ периода от 10 до 28 юни повторно ще бъдат обработени дворовете на детските ясли и градини. Всички третирания ще се провеждат в предиобедните часове, като дворовете на детските и учебни заведения ще се обработват след предварително уведомяване на директор или друго отговорно лице. Използваните биоциди са предназначени за битова употреба и са микрокапсулирани, с ниска токсичност. Третираните площи ще се обозначават с предупредителни табели.\r\nВ периода от 13 до 25 май за втори път против кърлежи бяха обработени Морска градина и парковете в Аспарухово, Младост, Възраждане, Владиславово и парк „Елин Пелин“, заяви още Тончева. Дезинсекцията против комари в големите паркове ще се извършва при подходящи климатични условия в ранните утринни или късните вечерни часове  в периода от 6 до 14 юни.\r\n", "date": "2019.06.06", "title": "Продължава втора обработка срещу кърлежи и комари във Варна"}
{"url": "https://www.novinite.bg/articles/176576/Simeonov-Premierat-nyama-rabota-da-komandva-v-parlamenta", "text": "Премиерът е изпълнителна власт и няма работа в Народното събрание да казва какво да правим. Това заяви в кулоарите на парламента лидерът на НФСБ Валери Симеонов.Така той коментира внесеното от ГЕРБ предложение за намаляване на партийната субсидия на 1 лев. Решението бе взето от депутатите в присъствието на премиера Бойко Борисов рано тази сутрин.Ще подкрепим предложението, но то трябва да бъде съпътствано от разяснителни текстове, които да разрешат лобизъм и финансирането на партиите чрез официален регистър и декларирани средства, за да няма финансиране от олигарси, поиска Валери Симеонов. Другото било залитане към популизма.Припомняме, че днес премиерът Бойко Борисов лично дойде в Народното събрание, за да внесе предложение за партийна субсидия за 1 лв. на глас. Това е 11 пъти по-малко от определената в момента по закон.Преди дни стана ясно, че министърът на финансите Владислав Горанов има 30-дневен срок, за да поправи неправомерно по-високите субсидии, които са получили политическите партии.Върховна административна прокуратура, която провери изнесената информация в ''Шоуто на Слави\", установи, че партиите всъщност са получили не 11 на глас, а над 13 лв. и че методиката на изчисляване на субсидиите, всъщност противоречи на закона. ''Шоуто на Слави'' се позова на получена от МФ информация, но главният прокурор Сотир Цацаров веднага се самосезира и разпореди проверка.", "date": "2019.06.06", "title": "Симеонов: Премиерът няма работа да командва в парламента"}
{"url": "https://www.novinite.bg/articles/176560/NFSB-shte-podkrepi-namalyavaneto-na-subsidiyata-za-partii-i-koalicii", "text": "Ще подкрепим намаляването на субсидията, но настояваме да има текстове, които да дават възможност за официално финансиране на партиите. Това каза пред журналисти в парламента лидерът на НФСБ Валери Симеонов.Симеонов коментира  предложението на ГЕРБ за намаляване на субсидиите на партиите от 11 лв. на 1 лв.:„Най-голямата опасност е, че тогава партиите ще паднат в ръцете на големи, скрити и задкулисни икономически играчи,  както се казва – олигархията“.Не виждам какво лошо има в това например телевизия СКАТ да помага на НФСБ, както е било и преди – официално, заявява се, декларират се сумите. Другото е залитане към популизма. За съжаление, залитането не е само на извън политически или извън парламентарни играчи, а го правят и големи партии“, каза още  Симеонов.", "date": "2019.06.06", "title": "НФСБ ще подкрепи намаляването на субсидията за партии и коалиции"}
{"url": "https://www.novinite.bg/articles/176579/Karakachanov-za-iztrebitelite-F-16-Vinagi-ima-shans-da-nyama-sdelka-mejdu-Balgariya-i-SASht", "text": "Американският конгрес не решава сумата, на която ще се продадат изтребителите F-16. Те разрешават максимума на цената и продажбата. Това заяви пред журналисти министърът на отбраната Красимир Каракачанов, предаде репортер на Novini.bg.\"Сумата е много по-малка от гласуваната от Конгреса. 2 милиарда лева е максимумът, който може да си позволим. Но няма да режем нито от бройката, нито от качеството на самолетите\", каза още той.\"Цената ще е под началната оферта, която получихме в края на миналата година\", коментира министърът на отбраната.\"Винаги има шанс да няма сделка между България и САЩ, ако не се договорим за подходяща цена\", разкри Каракачанов.\"В 14-дневен срок трябва да получим официално предложение за цена на изтребителите от САЩ\", завърши Красимир Каракачанов.", "date": "2019.06.06", "title": "Каракачанов за изтребителите F-16: Винаги има шанс да няма сделка между България и САЩ"}
{"url": "https://www.novinite.bg/articles/176566/Partijnite-subsidii-skaraha-deputatite", "text": "Партийната субсидия да стане 1 лев. Това предложение за законови промени е внесъл в парламента премиерът Бойко Борисов, обяви самият той тази сутрин в кулоарите на Народното събрание след среща с парламентарната група на ГЕРБ. Като аргумент Борисов подчерта, че „вече сме се наслушали на много популизъм и накрая у нас ще стане като в Чехия – милиардерите и олигарсите да са премиери“. Като „жалко“ определиха предложението на ГЕРБ от левицата. Оттам заявиха, че намаляването на партийната субсидия е кризисен пиар на фона на редица проблеми и един унищожителен доклад на Еврокомисията за нашата страна. След като представи публично предложението си, премиерът Бойко Борисов изрази надежда то да бъде подкрепено. Спестените от партийни субсидии средства щели да се инвестират в ясли и детски градини. „Много се наслушахме на популизъм. Ще стане накрая като в Чехия в много страни милиардерите да са и премиери - няма да мине много време и партиите ще станат собственост на бизнесмените. Но нали знаете, в една лудост, който се обяви срещу лудите, сам го обявяват него за луд. Затова вчера взехме решение на Министерския съвет, издадохме постановление, входирахме го снощи в Парламента, събрахме се сутринта с групата, за да го защитят и вкарваме закон за 1 лев партийна субсидия“, заяви Борисов. „Да видим тогава как ще се оправят партиите на следващите избори, как ще плащат, как ще плащат на социолози и политолози. Сиреч, няма да търпя повече върху ГЕРБ да се упражнява който и да било. Толкова са ми ясни тези игрички - те да са хубавите. Аз бих на изборите помните като кмет - без 1 лев, без партия, без нищо“, допълни той.По думите му със спестените пари ще се строят детски градини и ясли „Когато се приеме законът за промяна на субсидиите, всички партии ще върнат всичко наддадено в бюджета“, каза още премиерът. На въпрос дали е получил подкрепа от партньорите си за намаляване на субсидията за партиите и коалициите на 1 лв. за глас, Борисов отговори: „Партньорите са в залата. Мен никой не ме пита за много предложения – чувам ги всеки ден от кого ли не. Ние настоявахме преди години да е 1 лв. субсидията, но явно тогава някои сили надделяха“. Борисов поясни, че вчера е входирана промяна в закона и числото от 11 става 1. „Ние, кабинетът, внасяме нов закон и сме ясни – 1 лев. И в момента, в който приемат закона, това, което ГЕРБ е получила наддадено, както и всички други партии, връщаме незабавно в бюджета“, обясни Борисов.Като кризисен пиар определиха от БСП предложението за намаляване на партийната субсидия. Според депутата Крум Зарков това е умишлен ход, който цели да отклони общественото внимание от реалните проблеми: „Жалко е, жалко е на гърба на закона и на гърба на Народното събрание и държавния бюджет да се прави кризисен пиар. След като бяха хванати в грешка от прокуратурата за изчисляване на субсидиите и след унищожителния доклад на ЕК, днес се прави ход, с който се цели да се отклони общественото внимание“, посочи Зарков. „Въпросът за начина, по който се финансират партиите, е много сериозен. Не е нормално да се внесе актуализация на бюджета сутринта, след два часа е насрочена комисия и така... джаста-праста! Така не е правилно“, допълни той и каза, че внимателно ще обсъдят това предложение. „Няма да се оставяме да ни пришпорват така, ще направим и нашите предложения. След като са решили да отворим за разговор държавния бюджет, това е добър повод да внесем нашите предложения, както за ДДС ставките, така и за подкрепа на младите семейства. Нека този дебат се състои, няма нищо лошо. Ще обсъдим този въпрос сериозно“, посочи още Крум Зарков. Той припомни, че в събота имат важен партиен форум - Националния съвет на партията, където също ще обсъдят това. „Ние сме заявили готовността да върнем всички надвзети пари, а сега стана кристално ясно, както от становищата на прокуратурата, така и от състоялия се дебат, че грешката е била в начина, по който законът се изпълнява, а не как законът е разписан. В този ред на мисли те, ако продължават така, днес може да предложат 1 лев субсидия в закона и после да изчисляват на 5-6, на колкото решат. Нека подходим сериозно, въпросът е важен“, каза още Зарков.Лидерът на НФСБ Валери Симеонов заяви, че премиерът представлява изпълнителната власт и няма място в парламента. „Премиерът е от изпълнителната власт и няма работа в Народното събрание, още по-малко да казва какво ще прави Народното събрание“, заяви първо той. След това Симеонов даде заявка, че ще подкрепи предложението за намаляване на партийната субсидия, но с определени уговорки: „Най-голямата опасност е, че тогава партиите ще паднат в ръцете на големи, скрити и задкулисни икономически играчи. Т.е. както се казва – олигархията. Предложението за намаляването на субсидията ще го подкрепим – това е естествено. Но трябва да има и текстове, които да дават възможност за официално финансиране на партиите. Защото не виждам какво лошо има в това например телевизия СКАТ да помага на НФСБ, както е било и преди – официално, заявява се, декларират се сумите. Защото другото е залитане към популизма. За съжаление, залитането не е само на извън политически или извън парламентарни играчи, а го правят и големи партии“, заяви Симеонов.", "date": "2019.06.06", "title": "Партийните субсидии скараха депутатите"}
{"url": "https://www.novinite.bg/articles/176594/Radev-se-sreshtna-s-ruskiya-si-kolega-Vladimir-Putin", "text": "Президентът Румен Радев пристигна в Русия за  среща с руския си колега Владимир Путин.Това е втората среща между двамата след разговора им в Сочи преди година. Тогава Радев и Путин заявиха, че пълноценният политически диалог между България и Русия е възстановен след 10-годишно прекъсване.Радев заминава за Санкт Петербург за участие в Международния икономически форум. В петък той ще се включи в президентския панел.В Санкт Петербург президентът Радев ще разговаря и с генералния секретар на ООН Антониу Гутериш, както и с министър-председателя на Армения Никол Пашинян.Предвидена е среща и с представители на българската общност. В делегацията участва и вицепремиерът по икономическата и демографската политика Марияна Николова.", "date": "2019.06.06", "title": "Радев се срещна с руския си колега Владимир Путин"}
{"url": "https://www.novinite.bg/articles/176577/Maya-Manolova-iska-informaciya-po-ZDOI-za-skoka-na-toka", "text": "Мая Маноилова поиска информация от Комисията за енергийно и водно регулиране /КЕВР/ по Закона за достъп до обществена информация /ЗДОИ/ във връзка с предстоящото увеличение на цените на електрическата енергия, считано от 1 юли 2019 г. Тя поиска от регулатора Заявленията за утвърждаване на нови цени от 1 юли 2019 г. до 30 юни 2020 г. и приложените към тях годишни финансови отчети и доклади за дейността за 2018 г. на ЧЕЗ, ЕВН и Енерго-Про. Повод за това са заличените данни във въпросните заявления на тези дружества, публикувани на Интернет страницата на КЕВР, които засягат финансовата обосновка на цените.Припомняме, че предстои КЕВР да вземе окончателно решение за увеличението на цените на тока за битови потребители средно с около 3,5%. Поради липса на пълна информация, гражданите нямат възможност да се подготвят и участват ефективно в общественото обсъждане, което ще се проведе утре от 10.00 часа в сградата на регулатора.", "date": "2019.06.06", "title": "Мая Манолова иска информация по ЗДОИ за скока на тока"}
{"url": "https://www.novinite.bg/articles/176591/Karakachanov-za-F-16-Ne-poveche-ot-25-e-vazmojnostta-da-nyama-sdelka-sas-SASht", "text": "Според министъра на отбраната Красимир Каракачанов 2 млрд. лева е максималната възможна сума за сделка за изтребителите Ф-16. Това коментира той пред журналисти по време на ресорната парламента комисия. \"Винаги има шанс да няма сделка, ако двете страни не намерят приемлива среда, на която да се срещнат, има такъв шанс\", коментира Каракачанов и добави, че оценява такава възможност на \"не повече от 25 процента\".Попитан какви са шансовете сделката за американските изтребители да се сключи за 2 млрд. лева, министърът определи тази сума като \"максимумът на нормалната сума, която ние можем да си позволим\". Той категорично заяви, че няма да се намаляват нито броят, нито способностите на машините.Министърът повтори, че гласуваната от Конгреса на САЩ финансова рамка /за 8 многоцелеви изтребителя Ф-16 Блок-70 на стойност над 1,6 млрд. долара/, е разрешението, което той дава на американското правителство като таван, а не е сумата, на която да бъде сключен договор с България. \"Под началната оферта, която получихме в края на миналата година\", отговори Каракачанов на въпрос къде очаква да се срещнат двете страни, предвид този таван - от една страна, и одобрената от българския парламент сума. Под тази оферта, там смятам да се срещнем, добави министърът, като не уточни каква е била тя, но каза, че е много по-ниска от гласуваната от Конгреса рамка.Пред депутатите от Комисията по отбрана Красимир Каракачанов каза, че преговорите продължават и изрази надежда да бъде постигната приемлива цена, съобразена с решението на българския парламент.Той информира и за състоянието на другите два големи модернизационни проекта. За новите бронирани машини за Сухопътните войски каза, че предстои изпращане на предложенията за оферти, като четири фирми са заявили интерес, а за новите кораби за ВМС посочи, че офертите са били отворени преди дни и сега се прави анализ на дадените предложения от трите фирми - Fincantieri /Италия/, Fr. LurssenаWerft GmbH & Co.KG /Германия/ и българската \"МТГ - Делфин\".При изслушването Каракачанов посочи, че ако се наложи да се плати еднократно тази година цялата сума за самолетите, това би могло да наложи някаква бюджетна промяна.Министърът отхвърли като неверни спекулации, че ще се намалява броят на 20-те заплати при пенсиониране. Дори предвиждаме разширяване на социалния пакет, предвидено е следващата година да увеличим заплатите за пореден път, така това ще стане в три поредни години, посочи Каракачанов пред депутатите.", "date": "2019.06.06", "title": "Каракачанов за F-16: Не повече от 25% е възможността да няма сделка със САЩ"}
{"url": "https://www.novinite.bg/articles/176564/Veroyatno-i-tazi-godina-pazarat-na-nedvijimi-imoti-shte-se-razviva-blagopriyatno", "text": "„През първото тримесечие на годината има лек скок в цените на жилищата в България – около 5-6%. Но нещата са със забавен темп като отчитане и три месеца са твърде кратък срок за обобщение и правене на прогнози“. Това каза пред БНР Добромир Ганев, председател на националното сдружение „Недвижими имоти“.„2018 е най-слабата година откъм обем на сделки. По-големият спад е при пазара на земеделски земи. 2019 година започна икономически много добре. Очаква се низходящ тренд на макроикономическа основа. Вероятно и тази година пазарът на недвижими имоти ще се развива благоприятно с ръстове от около 2-3%, говорим за по-големите градове. Позитивно се отразява и фактът на отлагане на повишаване на лихвите от страна на Европейската централна банка“, каза още Ганев в предаването „Преди всички“.Добромир Ганев посочи, че за първото тримесечие пазарът в София показва нулев ръст на обема от сделките, тоест, нивата се задържат около 5600 сделки на тримесечна база. Активен е жилищният пазар. Издадените разрешения за София са с ръст от 133% за 2018 година. Ръстът на започнатото ново строителство е около 60%“.", "date": "2019.06.06", "title": "Вероятно и тази година пазарът на недвижими имоти ще се развива благоприятно"}
{"url": "https://www.novinite.bg/articles/176570/Rozoberat-tazi-godina-priklyuchva-s-niski-dobivi", "text": "\r\nТази година розоберът в района на Карлово и Сопот приключва с ниски добиви и неизвестна крайна цена за производителя. Това каза Зара Клисурова, председател на Съюза на производителите на етерично-маслени култури. Тя отбеляза, че през цялото време беритбата е била съпътствана от липса на работна ръка и поредици от трудности, в това число проливни дъждове и градушки.\r\n\r\nПо думите на Клисурова пред БТА за първи път тази година розовият цвят се изкупува срещу авансово заплащане, като никой не знае кога и колко ще бъде доплащането до крайната цена. Според нея това е необичайна практика, различна от минали години, когато се е знаело във всеки един момент на каква цена се изкупува розовият цвят.\r\nВ момента розопроизводителите получават от 1,20 лева до 2,20 лева за килограм, като крайната цена ще бъде обявена от розопреработвателите след приключване на изкупната кампания. Очакваме бързо да се изплати разликата между аванс и реална цена и да няма производители като миналата година, да не си получат парите. В подбалканския регион - Карлово, Калофер, Сопот и селата Богдан, Климент, Каравелово много хора все още не са получили парите си за реколтата от 2018 година, добави Клисурова. \r\nПредполагам, че в момента розопреработвателите засичат рандеманите и на тази база ще формират себестойността на розовото масло и оттам и цената, която ще могат да платят, добави Зара Клисурова. В зависимост от реколтата, килограм масло може да се получи от 3 тона, 3,5 тона или 4 тона розов цвят, но до момента информацията е, че рандеманът тази година не е добър и необходимият цвят надхвърля 4 тона.\r\nКато причина тя посочва лошите климатични условия - резките застудявания, сухата зима, които причиняват стрес в растението. Като неблагоприятни за розата са и честите и обилни дъждове и градушките, които са унищожили първите пъпки. В тази връзка Клисурова очаква доплащането да бъде между 2,50 лева и 3,00 лева на килограм цвят, което по думите й е разумна цена. \r\nНезависимо от трудностите всяка година, в това число и тази, има много нови розови насаждения. Розоварните в региона са достатъчни, въпреки че има пикови моменти, в които не могат да усвоят розовия цвят, коментира Клисурова. Тя припомни, че тази година се отличава и с много къс период на розобера - около 15 дни, който започна от 14 до 20 май за различните масиви и ще приключи в рамките на една седмица. Като сравнение тя посочи, че е имало години, в които розоберът е бил почти 30 дни, а тази година розите са преминали необичайно бързо. \r\nЛипсата на работна ръка този сезон според нея не е свързано със заплащането, което е по един лев на набран килограм цвят и така е било и предходната година. По думите й причините могат да бъдат различни - от това, че не им се работи на хората до там, че явно имат достатъчно пари и нямат нужда от допълнителни доходи. Липсват и кандидати за този вид работа и от Бюрата по труда, откъдето не могат да изпълнят заявките на розопроизводителите за хора. В някои населени места обаче, тази година липсата на местна работна ръка се компенсира от граждани на Молдова, които пристигат специално за това на големи групи. Явно, коментира Клисурова, занапред ще разчитаме на вносна работна ръка за розобера. \r\nТази година земеделските стопани отчитат и ниски добиви на розов цвят, които са в рамките между 200 и 400 килограма от декар. В други години добивите са достигали до 700 кг, а при добри стопани са се набирали и 1000 килограма от декар, твърди тя. \r\nЗара Клисурова очаква времето да се смили и да има добри климатични условия поне по време на прибирането на лавандулата. За разлика от розата, която се бере сутрин рано, при роса, за лавандулата се изчаква слънчево време, за да се започне жътвата. Изкупуването на лавандулата се извършва на ишлеме, а заплащането - на база получените килограми лавандулово масло. Миналата година цените са били добри - 250 лева на килограм масло, а тази година зависи от времето - кога ще спрат дъждовете и ще има ли силно слънце по време на жътвата.\r\n", "date": "2019.06.06", "title": "Розоберът тази година приключва с ниски добиви"}
