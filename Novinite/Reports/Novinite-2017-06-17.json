{"url": "http://www.novinite.bg/articles/145799/Jena-i-dve-deca-sa-raneni-pri-porednata-katastrofa", "text": "Млада жена е с опасност за живота, след като кола и влекач се сблъскаха в местността „Боаза“. При инцидента са пострадали и две деца, пише НОВА.29-годишната жена е с черепно-мозъчна травма и перфорация на бял дроб и е с опасност за живота, съобщиха от ОДМВР-Търговище.В резултат на удара между товарния и лекия автомобил в МБАЛ-Търговище са настанени за лечение и две деца - момче на 8 години с открита рана на главата и момиче на 3 години - с фрактура на ключица и лява бедрена кост. Те са без опасност за живота. По данни на полицията, виновник за катастрофата е 22-годишният шофьор на леката кола от Велико Търново. Той се е движел с несъобразена с пътните и метеорологични условия скорост, и е изгубил контрол. Колата се е завъртяла, навлязла е в лентата за насрещно движение и се е ударила в правилно движещ се в посока София влекач с прикачено полуремарке с търговишка регистрация.По случая е образувано досъдебно производство.", "date": "2017.06.17", "title": "Жена и две деца са ранени при поредната катастрофа"}
{"url": "http://www.novinite.bg/articles/145789/Ludogorec-lesno-pobedi-amatorskiya-Evrokolej-Plovdiv", "text": "6-картният шампион Лудогорец разнебити аматьорския Евроколеж Пловдив с 15:0. Във втората си контрола в Смолян в рамките на по-малко от 24 часа, разградчани не се смилиха над съперника и още преди почивката водеха с 8:0, пише .Холaндецът Върджил Мисиджан записа хеттрик. Вандерсон откри в третата минута, след което заваляха голове през няколко минути - на Кампаняро, на Кафу, Ц.Петров, Пауло, Саша, Паломино и Кафу отново точно преди почивката.През второто полувреме се разписаха Мисиджан, Д.Александров, Кешеру, Кишада, още два пъти Мисиджан и накрая отново Кешеру. Евроколеж стартира тепърва своята подготовка за сезона в Трета югоизточна лига, на 2 юли. Футболистите на тима се бяха събрали само за контролата.", "date": "2017.06.17", "title": "Лудогорец лесно победи аматьорския Евроколеж Пловдив"}
{"url": "http://www.novinite.bg/articles/145767/Zachestyavat-sluchaite-na-uhapvaniya-ot-karleji", "text": "Зачестяват случаите на ухапвания от кърлежи. След влажните месеци пръскането в паркове и градинки може би не е дало нужния резултат, пише НОВА.„Три пъти повече хора носят кърлежи за изследване при нас. Прави впечатление, че голяма част от пациентите са от околностите на София или са посетили близки природни обекти”, обясни в „Събуди се” проф. Тодор Кантарджиев, директор на Националният център по заразни и паразитни болести (НЦЗПБ).Той посъветва да не се ходи там, където тревите са много високи, да не се разхождат кучета във високи треви, както и да не се пускат децата да играят там. Колкото по-рано се свали кърлежа, толкова по-добре, каза още той. „Когато кърлежите са били в града, голяма част от тях носят някакъв микроб – това са около 30% от тях. Най-вече това е лаймска болест”, обясни още проф. Кантарджиев.Ако има кърлеж, заразен с лаймска болест, е хубаво да се приеме антибиотик, посъветва той.", "date": "2017.06.17", "title": "Зачестяват случаите на ухапвания от кърлежи"}
{"url": "http://www.novinite.bg/articles/145785/Veche-ima-nachin-da-razberete-dali-robot-moje-da-vzeme-vashata-poziciya", "text": "Безопасно е да се предположи, че работите нещо, което e невъзможно вашият лаптоп да свърши сам – от писане на нещо до сечене на дървета. Да, но става така, че роботите постепенно започват да ни изместват, те стават все по-умни и сега правят всичко – от това да карат колите ни до това да ни унижават, пише Profit.bg.Роботите идват. И вие можете да кажете колко са близко, като зададете простия въпрос: Ще вземат ли роботите работата ми? Е, може да зададете въпроса, докато посещавате подходящия за целта сайт - Will Robots Take My Job, интересен инструмент, който използва данни от машинно проучване въз основа на доклад на Оксфордския университет, за да прецени вероятността да бъдете изместени в работата си от машина с лице в рамките на следващите две десетилетия.Според оценките, около 47% от общо заетите в САЩ са изложени на риск. Новият инструмент се основава на доклад за 2013 г., озаглавен \"Бъдещето на заетостта: колко податливи са работните места на компютъризацията?\". Отговорът, който двамата автори -  Карл Бенедикт Фрей и Майкъл Осбърн, дават е „Зависи от работата“.Сайтът класира работни места на различни нива, вариращи от \"напълно безопасно\" през  \"паника\" до \"вие сте обречени\". Освен това той показва външна информация, като прогнозния растеж на вашата професия, средната заплата и броя на заетите в тази област.Някои работни места, като ядрен инженер, са напълно защитени, докато таксиметровите шофьори (89% риск от автоматизация) имат много по-голяма вероятност да бъдат изместени от роботите.И все пак авторите на доклада подчертават, че няма напълно защитени професии. Дори и творчески дейности, като рисуването, например, не са защитени от автоматизацията. Като пример те дават робота AARON, който създава произведения на изкуството с художествена стойност, без човешка намеса. Резултатите не изглеждат никак зле.Все пак хората имат коз в тази „борба“ – творчеството и креативността, които няма как да бъдат заместени.\"Нашите констатации по този въпрос сочат, че тъй като технологиите се развиват напред, нискоквалифицираните работници ще се преориентират към задачи, които не са възприемчиви към компютризацията - т.е. такива, изискващи творческа и социална интелигентност\".", "date": "2017.06.17", "title": "Вече има начин да разберете, дали робот може да вземе вашата позиция"}
{"url": "http://www.novinite.bg/articles/145771/Tatyana-Doncheva-Ot-dosta-godini-v-Balgariya-jiveem-v-piar-realnost", "text": "Лидерът на „Движение 21” Татяна Дончева отправи в студиото на НОВА остри критики към новото правителство по отношение на външната политика. Тя бе помолена да коментира последното посещение на Бойко Борисов в Турция, пише НОВА.„От доста години в България живеем в пиар реалност. Посещението в Турция е един чист пиар. Аз никога не бих поела функция в МВнР, защото това е много висока топка. Външната ни политика в момента е дадена на лаици. Те могат да са общоинтелигентни, но това не ги прави по-малко непросветени”, каза Дончева.„Това е много тънка работа, изисква огромни познания и контакти. Това се натрупва в продължение на години”, допълни тя. „Новият правителствен екип няма визия и това си личеше още от предизборната кампания. Един месец ни обясняват, че е голямо постижение, че ще махнат табелите, означаващи камерите на пътя. Тези хора си вярват, че правят някакви велики законотворчески дела”, каза още лидерът на „Движение 21”.Според Татяна Дончева турска намеса, както и намеса на Русия и САЩ в политиката у нас, винаги е имало и ще има и занапред. „Тя трябва да бъде минимизирана с държавници, които разбират от това. Когато невежеството вземе връх в една държава, това рядко е в една сфера. Невежеството взима връх във всички сфери и тогава, за да компенсираш това, започваш с пиар упражненията”, каза Дончева.Тя коментира и темата за съдебната реформа.„Тя е императивно необходима, но среща тежка съпротива на цялото статукво, което в момента е парламентарно представено”, заяви Татяна Дончева.", "date": "2017.06.17", "title": "Татяна Дончева: От доста години в България живеем в пиар реалност"}
{"url": "http://www.novinite.bg/articles/145772/Bashta-sazdade-bezplatno-prilojenie-koeto-zashtitava-decata-v-internet-VIDEO", "text": "Лятната ваканция за повечето ученици вече настъпи, пише НОВА. Дали знаем обаче какво правят децата ни в интернет през дългите летни дни, докато сме на работа, до магазина или просто в съседната стая? Защо е важно да бъдат държани под око онлайн? Тези въпроси провокираха един баща на две деца да създаде първото приложение изцяло на български език, което защитава малките потребители в мрежата. Педофили ловуват и в на пръв поглед безобидни сайтове като Jivotno.com за деца и техните домашни любимци. Битката на антимафиотите с любителите на детско порно в мрежата е ежедневна. Деян Благоев, който е баща на две деца и не по случайност програмист, създава заедно със свои приятели приложение, което защитава не само неговите деца. То е изцяло на български и напълно безплатно.„Идеята на приложението не е да ограничаваме правата на децата, а преди това да си погорим с тях, да им обясним и това да е средство да сме сигурни, че това, което сме говорили, се случва”, казва Деян.В лапите на хора с лоши намерения може да попадне всяко дете само след няколко клика. Законът е строг, но невинаги. Заради чистото съдебно минало в повечето случаи извършителите се отървават с условни присъди от 1 до 3 години. У нас не съществува регистър на осъдените педофили. Не се знае колко от тях са в затвора и колко - на свобода.От Великобритания антимафиотите получават сигнали за педофили, дошли у нас, за да търсят малолетни, най-вече в гетата. Съвсем наскоро беше задържан най-старият педофил на планетата - на 92 години, арестуван за сексуална злоупотреба с 11-годишно момиче.Според информация по 50 педофила месечно засичат от ГДБОП. Само преди дни в София е задържан интернет педофил, прокуратурата му повдига два обвинения и го пуска на свобода. Тези хора може би са там, в мрежата. Точно затова трябват мерки и контрол.", "date": "2017.06.17", "title": "Баща създаде безплатно приложение, което защитава децата в интернет (ВИДЕО)"}
{"url": "http://www.novinite.bg/articles/145781/Sadiite-izbirat-svoite-shestima-predstaviteli", "text": "Съдиите от цялата страна избират своите шестима представители в новия Висш съдебен съвет (ВСС), пише bTV. Гласуването започна сутринта и се извършва както с хартиени бюлетини, така и дистанционно – по електронен път.Общо 563 съдии са заявили желание да гласуват в Съдебната палата в София, останалите 1500 ще упражнят правото си на глас онлайн. Избирателната активност в Съдебната палата е висока, има и опашки, предаде репортерът на bTV Канна Рачева. До 10 ч. вече бяха гласували над 100 съдии.Сред тях бе и председателят на Върховния касационен съд Лозан Панов. „Гласувах като съдия, не като административен ръководител. На първия тур, очевидно, избор е трудно да се осъществи. Ето защо призивът ми към всички е да бъдат активни в осъществяването на своето право, както днес, така и утре. И да се доверят на съвестта си и на своето вътрешно убеждение и преценка за всеки един от кандидатите“, каза той.Кандидатите за състава на новия ВСС са 27, а местата са шест. За да влезе в състава на Съвета, всеки кандидат трябва да събере най-малко 50% от гласовете на съдиите. Заради големия брой кандидати по всяка вероятност изборният ден няма да приключи тази нощ, а утре.", "date": "2017.06.17", "title": "Съдиите избират своите шестима представители"}
{"url": "http://www.novinite.bg/articles/145778/Brigo-Asparuhov-V-borbata-s-terorizma-lipsva-vajen-element-choveshkiyat-faktor", "text": "\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2017.06.17", "title": "Бриго Аспарухов: В борбата с тероризма липсва важен елемент- човешкият фактор"}
{"url": "http://www.novinite.bg/articles/145768/Koe-e-deloto-koeto-vbesi-Borisov-VIDEO", "text": "26 години един пенсионер чака да получи правосъдие за обикновена кражба от дома му. Престъпникът е ясен, но така и не е осъден, пише НОВА.Днес потърпевшият съди България, а обсъждането му в Министерски съвет направи случая известен като \"делото, което вбеси Борисов\".", "date": "2017.06.17", "title": "Кое е \"делото, което вбеси Борисов\" (ВИДЕО)"}
{"url": "http://www.novinite.bg/articles/145782/Fenerbahche-zavoyuvaha-basket-titlata-v-Turciya-sreshtu-Beshiktash", "text": "Фенербахче победи Бешикташ с 98-94 след продължение в четвъртата среща от серията във финала на турското първенство и така спечели титлата с 4-0, пише .Богдан Богданович бе обявен за MVP на Финалите, след като прати двата последни мача от серията в продължение собственоръчно, с кош в последните секунди, а в четвъртия приключи с 23 точки и 9 асистенции.Бешикташ държеше мача в ръцете си, като водеше с 14 точки две минути преди края му. Невероятни тройки на Фенербахче и куп грешки на \"черно-белите\" обаче позволиха последна атака за символичните гости, и Богданович реализира 2 точки за равенство и продължение. Там вече Фенербахче се носеше на вълните на предусещаната титла и диктуваше събитията.Ян Весели завърши с 26 точки и 11 борби за победителите, а за Бешикташ юношата на \"фенерите\" Кенан Сипахи вкара 22.Мачът се игра на закрити врата, след ексцесиите в третата среща.", "date": "2017.06.17", "title": "Фенербахче завоюваха баскет титлата в Турция срещу Бешикташ"}
{"url": "http://www.novinite.bg/articles/145776/Policiyata-razbi-nelegalna-mandra", "text": "Полицията разби нелегална мандра. Иззети са общо над 400 килограма сирене, приготвено в автосервиз, пише НОВА.На място са открити десетки литри мляко, амбалаж и етикети. До млякото и сиренето са съхранявани автомобилни двигатели и масла, както и инструменти за ремонт на коли. Няма информация каква част от продукцията е пласирана в магазинната мрежа и е стигнала до крайните потребители. ", "date": "2017.06.17", "title": "Полицията разби нелегална мандра"}
{"url": "http://www.novinite.bg/articles/145773/Momcheto-napadnato-s-noj-veche-e-izpisano-ot-bolnicata", "text": "Нападнатото с нож момче пред 23-то училище в столичния кв. „Редута” е добре и вече е изписано от болницата. Очаква се следващата седмица то да се върне в училище, предаде bTV.Причината за нападението е нелепа – момчето носело тениска на ЦСКА. Полицията издирва извършителите. Според Ралица Енева, председател на обществения съвет към училището и майка на три деца, които учат там, около училищата не трябва да има заведения, където се струпват по-големи и по-малки ученици.„Агресията често идва отвън, принудени сме да се ограждаме, да подсилваме охраната, защото има неприемливо поведение в обществото, което се толерира”, изтъкна тя.ж Според психолога Иван Игов обаче охраната и оградите няма да решат проблемите с напрежението, многото деца в училище и пренасянето на неадекватни модели. В конкретния случай той изтъкна, че сградата на училището е построена за 500-600 деца, а в момента в нея учат над 1500, наблъскани на две смени, с по 5 минути по-малко всеки час, което по думите му ограбва около повече от година образованието на тези деца.  „Когато напрежението вътре не издържи, то се пренася навън”, коментира той. Според него държавата трябва да премахне формата на единните общообразователни училища, който е комунистическа отживелица.", "date": "2017.06.17", "title": "Момчето нападнато с нож вече е изписано от болницата"}
{"url": "http://www.novinite.bg/articles/145783/Promyana-na-pravilata-vav-volejbola", "text": "Промяна в точкуването и ограничения при сервис и атака от втора линия предвиждат от Международната федерация, пише .Странни правила ще бъдат тествани по време на световните първенства по волейбол за мъже и жени до 23 години, които ще се проведат през тази година в Египет и в Словения. Както е известно, България ще участва на Световното за жени до 23 години, което ще се проведе в Словения от 10 до 17 септември.От Международната федерация (ФИВБ) възнамеряват в тези мачове да се играе по нова точкова система - до общо 7 гейма, всеки от които до 15 точки. Новости ще има и до някои от основните елементи, като състезателите ще трябва да внимават, когато изпълняват сервис с отскок. Според новите правила те няма да имат право повече да престъпват линията и при приземяването си след подобен начален удар. Другата новост е за атаката от втора линия, като нападателят забил по такъв начин топката ще трябва да се приземява преди триметровата линия.", "date": "2017.06.17", "title": "Промяна на правилата във волейбола"}
{"url": "http://www.novinite.bg/articles/145800/Doktorat-kojto-useshta-bolkata-na-svoite-pacienti", "text": "Д-р Джоел Салинас бил в медицински университет, когато видял за първи път умиращ човек. „Някой му правеше компресии и докато това се случваше, усешах компресиите върху гърдите си, сякаш се случваха на моето тяло. Докато той умираше, усетих това потъване в безкрайността... След това изтичах до тоалетната и повърнах“, разказва Салинас пред CNN. Неврологът от болница Massachusetts General Hospital страда от огледална тактилна синестезия - неврологично заболяване, което засяга двама на всеки 100 души. То го кара да усеща емоционалните и физическите усещания на другите хора, пише Profit.bg.„Това като цяло е повреда в мозъка ми, при която усещам физически върху тялото си това, което чувстват други хора. Например, ако се борите за глътка въздух, и аз усещам сякаш се боря за глътка въздух. Ако имате пристъп на паника и аз усещам, че имам пристъп на паника“, обяснява Салинас. Той смята заболяването си за висша форма на емпатия. Частите на мозъка ми, които са свързани с „огледалните“ чувства на другите, са по-големи и по-активни, отколкото при хора, които нямат това заболяване, казва той. Първият случай на огледална тактилна синестезия е установен през 2005 г. Докато растял, Салинас винаги е усещал, че е малко по-различен. „Спомням си, че гледах анимационни филми като дете, гледах Уили Койота и всеки път, когато го блъскаше камион, усещах, че ме блъска камион. Дори в гимназията виждах много боеве и беше тежко“, разказва Салинас.Едва в първата година от обучението си по медицина обаче той научил за синестезията. По-късно бил изследван за огледална тактилна синестезия и било потвърдено, че я има.„Докато растях, винаги бях мотивиран да помогна за облекчаването на страдание. Не само защото това помагаше да хората, а защото помагаше на мен. Огледалната тактилна синестезия беше това, което ме насочи към медицината, и ми помогна да се формирам като лекар“, споделя Салинас.Не всички хора със заболяването обаче са успели да го насочат в толкова позитивна посока. „Мисля, че съм късметлия“, казва Салинас. „Има една жена с огледална тактилна синестезия, която на практика се е превърнала в отшелник, защото избягва всички хора... Други хора със заболяването трябва да бъдат изолирани за дълго време, за да избегнат тези преживявания, а това може да е съкрушително“, разказва Салинас. Неотдавна той бил в болницата и бил повикан да консултира жена с церебрална парализа, която не можела да говори. Тя имала агресивно поведение към сестрата и Салинас бил помолен да препоръча лекарство, за да се успокои.„Влязох в стаята й и усетих огледални емоции върху собственото си тяло... повдигането и свиването на гърдите, те се  движеха по-бързо от моите гърди..., и усещането, че раменните ми мускули се активират и свиват нагоре и надолу. От клинична гледна точка за мен това означава, че тя изпитва затруднения да диша“, разказва Салинас.Той препоръчал образна диагностика, при която било открито, че жената има съсиреци на кръвта в белите дробове.Салинас описва преживяванията си в книга: „Огледално докосване: Бележки от лекар, който усеща болката ви“.„Смятам, че емпатията е от основно значение, за да можете да се грижите за пациентите си. Тъй като съм част от тази болка и страдание, пациентите не чувстват по-малко сами..., това означава много в медицината“, споделя Салинас.", "date": "2017.06.17", "title": "Докторът, който усеща болката на своите пациенти"}
{"url": "http://www.novinite.bg/articles/145765/Oshte-5000-liri-i-sgradata-v-London-shteshe-da-e-po-sigurna-pri-pojar-VIDEO", "text": "Допълнителен разход от 5000 лири е можел да направи сградата „Гренфил Тауър“ по-сигурна при евентуален пожар, пише НОВА.Според британски медии при строежа на сградата са били сложени стотици алуминиеви панели, произведени от базираната в Съединените щати компания, която прави три типа облицовки. Два от тях - с огнеупорни ядра. Специалисти смятат, че фирмата-строител е използвала по-евтината облицовка, която е по-лесно запалима и която е забранена в Америка. Счита се, че тя е спомогнала значително за разпространяването на пламъците.Освен това огнеупорните панели са стрували 24 лири на квадратен метър, което е със само 2 лири повече от забранения вид, използван при строежа на „Гренфел Тауър“. Днес експерти твърдят, че този допълнителен разход би предотвратил или поне би ограничил трагедията, която разтърси Лондон.", "date": "2017.06.17", "title": "Още 5000 лири и сградата в Лондон щеше да е по-сигурна при пожар (ВИДЕО)"}
{"url": "http://www.novinite.bg/articles/145784/Uhajvane-na-manekenka-struvalo-13-mln-dolara", "text": "Малайзийският бизнесмен Джо Лоу е засипал австралийската манекенка Миранда Кер с диаманти на стойност над 13 млн. долара, става ясно от гражданския иск, заведен от американското министерство на правосъдието, пише Profit.bg.Според данните Лоу, който е замесен в може би най-мащабното незаконно присвояване на средства в цялата световна история, е започнал да ухажва красавицата още през 2014 година, когато тя се е разделила с актьора Орландо Блум.Както издава The Wall Street Journal, тогава Лоу е подарил на Кер за Св. Валентин 11.72-каратов диамант под формата на сърце, върху който са били изографисани нейните инициали. Според експертите, цената му е била около 1.71 млн. долара. Възскъпият подарък е бил последван от 8.88-каратов диамантен медальон за 5 млн. долара, подходящ комплект бижута за 2.63 млн. долара и чифт обеци с 11-каратови диаманти, които са с най-скромната стойност - само милион и половина долара.", "date": "2017.06.17", "title": "Ухажване на манекенка струвало 13 млн. долара"}
{"url": "http://www.novinite.bg/articles/145764/Amerikanski-voenen-korab-se-sblaskal-s-yaponski-targovski-korab", "text": "Американски военен кораб се сблъска с японски търговски кораб. Според изявление на Военноморските сили на САЩ инцидентът е станал на 56 морски мили югозападно от Йокосука, Япония, предаде НОВА.Американските военноморски сили са поискали помощ от японската брегова охрана. Тя на свой ред заяви, че след инцидента седем души се смятат за изчезнали. Трима души са ранени. Един от тях е командирът на плавателния съд, чието състояние е стабилизирано във военноморската база в Йокосука. Другите двама ранени са били прехвърлени в болницата заради разкъсвания и натъртвания и към момента нямат сериозни наранявания.Японската брегова охрана съобщи, че американският военноморски кораб е пострадал и пропуска вода. Въпреки това обаче органите на реда увериха, че няма риск той да потъне. Търговският кораб е в състояние да се придвижва на собствен ход.", "date": "2017.06.17", "title": "Американски военен кораб се сблъскал с японски търговски кораб"}
{"url": "http://www.novinite.bg/articles/145790/Franciya-se-gotvi-za-vtoriya-tur-na-parlamentarnite-izbori", "text": "Франция се готви за втория тур на парламентарните избори. Очертава се съкрушителна победа за движението на президента Еманюел Макрон, пише НОВА.Две от последните проучвания отредиха на формацията \"Република, напред\" 80% от местата в долната камара на френския парламент, което означава, че в него ще влязат рекорден брой нови лица.24-годишната Тифани Дегоа може да стане най-младата депутатка във френския парламент след утрешния вот. Тя води убедително след първия тур в малка община в подножието на Алпите. Седрик Вилани е известен математик, печелил много награди. Сега обаче той е част от предизборната кампания в движението на Еманюел Макрон и смята да донесе в парламента много повече от амбиция.Друг колоритен кандидат от президентското движение е Мари Сара. Бивш бикоборец, тя просто сменя арената на своята решителност. Освен с огромното мнозинство, което се очертава за партията на Еманюел Макрон, утрешният вот ще се запомни и рекордно ниска избирателна активност.", "date": "2017.06.17", "title": "Франция се готви за втория тур на парламентарните избори"}
{"url": "http://www.novinite.bg/articles/145794/Elizabet-Vtora-i-saprugat-j-pochetoha-jertvite-na-pojara-v-London", "text": "Британската кралица Елизабет Втора и съпругът й принц Филип почетоха с минута мълчание жертвите на пожара в Лондон, предаде Асошиейтед прес, цитирано от НОВА.Двамата отдадоха почит точно преди началото на годишния военен парад, който отбелязва началото на официалното честване на рождения ден на кралицата. По-рано тя посочи, че настроението в страната е мрачно, но Великобритания се изправя решително пред нещастията. ", "date": "2017.06.17", "title": "Елизабет Втора и съпругът й почетоха жертвите на пожара в Лондон"}
{"url": "http://www.novinite.bg/articles/145763/Vremeto-shte-bade-dajdovno", "text": "Днес през страната ще премине студен атмосферен фронт. Ще има валежи от дъжд, като най-късно ще завали в крайните югоизточни райони. На много места ще има гръмотевични бури, има условия и за градушки. Ще духа умерен, в Дунавската равнина и силен запад-северозападен вятър, с който ще прониква по-хладен въздух. Максималните температури ще са между 22° и 27°, в София около 22°. Атмосферното налягане ще е малко по-високо от средното за месеца, но ще продължи да се понижава. По Черноморието облачността ще се увеличи и ще има краткотрайни валежи от дъжд с гръмотевици. Ще духа слаб до умерен вятър предимно от запад. Максималните температури ще са между 22° и 25°. Температурата на морската вода е 19-23°. Вълнението на морето ще бъде 1-2 бала. В планините ще е облачно с краткотрайни валежи от дъжд и гръмотевици. Ще духа силен северозападен вятър. Ще нахлува студен въздух и максималната температура на височина 1200 метра ще е около 19°, на 2000 метра – около 9°", "date": "2017.06.17", "title": "Времето ще бъде дъждовно"}
{"url": "http://www.novinite.bg/articles/145786/Preduprejdenie-za-obilni-dajdove-i-opasnost-ot-gradushki", "text": "Предупреждение за обилни дъждове и опасност от градушки. За няколко области в страната е сила предупредителен код. След слънчевите дни тази сутрин се събудихме с дъжд, пише НОВА. Лошата новина е, че на някои места той ще е обилен.Става въпрос за Югоизточна България, където има обявен и жълт код за потенциално опасно време. Това не означава че ще вали само там. Дъжд ще има в цялата страна. Синоптиците предупреждават и за сериозна опасност от градушки, най-вече за източните части на страната в следобедните часове.Данните от сутринта са за 3 литра на квадратен метър за София, но за местата с жълт код се очаква  валежите да надвишат 15 литра на квадратен метър. Ще вали и утре, отново интензивно, като предупреждението е, че се очаква значително по-хладно време от нормалното за сезона. На Мусала може да вали и сняг. Новата седмица също ще започне с дъжд.  ", "date": "2017.06.17", "title": "Предупреждение за обилни дъждове и опасност от градушки"}
{"url": "http://www.novinite.bg/articles/145795/Umishlen-palej-predizvika-haos-v-Berlin-VIDEO", "text": "Горящи барикади предизвикаха хаос в германската столица Берлин. Неизвестни извършители са натрупали кофите за боклук и са ги запалили, пише НОВА.Унищожени са били най-малко три паркирани автомобила. Случката е станала в петък След като полицаите са пристигнали на мястото няколко минути по-късно, те са били атакувани с камъни. При атаката е бил ранен един служител, но състоянието му не е тежко. ", "date": "2017.06.17", "title": "Умишлен палеж предизвика хаос в Берлин (ВИДЕО)"}
{"url": "http://www.novinite.bg/articles/145798/Zemetrsenie-v-Garciya", "text": "Земетресение с магнитуд 4,4 по скалата на Рихтер беше регистрирано на гръцкия полуостров Пелопонес, предаде Greek Reporter. Епицентърът е бил на 68 км дълбочина край село , уточнява Агенция \"Фокус\". Цитирано от НОВА.  Миналия понеделник един човек загина след  с магнитуд 6,1, което беше регистрирано край бреговете на островите Лесбос и Хиос. Трусът предизвика паника в Турция и Гърция. Той се усети и в цяла Южна България.", "date": "2017.06.17", "title": "Земетрсение в Гърция"}
{"url": "http://www.novinite.bg/articles/145766/Zapochva-festivalat-Frankofoli-v-Blagoevgrad", "text": "Благоевград продължава да бъде музикална сцена и днес. Започва \"Франкофоли\", пише НОВА.Българското издание на фестивала за съвременна френска музика е едно от 100-те най-големи събития от цял свят, които популяризират френскоезичната култура. У нас това е третото му издание. Imany и Parov Stelar са звездите тази година, след като на сцената на фестивала вече видяхме ZAZ, Нувел Ваг, Gipsy Kings и Патрисия Каас.Фестивалът ще се проведе на открито на мястото на бившите казарми в Благоевград, а входът ще бъде свободен.Очаква се да пристигнат фенове от цялата страна и чужбина. Край сцената за меломаните ще има подсигурени кътове за отдих, къмпинг и хранене, както и 2000 паркоместа.", "date": "2017.06.17", "title": "Започва фестивалът \"Франкофоли\" в Благоевград"}
{"url": "http://www.novinite.bg/articles/145796/Afganistanski-vojnik-e-atakuval-chujdestranni-vojnici", "text": "Афганистански войник е атакувал чуждестранни войници във военна база в Афганистан. Убити са четирима американски войници, съобщи афганистански военен говорител, цитиран от Ройтерс, пише бТВ.Атаката е станала в Северен Афганистан.Американското командване в Кабул обяви, че е информирано за инцидент в база на север от Мазари Шариф.", "date": "2017.06.17", "title": "Афганистански войник е атакувал чуждестранни войници"}
{"url": "http://www.novinite.bg/articles/145770/Koj-e-vinoven-za-navodnenieto-v-Asparuhovo-predi-3-godini", "text": "Природен феномен е предизвикал голямото наводнение в \"Аспарухово\" през 2014 г. Тогава загинаха 13 души, а десетки къщи бяха разрушени, пише НОВА.Три години отне на местната власт да превърне деретата-убийци в охранителни канали и да възстанови инфраструктурата. Толкова време отне и на експертите да намерят причините за наводнението в „Аспарухово”. Според учените в доклада, който е от около 300 страници, се посочва на първо място, че това е природен феномен. На второ място - дейността на човека.Заключенията на експертите е, че интензивните валежи в дните преди наводнението са преовлажнили почвата. Така силният дъжд на 19 юни е предизвикал свличането на земни маси. Те задръстили деретата и образували басейни, които са прелели. Незаконната сеч и изхвърлените отпадъци в деретата имали незначителен ефект върху бедствието, се казва още в експертизата. Незаконните къщи всъщност са поели основния удар.Жителите на квартал „Аспарухово” обаче не вярват на експертизата на учените от Софийския университет и БАН. Според тях най-големият виновник са годините не немарливост от страна на управляващите.Досъдебното производство още не е приключило. Дали ще има повдигнати обвинения и на кого - предстои да разберем.„Малко е странно мнението на колегите от БАН с това, че първо няма зависимост от изсичането. Незаконното строителство също така не е от сега. Дългите години бездействие на местната власт доведе до това бедствено положение, което се случи. Купуваха си политически комфорт, не се бутаха къщи само и само да се гласува за този или онзи”, коментира в „Събуди се” бившият общински съветник Огнян Къчев.", "date": "2017.06.17", "title": "Кой е виновен за наводнението в \"Аспарухово\" преди 3 години"}
{"url": "http://www.novinite.bg/articles/145759/Dneven-horoskop-za-17-yuni-2017-g", "text": "Отношенията с партньора ви ще бъдат хармонични и ще цари разбирателство. Тези, които са необвързани, ще трябва да се замислят за това, което ги прави щастливи. Днес като че ли всеки ще ви дразни и няма да имате настроение за каквото и да било. Опитайте се да се съсредоточите върху неща, които обичате. Днес е ден за мързел. Енергията ви значително ще е намаляла и ще искате само да стоите вкъщи и да почивате, без да мърдате никъде, което не е привично за вас по принцип. Можете да следите дневния си хороскоп в страницата на ", "date": "2017.06.17", "title": "Дневен хороскоп за 17 юни 2017 г."}
{"url": "http://www.novinite.bg/articles/145775/Zlatnite-momicheta-stanaha-chast-ot-shou-spektakala-na-Slavi-Trifonov", "text": "Гимнастичките от ансамбъла по художествена гимнастика, който спечели бронзов медал на олимпийските игри в Рио де Жанейро, отново завладяха родната публика. Този път Ренета Камберова, Михаела Маевска, Цветелина Найденова, Любомира Казанова и Снежана Дечева станаха част от шоу-спектакъла на Слави Трифонов \"Има такъв народ\", пише bTV.Грациите изпълниха три хореографии върху песните „Росни ми, росни, Росице”, „Притури се планината” и най-новата песен на Слави „Тя”.Трибуните изригнаха при появяването на сцената на златните момичета. Макар и в не толкова познато амплоа, гимнастичките се справиха чудесно. Те ще се включат и в останалите спектакли на Слави Трифонов и Ку-ку Бенд на 17 и 18 юни.И този път за подготовката им се грижиха танцовите педагози Елица Павликенова и Маргарита Будинова, които сега работят с националния отбор по художествена гимнастика.Те бяха поканени от Илиана Раева да станат част от треньорския щаб след като създадоха впечатляващите танцови композиции за бенефиса-спектакъл „Отборът”, с който златните ни момичета сложиха край на успешната си кариера в препълнената зала „Арена Армеец” в края на 2016 г.", "date": "2017.06.17", "title": "Златните момичета станаха част от шоу-спектакъла на Слави Трифонов"}
{"url": "http://www.novinite.bg/articles/145779/Kamion-se-vryaza-v-ograda-na-kashta-v-montanskoto-selo", "text": "Камион се вряза в ограда на къща в монтанското село Доктор Йосифово, където често стават сериозни произшествия. За щастие, стопаните на имота и шофьорът са невредими, пише bTV.Рано тази сутрин кола на българска куриерска фирма спира с грохот в имота на Цецка Борисова. Жената излиза от шока си едва когато вижда шофьорът да се показва от кабината. Камионът се движел в посока Видин. Шофьорът обясни, че е валял силен дъжд и на завоя камионът е поднесъл. По думите му е карал с нормална скорост. Острият завой в селото е причина за много катастрофи. В този имот такава се случва за пореден път, преди това с турски тир.Въпреки разрушенията тогава стопанката на дома нагости шофьора с мекици и домати. Сега шофьорът получи кафе.  Заради аварията една трета от селото остана без ток. Аварията бе отстранена бързо, а местните продължават да настояват за изграждане на ограничителни съоръжения.", "date": "2017.06.17", "title": "Камион се вряза в ограда на къща в монтанското село"}
{"url": "http://www.novinite.bg/articles/145780/Da-stignete-do-Preobrajenskiya-manastir-e-istinsko-izpitanie", "text": "На крачка от заличаване е пътят до един от най-големите манастири у нас, предава bTV. Асфалтовият маршрут до Преображенския манастир край Велико Търново е в окаяно състояние и връща десетки поклонници. Двата километра след отклонението от главния път буквално изправят шофьорите пред дилема - да продължат или да се върнат.Отсечката към манастира е асфалтирана през 70-те години. Кърпена е частично веднъж, преди повече от 15 години. После мистериозно изчезва по документи от картата.  \"Не знам точно кога, но пътят даже е бил изваден от списъците на общинските пътища. Не фигурира, такъв път нямаше в списъците\", каза игуменът на Преображенския манастир отец Георги.Загадъчно върнат е също незнайно кога, но ухажван редовно предизборно. \"Последното обещание сега беше от господин Цветан Цветанов преди изборите, той повдигна въпроса за пътя, официално обеща\", заяви отец Георги.Пътят е общински. Разчет за ремонта му бил направен, но пари няма. \"Сумата е около 250 хиляди лева, което е непосилно за 1700 метра общината да инвестира. Пътят е подаден за междуведомствената комисия на областно ниво, на следващото заседание на комисията той ще се разглежда.  Надявам се да бъде одобрен и да бъде подаден в междуведомствената комисия към МС”, отбеляза зам.-кметът на Велико Търново проф. Георги Камарашев.Възмущение и недоволство зрее сред миряните и в социалните мрежи. Манастирът е изграден през XI век. Осем столетия по-късно майстор Кольо Фичето изгражда камбанарията, а на една от външните стени Захари Зограф ни оставя за размисъл Колелото на живота и Страшния съд.", "date": "2017.06.17", "title": "Да стигнете до Преображенския манастир е истинско изпитание"}
{"url": "http://www.novinite.bg/articles/145797/Amerikancite-v-Turciya-sa-posavetvani-da-badat-bditelni", "text": "\r\n\r\n\r\n\r\n\r\n\r\n\r\n\r\n", "date": "2017.06.17", "title": "Американците в Турция са посъветвани да бъдат бдителни"}
{"url": "http://www.novinite.bg/articles/145791/Dva-avtomobila-katastrofiraha-pri-selo-Dragichevo", "text": "Два автомобила катастрофираха на кръговото кръстовище на главен път Е-79 при село Драгичево, Пернишко, предаде БГНЕС, цитирано от НОВА.Единият от автомобилите се е качил върху мантинелата. Пострадали няма. В района вали силен дъжд и най-вероятно високата скорост е причина за произшествието.На мястото пристигна полицейска кола. Движението не е спряно. ", "date": "2017.06.17", "title": "Два автомобила катастрофираха при село Драгичево"}
{"url": "http://www.novinite.bg/articles/145792/Valentin-Radev-Integriranite-sistemi-ne-sa-izgradeni-po-cyalata-ni-granica", "text": "„Европейският съюз е готов да удържи с 12 месеца сроковете за усвояване на средствата за изграждане на оградата по границата ни”. Това уверение е получил министърът на вътрешните работи Валентин Радев от еврокомисаря по миграцията Димитриус Аврамополус, пише БГНЕС, цитирано от НОВА.Той припомни, че е имал среща в Брюксел с комисаря по миграцията и е поставил въпроса за удължаване на срока за усвояване на парите за изграждане на оградата по границата ни.На срещите на премиера Бойко Борисов с френския президент Еманюел Макрон и с германския канцлер Ангела Меркел също е станало дума за средствата за съоръжението по границата.Валентин Радев каза още, че са останали само 5 км за доизграждане.Според него трябва да се направи надграждане. Тези допълнителни средства ще отидат за техническо обезпечаване, облекла за граничните полицаи и високопроходими коли. Вътрешният министър каза също, че интегрираните наблюдателни системи не са изградени по цялата граница. Те са две - едната е по-малка, която тръгва от Хасково от “Капитан Андреево”, другата - по-голямата, отива до Резово. На местата, на които няма такова наблюдение, то ще бъде добавено.В момента са усвоени 35 млн. За повишаването на заплатите в МВР, министър Радев каза, че до 26 юни е бил срокът за разпределяне на средствата в сектор “Сигурност”. Той посочи, че трябва да бъде направен преглед на целия сектор и да се види къде има по-ниски заплати, което съответно води до по-ниска мотивация, за да се поправи. „Въпросът е кога - може ли да стане по средата на годината, да се промени бюджета или да го направим от следващата година. Полицаите, които и сега служат, нека не си мислят, че няма да стане такова нещо - не, то ще стане, въпросът е да стане по правилата. Искам да чуя добри аргументи“, каза Радев.", "date": "2017.06.17", "title": "Валентин Радев: Интегрираните системи не са изградени по цялата ни граница"}
{"url": "http://www.novinite.bg/articles/145777/Zadrastvane-se-obrazuva-na-granichen-punkt-Kulata", "text": "Задръстване се образува на граничен пункт \"Кулата\" заради засилен контрол от страна на гръцките власти, предаде кореспондентът на bTV в региона.Пътуващите тази сутрин чакаха с часове на границата.По неофициална информация причината е от гръцка страна. Граничните власти започнали щателна проверка на всички влизащи в страната след 9 ч. сутринта.", "date": "2017.06.17", "title": "Задръстване се образува на граничен пункт \"Кулата\""}
{"url": "http://www.novinite.bg/articles/145787/Shte-ima-remonti-na-vtoroklasni-patishta-v-Severoiztochna-Balgariya", "text": "Ще бъдат поправяни няколко второкласни пътища в Североизточна България, пише НОВА.Започват и ремонти по републиканската пътна мрежа. Ще бъдат поправяни няколко второкласни пътища в Североизточна България.  Става въпрос за части от трасетата Търговище - Разград и Варна - Добрич. ", "date": "2017.06.17", "title": "Ще има ремонти на второкласни пътища в Североизточна България"}
{"url": "http://www.novinite.bg/articles/145793/Angela-Merkel-Papa-Francisk-me-nasarchi-da-prodalja-po-tozi-pat", "text": "В събота след срещата си с папа Франциск във Ватикана германският канцлер Ангела Меркел подчерта важността на международното сътрудничество, предава Deutsche Welle, цитирано от Агенция \"Фокус\".„Той ме насърчи да продължа по този път“, отбеляза канцлерът. „Благодарна съм, че отново съм тук“, заяви Меркел, която днес проведе четвъртата си частна аудиенция с папа Франциск. Лидерът на Римокатолическата църква прие Меркел в своята лична библиотека и й подари медал с маслиново клонче, символизиращ нейните усилия за постигане на мир. По време на срещата папа Франциск и Меркел са обсъдили климатичните промени, африканската политика и ангажимента към мира и честната търговия. Международното сътрудничество в борбата с климатичните промени се очаква да бъде една от основните теми на предстоящата среща на Г-20 в началото на юли в Хамбург. ", "date": "2017.06.17", "title": "Ангела Меркел: Папа Франциск ме насърчи да продължа по този път"}
{"url": "http://www.novinite.bg/articles/145769/Predvijdat-se-detegledachi-za-decata-ostanali-izvan-detskite-gradini", "text": "Нова програма на Социалното министерство предвижда да осигури детегледачи и средства за семейства, чиито деца са останали извън детските градини, пише НОВА.„Програмата е в отговор на проблемите с демографията в България. Целта й е да подпомогнем работещи родители, които искат да се върнат на работа, но са възпрепятствани да го направят, защото няма кой да се грижи за децата им”, обясни в „Събуди се” Зорница Русинова, зам.-министър на труда и социалната политика.Предвидено е на първия етап да се осигурят 20 милиона лева за около 1500 семейства. Децата трябва да са на възраст от 0 до 5 години. „Програмата не е толкова да подпомогнем семействата, които нямат възможност да осигурят детска градина или ясла, а семействата, които не могат да се върнат на работа, защото няма кой да гледа децата им”, поясни Русинова.Възнаграждението на детегледачите ще се изчислява на база минималната работна заплата и в зависимост какво е работното време. „Ще стимулираме и хора, които са в предпенсионна възраст и са регистрирани в бюрата по труда. Основният критерий за подбор кой ще се грижи за детето обаче зависи от самото семейство”, обясни зам.-министърът.Русинова поясни, че кандидатстването ще става по облекчена процедура. Ще се подава заявление, което може да става и с електронна платформа, към бюрата по труда по регион. Одобряването става за около 2-3 седмици. След това самите детегледачи ще имат трудов договор с Агенцията по заетостта.", "date": "2017.06.17", "title": "Предвиждат се детегледачи за децата останали извън детските градини"}
{"url": "http://www.novinite.bg/articles/145774/Asen-Blatechki-spodelya-za-velikiya-Velko-Kanev-VIDEO", "text": "Предстои 150-ото представление на „Бившата жена на моя живот” по режисура на Велко Кънев, пише НОВА.„Той не успя да го гледа. Успя да го слуша, защото беше легнал зад кулисите. Знаеше, че това му е последното  представление”, сподели в „Събуди се” актьорът Асен Блатечки. По думите му Велко Кънев беше гениален актьор. Според него ролята му в „Да обичаш на инат” може да се сложи до най-великите световни артисти.Актьорът, който е и режисьор на филма „Бензин”, сподели, че лентата върви много добре и е на пето място е в бокс офиса. „Хората искат да гледат българско кино”, на мнение е той.150-ото представление „Бившата жена на моя живот” може да гледате на 22 юни в театър „Сълза и смях”.", "date": "2017.06.17", "title": "Асен Блатечки споделя за великия Велко Кънев (ВИДЕО)"}
{"url": "http://www.novinite.bg/articles/145788/Shofori-izlizat-na-protest-sreshtu-visokite-ceni-na-gorivata-VIDEO", "text": "Шофьори излизат на протест срещу високите цени на горивата. Това се случва в Гоце Делчев, а недоволните твърдят, че градът е първенец по цени на дизела и газта, пише НОВА.Подозрението на протестиращите е, че има разбирателство между отделните бензиностанции на регионално ниво. Цената на литър газ в Гоце Делчев е 1,02 лева, а за сравнение в Сандански е 86 стотинки.", "date": "2017.06.17", "title": "Шофьори излизат на протест срещу високите цени на горивата (ВИДЕО)"}
