{"url": "http://www.novinite.bg/articles/144320/Eto-abiturientskata-roklya-na-Dara", "text": "Варненското училище по изкуствата „Добри Христов“ изпрати тази година две звезди от родния музикален бизнес - Дара и Гери-Никол, предаде NOVA. С нея обаче завърши и другата звезда, прочула се след участие в „X Factor” – Дара.Дара заложи на ефектен грим, дълга черна рокля с изчистена кройка и орнаменти.Поп звездата качи в Instagram снимка със съученици, както и видео в колата, която я кара към бала. За Гери-Никол вече ви разказахме ", "date": "2017.05.26", "title": "Ето абитуриентската рокля на Дара"}
{"url": "http://www.novinite.bg/articles/144321/Prokuraturata-Cenko-Chokov-ne-moje-da-e-kmet-na-Galiche", "text": "Във Врачанския административен съд е образувано дело за пълномощията на Ценко Чоков като кмет на Галиче, предаде NOVA. Районната прокуратура в Бяла Слатина е оспорила решението на Общинската избирателна комисия, с което той остава на поста си.Според протеста на прокуратурата решението е незаконосъобразно поради допуснати съществени нарушения на правилата в административното производство, противоречие с материалните правни разпоредби и несъответствие с целта на закона.Магистратите са категорични, че реално са налице предпоставки Чоков да бъде освободен от поста. Според ответника – Общинската избирателна комисия, това не е така.Отсъствието му от работа в посочения период не е неоснователно, тъй като след запитване до администрацията в Бяла Слатина е установено, че кметът на Галиче е ползвал първо полагащия му се платен, а впоследствие и неплатен отпуск. Врачанският административен съд ще се произнесе по казуса в открито съдебно заседание на 30 май.", "date": "2017.05.26", "title": "Прокуратурата: Ценко Чоков не може да е кмет на Галиче"}
{"url": "http://www.novinite.bg/articles/144346/Ostaviha-za-postoyanno-v-aresta-biyacha-na-lekari-v-Burgas", "text": "Районният съд в Бургас остави за постоянно в ареста 22-годишния Кирил Нойков, който в ранните часове на 24 май нападна и преби лекари и охраната на частна болница в Бургас. Той бил закаран там от линейка, за да му бъде оказана първа медицинска помощ, информира NOVA.Защитата на младежа, който е с богато съдебно минало, обясни, че спрямо Кирил било упражнено насилие от болничната охрана и имало медицинско свидетелство. Адвокатът поиска делото за мярката за неотклонение да се гледа при закрити за медиите врата, тъй като клиентът му бил в тежко психическо състояние.Самият Кирил заяви пред съда, че съжалява за стореното от него, но не очаквал алкохолът да му подейства така, тъй като никога през живота си не бил пил или употребявал наркотици. Поиска да бъде с по-лека мярка за неотклонение, а не в ареста, тъй като имал вроден сърдечен проблем, както и заради това, че затворът не превъзпитавал хората, а ги озлобявал.", "date": "2017.05.26", "title": "Оставиха за постоянно в ареста бияча на лекари в Бургас"}
{"url": "http://www.novinite.bg/articles/144304/Botev-i-Levski-v-zverska-bitka-za-Antonio-Vutov", "text": "Договорът за наем на Антонио Вутов в Ботев (Пловдив) изтича на 31 май, след коeто той трябва да се завърне в клуба, държащ правата му - Удинезе, предаде . В същото време обаче \"жълто-черните\" много искат да го задържат в състава си, но интерес към футболиста има и от бившия му клуб Левски, пише \"Тема: Спорт\".Младокът на няколко пъти призна, че \"сините\" не са затворена страница за него. Дори се появи информация, че Вутов вече е уточнил финансовите си условия с Левски, но столичани трябва да се разберат и с Удинезе.Необходимо е да се уточни дали той ще бъде откупен или ще премине под наем на \"Герена\". Същото се отнася и за \"канарчетата\", които правят всичко възможно да го задържат.Междувременно стана ясно, че Ботев от вчера има нов собственик. Начело на клуба се завръща бизнесменът Георги Самуилов.", "date": "2017.05.26", "title": "Ботев и Левски в зверска битка за Антонио Вутов"}
{"url": "http://www.novinite.bg/articles/144307/Zadarjaha-policai-za-kanaldjijstvo-sled-akciya-na-letishte-Sofiya", "text": "\r\nДвама , работили на Летище \"София”, са задържани при специализирана  по линия на нелегалната миграция. Това съобщи пред журналисти в парламента министър на вътрешните работи Валентин Радев. Той уточни, че не може да навлиза в детайли, защото операцията в столицата продължава, предаде бТВ.\r\nСнощи в столицата се проведе специализирана  на МВР и ДАНС срещу нелегалната миграция. \"Двама са каналджиите и двама са тези, които е трябвало да бъдат прехвърлени”, каза Радев.\r\nПо думите му по време на обиските е намерена голяма сума пари. Радев не посочи каква е намерената сума, само уточни, че е голяма. Не каза и от колко месеца се работи по случая, а само, че операцията е по сигнал, каквато е и практиката. \r\nРазследването продължава и в момента, като се извършват още обиски. Операцията се ръководи от специализираната прокуратура, включени са експерти от ДАНС, СДВР и от вътрешния отдел на МВР. \r\n\"Всички, които са замесени ще бъдат докрай намерени, ако не са тук, ще бъдат издирени и ще понесат отговорността спрямо закона”, увери министърът.\r\n", "date": "2017.05.26", "title": "Задържаха полицаи за каналджийство след акция на летище София"}
{"url": "http://www.novinite.bg/articles/144306/Ronaldo-predizvika-istinska-euforiya-sred-fenovete-si-SNIMKA", "text": "Кристиано Роналдо предизвика истинска еуфория сред феновете си, след като качи загадъчна снимка в социалните мрежи. Португалската суперзвезда се щракна със своята половинка Джорджина Родригес. На фотоса се вижда, че двамата седят прегърнати на дивана, но ръцете на влюбените са върху корема на сексапилната испанка.Вече почти 4 милиона последователи са харесали снимката на Роналдо, а коментари са повече от интересни. Всички се питат дали Кристиано и Джорджина обявяват важна новина с този фотос - а именно, че ще стават родители. Звездата на Реал има син - Кристиано Младши, но е възможно съвсем скоро да стане баща за втори път.", "date": "2017.05.26", "title": "Роналдо предизвика истинска еуфория сред феновете си (СНИМКА)"}
{"url": "http://www.novinite.bg/articles/144303/Pochina-nacional-v-mladejkiya-otbor-na-Balgariya", "text": "Българският футбол потъна в сълзи! Трагедия сполетя юношата на Берое и национал в младежкия отбор на България - Мартин Ковачев. Момчето загина снощи в катастрофа.Около 21:30 часа снощи Ковачев и негов връстник са пътували от Стара Загора в посока към село Богомилово. Двамата предприели изпреварване, но се забили челно на тежкотоварен камион в района на Бетоновия възел. Двамата загиват на място.Какво написаха от Берое прочетете ", "date": "2017.05.26", "title": "Почина национал в младежкия отбор на България"}
{"url": "http://www.novinite.bg/articles/144340/Grigor-Dimitrov-pak-svalya-stara-brojka-SNIMKA", "text": "През годините Григор Димитров не успя да създаде име на постоянен тенисист, но за сметка на това успя да си спечели прозвището \"плейбой\". Хасковлията редовно прескача през различни връзки, коя по-кратка, коя по-дълга, но никога не се задържа дълго на едно място. В момента медиите по света твърдят, че Гришо и Никол Шерцингер са разделени. Крайно време беше - все пак бяха двойка повече от година и половина, пише S.Сега Григор се подготвя за участието си на Ролан Гарос. Вчера Димитров предизвика тема за дискусии сред феновете му след случайна среща с колежката му Южени Бушар. Двамата се засякоха на кортовете в Париж, а хората побързаха да кажат, че двамата не са се забравили и още има тръпка между тях.", "date": "2017.05.26", "title": "Григор Димитров пак сваля стара бройка (СНИМКА)"}
{"url": "http://www.novinite.bg/articles/144345/Beznakazanost-21-chujdenci-byagat-ot-balgarskoto-pravosadie-sled-katastrofi", "text": "21 чужденци са убили или са ранили хора при катастрофи у нас през последните две години и после са избягали. Това показва проверка на bTV. Само 1 от тези нарушителите е бил върнат, за да бъде предаден на правосъдието у нас.От 2013 до 2016 г. от 47 хил. издадени фиша са платени само около 4000.През миналата година полицията е издала над 17 хил. фиша на чужденци, но са платени само 670 от тях.Най-често нарушителите са турски граждани. Популярен стана инцидента, при който загинаха семейство мотористи, ударени от турския гражданин Фарук Бакташ.Практиката дали да се задържат за постоянно или да се пускат до делото такива шофьори е противоречива. Ако шофьорът няма предишни нарушения и криминално минало, съдът може да приеме, че няма опасност да се укрие и напусне държавата.  Експерти ще обсъждат с депутатите  законови промени, при които чуждите граждани да имат постоянен адрес минимум 3 месеца преди инцидента, за да бъдат пуснати под домашен арест.Според експертите трябват спешни законови промени и да се пресече практиката чужденците, причинили катастрофи с жертви, да се пускат под домашен арест. Заради тази практика Бакташ успя да избяга.Бакташ и до момента не е издирен, нито делото срещу него е започнало задочно. Последва нова трагедия, отново с турски шофьор. Той уби на пътя един от най-добрите колоездачи – Мартин Гачев край Божурище. И пак протест с искане прокуратурата да не допусне освобождаването на шофьора.Експертите и близките на загиналите са категорични, че в момента държавата е абдикирала от контрола върху чуждите граждани, които пътуват през България и това е една от причините за многото катастрофи с жертви. Предстои идеите за законови промени, които вече са били обсъждани в 43-тото Народно събрание да бъдат предложени от неправителствени организации.", "date": "2017.05.26", "title": "Безнаказаност? 21 чужденци бягат от българското правосъдие след катастрофи"}
{"url": "http://www.novinite.bg/articles/144316/Shokirashti-razkritiya-za-dalaveri-za-milioni-i-bezotgovornost-kam-pacientite-v-rakovata-bolnica-v-Sofiya", "text": "\r\nЗдравната каса и пациентски организации смятат, че в  в  редовните онко се заменят с медикаменти с изтекъл срок. Този коментар направиха по бТВ Евгения Александрова - председател на Асоциацията с онкологични заболявания, Станимир Хасърджиев - от Националната пациентска организация и Димитър Петров – подуправител на НЗОК.\r\nВчера прокуратурата повдигна обвинение за безстопанственост на директора на  Валентин Ангелов. Според обвинението той е ощетил болницата с почти 2 млн. лв. Болницата е купувала  на по-висока цена, както и такива с  на годност.\r\n\"Възможно е да са купували  с  или са ги подменяли с такива. Вероятно на някой търговец му изтичат та, той не може да ги пласира и ги дава по този начин на лечебните заведения”, поясни Петров.\r\nТъмните сенки в онкологията ни\r\nЕвгения Александрова определи подобна вероятност като \"тъмните сенки в онкологията. \"Това е един от шумовете в системата, които се чуват нашироко”, каза тя.\r\nХасърджиев заяви, че ако едно лекарство е с  на годност, тогава Агенцията по та трябва да се заеме и да установи дали има опасност за здравето на пациентите.\r\nБТВ\r\nЕкспертите обаче смятат, че дори и да е с изтичащ срок, медикаментът може да продължи да се приема, стига да е установено, че няма вреда за здравето на пациентите.\r\n\"Факт е, че редовно липсват лекарства. Проблемът с паралелната търговия е много сериозен. Би могло да се търси и подобна причина”, коментира Хасърджиев.\r\n\"Това, което се случва, е резултат от това, че болниците ни са зле. По цял свят има болнични настоятелства, тук са едни търговски дружества. Къде е общественият контрол? Ако искаме да спрат всички неща, трябва да променим начина, по който се управляват лечебните заведения”, смята той.\r\n\"Една толкова важна област изисква дългосрочна стратегия. Идва времето, което ще ни застави да действаме по този начин”, посочи и Александрова.\r\nКачествено ли се лекуват пациентите?\r\n\"В рамките на възможностите пациентите са лекувани качествено, но не може да сложим по един проверяващ до всеки лекар. Тук трябва да си поемат функциите и съсловните организации”, смята Димитър Петров.\r\n\"Не пациентът трябва да е полицаят на системата, а системата трябва да пази от възможности за злоупотреби”, смята обаче Станимир Хасърджиев. Според него трябва да се изработят информационни системи, които да проследяват медикаментите и това трябва да е част от обща политика, която да работи в полза на пациентите.\r\nЕвгения Александрова пък отбеляза, че е много важно българските пациенти да осъзнаят, че вече имат по-голям избор за лечение у нас.\r\n", "date": "2017.05.26", "title": "Шокиращи разкрития за далавери за милиони и безотговорност към пациентите в раковата болница в София"}
{"url": "http://www.novinite.bg/articles/144315/Dimitar-Penev-CSKA-shte-bie-Levski-a-emblemata-shte-se-varne-na-Armiyata", "text": "В дербитата с Левски винаги има подводни камъни. Това заяви Треньор №1 на XX век Димитър Пенев, който направи сравнение между ЦСКА и Левски и посочи защо счита \"армейците\" за фаворит в срещата.\"В последните мачове ЦСКА играе все по-силно и показва сериозно развитие, като сравним какво беше през есента. Това, че си се представял на ниво, може да се окаже без никакво значение в мачовете с вечния съперник. По всяко време в този спор може да се появи нещо, което да наклони везните, предаде .Много зависи колко голямо усилие и качество ще покажат футболистите. Аз обаче съм на мнение, че ЦСКА ще спечели този мач и ще си подпечата класирането за Европа. Отборът ще тръгне към международната сцена след този двубой\", посочи Стратега.\"ЦСКА превъзхожда своя съперник и като качество, и като потенциал, и като колектив. На \"Армията\" са много по-сработени. Докато в Левски виждаме какво е - всеки играе за себе си. Там са и в преход, 4-5 футболисти не играят заради изтичащи договори, има голямо текучество... В ЦСКА са много по-единни и подредени и очаквам това да е ключово. От трибуните пък подкрепата ще е все така желязна, каквато е през целия сезон. Вече виждам и много по-спокойна обстановка в клуба, откакто Гриша Ганчев пое ръководството. Докато на \"Герена\" напоследък имаше повече проблеми от това естество, макар че сега действат отрано със селекцията и може би ще са по-подредени през новия сезон\", каза Пенев.\"Очаквам през следващия сезон и ЦСКА да изглежда много по-добре. Има къде да се подсили. На няколко поста са нужни играчи. Както основни единици, така и такива за по-голяма дълбочина в състава. На \"Армията\" имат богата база в лицето на многото млади таланти. Винаги съм подкрепял и треньорите. Надявам се Стамен Белчев да завърши на висока скорост сезона. Няма как да не стоя зад него, защото знам колко им е трудно на наставниците. Когато спечелиш - виновни са футболистите. Когато загубиш - виновен е треньорът. И никой никога не те чака. Тежка работа\", добави Пенев.\"Сега на 30 май очаквам с интерес и търга за емблемата. Време е това, което принадлежи на ЦСКА, да се върне на мястото си. Надявам се да няма драми и всичко да протече спокойно. Малко далече беше преместен търгът (б.а. - в Кърджали), но това няма да попречи на феновете да защитят своето. Доста напред са нещата вече и с базата в Панчарево. Работи се много активно, често минавам оттам и виждам постоянния напредък\", каза още Димитър Пенев пред \"Тема: Спорт\".", "date": "2017.05.26", "title": "Димитър Пенев: ЦСКА ще бие Левски, а емблемата ще се върне на \"Армията\""}
{"url": "http://www.novinite.bg/articles/144350/CSKA-1948-zagubi-finala-za-Kupata-na-AFL", "text": "ЦСКА 1948 загуби финала за Купата на АФЛ с 0:3 от Черноморец (Балчик). Днес ръководството на клуба благодари на феновете за подкрепата.Какво написаха от ЦСКА 1948 на официалния си сайт ", "date": "2017.05.26", "title": "ЦСКА 1948 загуби финала за Купата на АФЛ"}
{"url": "http://www.novinite.bg/articles/144309/Sled-nov-rekord-LeBron-klasira-Klivland-na-finala-na-NBA-VIDEO", "text": "ЛеБрон Джеймс не спира да чупи рекорди. Звездата на Кливланд отвя не кой и да е, а самият Майкъл Джордън в престижна класация. При победата със 135:102 над Бостън, Джеймс вкара цели 35 точки, за да класира Кавалиърс на финала в НБА. Освен това той записа и своята 5995-а точка в плейофите, с което стана пръв по реализирани точки играч, задминавайки Джордан, който има 5987, предаде .Кливланд спечели серията срещу Бостън с 4:1 победи и за трети пореден път ще играе на финала в НБА. ЛеБрон пък за седми пореден път в своята кариера ще спори за титлата.Шампионите ще защитават трофея си срещу Голдън Стейт Уориърс, която се справиха със Сан Антонио Спърс във финала на Запад.", "date": "2017.05.26", "title": "След нов рекорд ЛеБрон класира Кливланд на финала на НБА (ВИДЕО)"}
{"url": "http://www.novinite.bg/articles/144305/Beroe-vrashta-levskar-v-redicite-si", "text": "Берое възнамерява да върне Венцислав Христов в редиците си, пише \"Меридиан мач\". Нападателят почти сигурно ще бъде освободен от Нефтохимик след края на сезона и вече се оглежда за нов клуб.Ако трансферът в състава на заралии стане факт, той ще се завърне в Стара Загора за втори път, след като за последно носи екипа на тима преди две години. След това той последователно беше в хърватския Риека, Левски и сега в Нефтохимик.След напускането на Жуниор Мапуку, Берое спешно се нуждае от нападател и Христов е отличен вариант. Той познава добре обстановката под Аязмото и вече има 51 мача и 17 гола за Берое.", "date": "2017.05.26", "title": "Берое връща левскар в редиците си"}
{"url": "http://www.novinite.bg/articles/144347/Pojar-na-Uimbaldan-sedmici-predi-Golemiya-shlem-SNIMKA", "text": "Пожар избухна на кортовете на „Уимбълдън” в Англия. Изпратени са 5 пожарни автомобила 20 пожарникари, които да  потушават пламъците, предаде NOVA. Огънят, който е пламнал до един от тенис клубовете, вече е потушен.Инцидентът се случва едва няколко седмици преди Големия шлем.Засега не се знае каква е причината.", "date": "2017.05.26", "title": "Пожар на „Уимбълдън” седмици преди Големия шлем (СНИМКA)"}
{"url": "http://www.novinite.bg/articles/144326/Futbolistite-na-Levski-moje-da-vzemat-umopomrachitelni-premii", "text": "В договорите на играчите на Левски има клаузи за получаване на сериозни бонуси при класиране на отбора за евротурнирите, пише \"Стандарт\". В момента отборът е много близо до постигането на тази цел, която би била още по-лесна, ако бият ЦСКА и не сбъркат срещу Черно море в последния кръг. Тогава \"сините\" ще завършат втори и ще получат директна квота за Лига Европа.Футболистите и треньорския щаб на Левски обаче няма да получат допълнителни премии, ако вземат скалпа на ЦСКА в неделя. До вчера на футболистите не им е обещан допълнителен стимул за успех над \"червените\".Ако Левски стане трети, столичани ще се наложи да играят бараж срещу Верея за последното място в евротурнирите. Това стана факт след като Ботев си уреди квота след спечелването на Купата на България.В същото време стана ясно, че 11 отбора са подали документи за участие в евротурнирите. Това показва документ на БФС, изпратен до УЕФА. Въпросниците се попълват от всички тимове, които, които все още имат шансове за евротурнирите.Интересен факт обаче е, че спечелилият купата Ботев (Пловдив) все още не е пратил своите документи.Източник: ", "date": "2017.05.26", "title": "Футболистите на Левски може да вземат умопомрачителни премии"}
{"url": "http://www.novinite.bg/articles/144287/Zasilva-se-cenzurata-v-internet-vav-Venecuela", "text": "Венецуелските власти все повече цензурират съдържанието в интернет и разширяват шпионажа на гражданите, коментира британското онлайн издание The Register, предаде агенция Фокус.Страната в момента се намира в състояние на извънредно положение, след като антиправителствени протести в продължение на вече два месеца доведоха до смъртта на над 50 души и ожесточени сблъсъци с полицията. Венецуелците са гневни на президента Николас Мадуро, който от 2015 г. насам използва извънредни правомощия, които му позволяват да приема закони без одобрението на Конгреса. Мадуро твърди, че използва въпросните правомощия, за да води „икономическа война“ с невидими врагове. Данъците върху алкохола и тютюна обаче доведоха до крах на местната икономика и обърнаха гражданите срещу него.", "date": "2017.05.26", "title": "Засилва се цензурата в интернет във Венецуела"}
{"url": "http://www.novinite.bg/articles/144297/Da-gledash-pod-otkrito-nebe-koncerta-na-Vienskata-filharmoniya", "text": "\r\nДесетки гледаха на открито летния концерт на Виенската филхармония от двореца Шьонбрун. Събитието се излъчи на живо, на видеостена пред Националния дворец на културата, информира бТВ. Летният концерт на Виенската филхармония се смята за специален музикален поздрав на Виена към целия свят.\r\nВсяка година концертите са безплатни и се провеждат в приказния бароков парк на двореца Шьонбрун, който е част от световното културно наследство на ЮНЕСКО.\r\nБлизо 100 хиляди души се събират около фонтана на Нептун, за да се насладят на виртуозните изпълнения на Виенската филхармония.\r\nЗа първи път видеостена пред Националния дворец на културата се излъчи един от най-чаканите концерти, с изпълнения на произведения от Чайковски, Дворжак, Рахманинов и други големи имена на класическата музика.\r\n", "date": "2017.05.26", "title": "Да гледаш под открито небе концерта на Виенската филхармония"}
{"url": "http://www.novinite.bg/articles/144298/FBR-pogna-zetya-na-Tramp-za-vrazki-s-Rusiya", "text": "\r\n разследва зетя на президента  – , в рамките на разследването за намеса на Русия в президентските избори в страната миналата година, предаде бТВ. По думите на разследващите това не означава, че той е заподозрян в престъпление или че ще бъде обвинен.\r\nСпоред вестник „Вашингтон пост” 36-годишният Къшнър е разследван заради срещите му през декември с руския посланик във Вашингтон Сергей Кисляк  и с банкер от Москва.\r\nАдвокатка на президентския зет увери, че той ще сътрудничи на следствието. От  и от Белия дом засега не са коментирали съобщенията.\r\nКъшнър е единственият настоящ служител в Белия дом, смятан за ключов обект на разследването.\r\nПрезидентът Тръмп определи ситуацията като „най-големият лов на вещици в политик в американската история”.\r\n", "date": "2017.05.26", "title": "ФБР погна зетя на Тръмп за връзки с Русия"}
{"url": "http://www.novinite.bg/articles/144294/Atentat-sreshtu-bivshiya-gracki-premier", "text": "Паника и политическа дестабилизация. Такъв е резултатът от атентата срещу бившия гръцки премиер Лукас Пападимос вчера в Атина, коментира кореспондентът на NOVA в гръцката столица Бойка Атанасова, предаде NOVA. Пападимос беше ранен от писмо-бомба, избухнало в колата му, докато преглеждал пощата си. Пострадал е и шофьорът на бившия премиер, както и един охранител.Колата, с която се е прибирал, е била ескортирана и от втори автомобил и един мотор. Според закона той се движи с 8 офицери охрана.Взривът е избухнал, докато преглеждал личната си поща, отваряйки пакет от Националната академия, на която той е президент.  Пападимос е ранен в корема, гърдите и краката. Снощи е бил опериран, намира се в интензивно отделение.", "date": "2017.05.26", "title": "Атентат срещу бившия гръцки премиер"}
{"url": "http://www.novinite.bg/articles/144352/Grisha-Ganchev-ne-e-uchastval-v-targa-za-emblemata", "text": "\r\nРъководството на  излезе с официална позиция относно излъчения репортаж в предаването \"Господари на ефира\", свързан с участниците в търга за активите на ПФК ЦСКА АД.\r\nЕто какво написаха от  на официалния си сайт:\r\nУважами г-н Халваджиян,\r\nНа 25.05.2017 г. в „Господари на ефира“ бе излъчено „разследване“ относно участниците в търга за активите и марката на ПФК ЦСКА АД (в несъстоятелност). Смятаме, че представянето на фактите в това предаване поставя под съмнение доброто име и репутацията на Вашата продукция. Екипът Ви представи само една от гледните точки, представи невярна информация и създаде усещане у зрителите, че опитва да наложи определена теза, а не цели разкриване на обективната истина. По-долу може да се запознаете с аргументите ни. Настояваме да получим право на отговор в същия обем и то преди 30.05.2017 г. – датата на следващия търг.\r\n1) Информацията относно тръжната процедура за активите и марката на ЦСКА е публично достъпна. Въпреки това, в предаването Ви бе показана „схема на участниците“, в която има груба фактологическа грешка. Екипът Ви погрешно е посочил като участник в търга  - известен бизнесмен и собствник на футболен клуб Литекс, който през 2016 г. се сля с Чавдар (Етрополе) като новия клуб бе наречен ПФК ЦСКА-София АД. Всъщност, г-н Ганчев не е участвал в тръжната процедура по закупуване на активите и марката на ЦСКА – нито като физическо лице, нито чрез контролирано от него юридическо лице.\r\n„Ред Енимълс“ ЕООД (б.а. Червени Животни) – търговско дружество, регистрирано седмица преди търга, е един от четирите участници, заплатили изискуемия задатък в размер на 10% от оценката на активите (164 632,50 лв). „Ред Енимълс“ ЕООД се представлява от Иван Велчев – „Кюстендилеца“, член на ултрас групировката „Енимълс“ (Животните). Тази групировка е ноторно известна с агресивното си поведение, а лидерът ѝ Росен Петров – „Животното“, е осъден за наркорапространение и в момента е привлечен като подсъдим по дело за заплаха за убийство срещу синдик Дора Милева.\r\n2) Както правилно е посочено в репортажа Ви, Никола Газдов - член на УС на  - е един от участници в търга, заплатил задатък от 165 632,50 лв. Напомняме, че  е нов клуб, основан от привърженици на Армейците след като ПФК ЦСКА АД бе умишлено фалиран. За съжаление, никой от Вашият екип не е направил опит да се свърже с ръководството на , или лично с г-н Газдов, за да запознае зрителите на Нова Телевизия и с нашата гледна точка. Надяваме се този груб пропуск да бъде отстранен преди провеждане на следващия търг – на 30.05.2017 г.\r\n3) Не разбираме защо е необходимо да бъде замъглен образа на човека, който представя своята гледна точка пред репортера на „Господарите“. Цитираната информация относно участниците в търга, както и извадките от Търговския регистър, представляват публично достъпна информация. В „разследването“ на екипа Ви не се цитират никакви закононарушения. Въпреки това, наличието на „информант“ с размазан образ и променен глас създава внушение за нередности и престъпен контекст. Това внушение незаслужено хвърля сянка на съмнение върху дейността на нашия футболен клуб и на всички членове на ЦСКА 1948.\r\nГ-н Халваджиян, поздравяваме Ви за личния ангажимент по тази обществено значима тема. Вярваме, че като продуцент на „Господари на ефира“, Вие ще предоставите на екипа ни право на отговор, за да защитим доброто име на  и да разясним мотивацията си за придобиване на активите и марката на ЦСКА. Вярваме, че зрителите на Нова Телевизия и на „Господари на ефира“ заслужават да получат всички гледни точки.\r\nС уважение, От Ръкoводство на \r\n Източник: ", "date": "2017.05.26", "title": "Гриша Ганчев не е участвал в търга за емблемата"}
{"url": "http://www.novinite.bg/articles/144302/Atentatorat-ot-Manchestar-moje-da-e-napravil-vtora-bomba", "text": "Полицията в английския град Манчестър се опасява, че атентаторът-самоубиец Салман абеди може да е направил втора бомба, предава вестник The Independent, пише агенция Фокус. Заключението на правоохранителните органи е въз основа на обиск на дома на атентатора, където е било открито скривалище с химически експлозиви.Служителите на реда подозират, че Абеди може да е направил други взривни устройства за други радикални екстремисти.Едно предполагаемо взривно устройство беше унищожено чрез контролирана експлозия, а още в сряда източници от областта на сигурността заявиха, че има реална възможност да предстои намирането на още материали за бомби.", "date": "2017.05.26", "title": "Атентаторът от Манчестър може да е направил втора бомба"}
{"url": "http://www.novinite.bg/articles/144317/Osnovatelyat-na-Fejsbuk-naj-nakraya-stana-visshist-VIDEO", "text": "Основателят на Facebook Марк Зукърбърг получи диплома от Харвард, 12 години, след като напусна университета. Преди да получи дипломата си, той произнесе реч пред студентите от випуск 2017, предаде .Милиардерът сподели снимка в профила си, на която позира усмихнат с дипломата и прегърнат от двамата си родители. А коментарът към нея е: \"Мамо, казвах ти, че ще се върна и ще се дипломирам\".  Бъдещият милиардер постъпва в Харвард през 2002 г. През 2004 г. той напусна престижния университет, за да работи по развиването на една от най-големите социални мрежи в света, пише БГНЕС. ", "date": "2017.05.26", "title": "Основателят на Фейсбук най-накрая стана висшист (ВИДЕО)"}
{"url": "http://www.novinite.bg/articles/144308/Fokusat-na-sreshtata-na-G-7-e-borbata-s-terorizma", "text": "При засилени мерки за сигурност лидерите на седемте най-развити страни се събират в град Таормина на остров Сицилия. Освен представители на държавите от Г-7, на срещата на върха са поканени делегации от Европейския съюз, Международния валутен фонд и 4 африкански страни. Основни теми ще бъдат сигурността и борбата с тероризма, предаде NOVA.", "date": "2017.05.26", "title": "Фокусът на срещата на Г-7 е борбата с тероризма"}
{"url": "http://www.novinite.bg/articles/144301/Tramp-nagal-i-nevazpitan-na-sreshtata-na-NATO-v-Bryuksel-VIDEO", "text": "Американският президент Доналд Тръмп показа нагло и невъзпитано отношение към свои колеги по време на срещата на върха на НАТО в Брюксел. Тръмп избута премиера на Черна Гора Душко Маркович, за да върви най-отпред сред лидерите на страните от Алианса, пишат западните медии, предаде .Нахалното поведение на американския президент възмути дипломати, медии и общество и се превърна в тема номер едно в социалните мрежи. Медии определиха държанието му като невъзпитано и арогантно.На видеото ясно се вижда, че Тръмп грубо избутва с ръка своя равнопоставен колега, за да заеме най-предното и видимо място сред лидерите на страните-членки на НАТО.Визитата на Тръмп беше увенчана с още една неудобна за зрителите ситуация – по време на първата си среща с новия френски президент Еманюел Макрон двамата се ръкуваха необичайно дълго време. След неудобния момент Тръмп пуска ръката на Макрон.\"Двамата се ръкуваха доста продължително време. Всеки от тях стискаше ръката на другия с голяма сила, кокалчетата им побеляваха, а лицата им бяха сериозни”, отбелязват Си Ен Ен за срещата между тях.Срещата на Доналд Тръмп с лидерите на Европейския съюз приключи без съгласие по много от темите. Най-голямо разминаване има по отношение на Русия.", "date": "2017.05.26", "title": "Тръмп - нагъл и невъзпитан на срещата на НАТО в Брюксел (ВИДЕО)"}
{"url": "http://www.novinite.bg/articles/144310/Merkel-i-Erdogan-razgovaryaha-v-opit-da-izyasnyat-raznoglasiyata-si", "text": "\r\nГерманският канцлер  и турският президент  се опитаха да изяснят разногласията помежду си. Двамата разговаряха по време на срещата на върха на НАТО в Брюксел късно снощи.\r\nГерманският канцлер е поискал от турския президент да разреши на парламентарната делегация от Бундестага да посети военната база в Инджирлик. Там са разположени и германски военнослужещи и разузнавателни самолети.\r\nДостъпът на депутатите до базата беше ограничен заради отказа на германските власти да арестуват и предадат на Турция заподозрени за неуспешния опит за преврат миналото лято.\r\nМеркел е поискала също да бъде освободен и кореспондентът на в. „Велт” от турски произход, който е в ареста вече втори месец.\r\n", "date": "2017.05.26", "title": "Меркел и Ердоган разговаряха в опит да изяснят разногласията си"}
{"url": "http://www.novinite.bg/articles/144312/Uchenicheski-avtobus-katastrofira-v-Garciya-ima-postradali", "text": "Най-малко 14 ученици са пострадали при автобусна катастрофа в Северна Гърция, съобщава електронното издание Ekathimerini, предаде агенция Фокус. Инцидентът се е случил около осем часа сутринта на пътя, свързващ Сяр и Кавала. Превозното средство, в което са пътували около 40 души, включително преподаватели и родители, се е движело към Александруполис, където децата е трябвало да проведат екскурзия. Съгласно предварителните данни шофьорът на автобуса се е отклонил от платното, за да избегне сблъсък с камион. В резултат превозното средство се е преобърнало. След инцидента едно от децата е останало блокирано в автобуса, но е извадено от пожарните екипи, пристигнали на място. Пострадалите са настанени в близка болница. ", "date": "2017.05.26", "title": "Ученически автобус катастрофира в Гърция, има пострадали"}
{"url": "http://www.novinite.bg/articles/144328/Hvanaha-galab-s-ranica-s-narkotici-v-Kuvejt", "text": "Митническите служители в Кувейт хванаха гълъб, който пренася наркотици в миниатюрна раница на гърба си. В нея са намерени 178 хапчета, съобщава кувейтският вестник \"Ал­Рай\", цитиран от ВВС, предаде NOVA.Птицата-наркотрафикант е „заловена” близо до границата с Ирак. Установено е, че хапчетата са кетамин - продукт, който се употребява като анестетик в медицината. Като наркотик най-често се намира под формата на прах за смъркане. В по-големи дози има анестетичен и аналгетичен ефект, а в по-малки може да има халюциногенни ефекти. Митническите служители са били наясно, че гълъби се използват за контрабанда на наркотици, но това е първият случай, при който са успели да хванат пернат престъпник.Има и други подобни случаи. През 2015 г. полицията в Коста Рика залови гълъб, който пренася наркотици за престъпник в затвор. Птицата е имала у себе си кокаин и марихуана.През 2011 г. колумбийската полиция откри гълъб, който не може да прелети над високата стена на затвора заради тежкия пакет с наркотици, който пренасял.", "date": "2017.05.26", "title": "Хванаха гълъб с раница с наркотици в Кувейт"}
{"url": "http://www.novinite.bg/articles/144319/Princesa-Leya-tryabvalo-da-igrae-klyuchovi-roli-na-poslednite-Mejduzvezdni-vojni", "text": "Покойната Кари Фишър е трябвало да бъде основен център на деветия и последен филм от поредицата „Междузвездни войни“, който трябва да излезе по кината през 2019 г., предаде NOVA.В интервю за специалното издание на списание „Венити феър“, посветено на сагата, ръководителката на компанията „LucasFilm“ Катлийн Кенеди заяви, че именно принцеса Лея е трябвало да изиграе ключова роля във финалната лента.По думите й самата Фишър е предложила идеята. „Защото Харисън Форд беше центърът на седмия филм, а Марк (Хамил) е начело и център на осмия. Тя си мислеше, че деветият щеше да е нейният филм. И наистина щеше да бъде“, каза Кенеди за списанието.Кари Фишър почина на 27 декември 2016 г., след като се почувства зле по време на полет от Лондон за Лос Анджелис и в продължение на четири дни беше в критично състояние.Тя ще се появи посмъртно в осмата лента „Междузвездни войни: Последните джедаи“. Тя успя да завърши своите сцени във филма само няколко месеца преди да почине.От „LucasFilm“ вече потвърдиха, че няма да използват съвременни технологии, за да пресъздадат Фишър в деветия филм. ", "date": "2017.05.26", "title": "Принцеса Лея трябвало да играе ключови роли на последните „Междузвездни войни“"}
{"url": "http://www.novinite.bg/articles/144299/Evakuiraha-nyakolko-kashti-blizo-do-Manchestar", "text": "\r\nРазследването на атентата в , който отне живота на 22 души и рани над 60 други, продължава. Британската полиция е попаднала на подозрителни предмети на адрес в близкия град Уигън и е евакуирала няколко къщи в района като предохранителна мярка, предаде бТВ.\r\nОбискиран е имот и е извикан сапьорски отряд, но за контролирани взривове не се съобщава.\r\nМеждувременно снощи още една роднина на атентатора от , пожелала да запази анонимност, разказала, че Салман Абеди е бил подтикнат към екстремизъм, след като видял как намушкват негов приятел миналата година и бил разгневен от липсата на реакция към убийството му.\r\nСпоред него причината за това било, че той е мюсюлманин.\r\nПред роднината си атентаторът се оплакал, че се отнасят зле към него във Великобритания.\r\n", "date": "2017.05.26", "title": "Евакуираха няколко къщи близо до Манчестър"}
{"url": "http://www.novinite.bg/articles/144311/Premestiha-pametnata-plocha-s-imenata-na-ubitite-balgari-v-Bosilegrad", "text": "Сръбската полиция е прибрала паметната плоча с имената на 37-те българи, убити преди 100 години от сръбските паравоенни формирования в Босилеград. Плочата е била оставена до паметника на Васил Левски в града, информира бТВ.Информацията е публикувана на фейсбук страницата на българския информационeн център.За поставянето на тази паметна плоча настоява българският център в Босилеград, но среща съпротивата на кмета на общината.Той също е с български произход, но смята, че паметникът ще предизвика напрежение в града.Преди 10 дни плочата беше представена официално по време на посещението на вицепрезидента Илияна Йотова на годишнината от трагичното събитие.", "date": "2017.05.26", "title": "Преместиха паметната плоча с имената на убитите българи в Босилеград"}
{"url": "http://www.novinite.bg/articles/144333/Ariana-Grande-s-poslanie-sled-tragediyata-v-Manchestar", "text": "„Мислите ни са с жертвите и семействата на пострадалите при терористичната атака в Манчестър”. С този текст започват всички клипове на американската певица Ариана Гранде в каналите за споделяне на видеа, предаде NOVA.Припомняме, че в понеделник вечерта, мъж се самовзриви във фоайето на „Манчестър арена” след края на концерта на певицата. При атентата загинаха 22-ма души, повечето от които деца, а над 60 са пострадалите.След трагедията младата изпълнителка прекрати европейското си турне.", "date": "2017.05.26", "title": "Ариана Гранде с послание след трагедията в Манчестър"}
{"url": "http://www.novinite.bg/articles/144313/Arestuvaha-kmeta-na-Kishinev", "text": "Националния антикорупционен център (НАЦ) на Молдова задържаха кмета на столицата Кишинев Дорин Киртоаке, съобщава местното онлайн издание Actualitati, предаде агенция Фокус. Информацията потвърди говорителят на столичното кметство.По предварителна информация арестуваният е заподозрян в корупция и злоупотреба с влияние.", "date": "2017.05.26", "title": "Арестуваха кмета на Кишинев"}
{"url": "http://www.novinite.bg/articles/144334/Helikopter-se-razbi-v-sgrada-v-Shtatite", "text": "Хеликоптер се разби днес в сграда в американския град Ню Касъл (щата Делауеър), предаде бТВ.На мястото на инцидента избухна пожар. Ударът стана в промишлена зона, близо до летището на американския град Уилмингтън.Американски медии съобщават в \"Туитър\", че пилотът на хеликоптера е загинал.", "date": "2017.05.26", "title": "Хеликоптер се разби в сграда в Щатите"}
{"url": "http://www.novinite.bg/articles/144335/Prouchvane-SASht-likvidirat-poveche-civilni-otkolkoto-teroristi-v-Siriya", "text": "Интензивните удари на международната коалиция, оглавена от Съединените американски щати, в района на градовете Ракка и Дейр ез-Зор водят до смъртта на стотици цивилни граждани, пише „Известия“.От ООН, макар и да не назовават отговорния в случая, също отчитат повишение на жертвите сред гражданското население. Експерти също отбелязват, че на практика пълното информационно затъмнение за контролираните от терористите райони позволява на Вашингтон да не мисли особено за хуманитарните аспекти при провеждането на въздушни операции, предаде агенция Фокус.За зачестяващите случаи на смърт на цивилни граждани заради действията на американската коалиция съобщиха от Сирийската обсерватория за правата на човека. Тази организация, базирана в Обединеното кралство, традиционно критикува действията на Руската федерация и Сирия. Затова самият факт, че спрямо САЩ има критични съобщения говори за това, че хуманитарната ситуация в удържаните от „Ислямска държава“ райони е съвсем плачевна.", "date": "2017.05.26", "title": "Проучване: САЩ ликвидират повече цивилни, отколкото терористи в Сирия"}
{"url": "http://www.novinite.bg/articles/144337/Iran-obmislya-uvelicheien-na-dobiva-na-neft", "text": "Иран през следващите пет години има намерение да увеличи добива на нефт с 20% до пет милиона барела за денонощие, съобщава APA, предаде агенция Фокус.Иранският министър на нефта коментира, че ръстът на добива е обусловен от развитието на нови местонахождения и модернизация на технологията на вече разработените обекти.В края на месец април министърът заявяваше, че страната му добива около 3,8 млн. барела петрол за денонощие.", "date": "2017.05.26", "title": "Иран обмисля увеличеиен на добива на нефт"}
{"url": "http://www.novinite.bg/articles/144332/Otide-si-dizajnerkata-Laura-Biadjoti", "text": "Италианският дизайнер Лаура Биаджоти почина на 73-годишна възраст в болница в Рим, предаде NOVA. Дизайнерката се е почувствала зле в сряда вечерта, след което е приета в болница със сърдечен удар, предаде БГНЕС.Лаура Биаджоти е родена на 4 август 1943 г. Започва кариерата си през 60-те години на миналия век, продължавайки делото на своята майка Делия Биаджоти. През 1972 г. дебютира със собствена колекция.Световните медии я наричаха „кралицата на кашмира“.Тя е първият западен модист с ревю в комунистически Китай през 1988 и в Москва през 1995 г. Освен висока мода тя създава прет-а-порте и линия парфюми.", "date": "2017.05.26", "title": "Отиде си дизайнерката Лаура Биаджоти"}
{"url": "http://www.novinite.bg/articles/144341/S-blagotvoritelna-cel-Jitelite-na-Manchestar-si-tatuirat-pcheli", "text": "След атентата в Манчестър много организации, отделни лица и обществени групи започнаха да събират средства, за да помогнат на близките на жертвите. Само за 24 часа събраната сума се е увеличила с 2 милиона паунда, пише ВВС, предаде NOVA.Набирането на средства започна във вечерните новини в часовете след взрива и бяха събрани 1,1 милиона паунда. Тези пари ще бъдат предадени във фонд на Британския червен кръст, за да се подпомогнат близките на жертвите.  Татуистите в града също подеха инициатива. Те предлагат татуировки на пчела – символ на града, която струва 50 паунда, а парите ще отидат във фонда с дарения.Сам Барбър направи дизайна на татуировката и 50 студиа по целия свят, включително в далечна Австралия, приеха идеята и се включиха в инициативата.\"Парамедиците, които са били на място, казаха, че също искат да си направят татуировка”, разказа Барбър.Фондът \"Ние обичаме Манчестър\" е създаден от Британския червен кръст с подкрепата на Общинския съвет на Манчестър. Много хора от Обединеното кралство и от целия свят са съпричастни към трагедията и помагат с дарения.Междувременно бездомен мъж получи 30 000 паунда. Той бе обявен за герой, след като се притече на помощ във вечерта на атаката. 33-годишният Крис Паркър спял във фоайето на „Манчестър Арена”, когато бомбата избухнала и държал в ръцете си умираща жена. След това утешавал тежко ранено момиченце, което увил с тениска.", "date": "2017.05.26", "title": "С благотворителна цел: Жителите на Манчестър си татуират пчели"}
{"url": "http://www.novinite.bg/articles/144338/Za-spomen-9-parvi-dami-i-edin-parvi-djentalmen-v-Bryuksel-SNIMKI", "text": "Съпруги на държавни и правителствени ръководители, участващи на срещата на НАТО в Брюксел, посетиха музея на художника Рене Магрит в белгийската столица. Сред тях бе и съпругата на българския президент Румен Радев - Десислава Радева. При посещението в музея заедно с нея бяха първите дами на САЩ Мелания Тръмп, на Франция - Бриджит Макрон, съпругата на турския президент Реджеп Ердоган - Емине, както и половинките на други държавни лидери.Вчера първите дами посетиха изложба на Рене Магрит и се разходиха в оранжериите на кралица Матилда.На снимките присъства и един единствен господин, точно над Мелания Тръмп и Емине Ердоган. Това е съпругът на премиера на Люксембург Ксавие Бетел – Готие Дестене. Бетел е първият открит хомосексуален премиер на Люксембург и е третият премиер в света, който не крие сексуалните си предпочитания. Той сключва брак с Готие Дестене на 15 май 2015 г.\"Първият джентълмен” на Люксембург е архитект по професия.Българската първа дама Десислава Радева е очарована от пътуването си до Брюксел, където придружи съпруга си Румен Радев на срещата на лидерите в НАТО.\"Днес беше един много особен ден. Срещнах се с най-популярните първи дами и видях страхотни красоти, особено в оранжериите на кралица Матилда”, написа Десислава Радева в личния си Фейсбук профил.Останалите снимки вижте ", "date": "2017.05.26", "title": "За спомен: 9 първи дами и един първи джентълмен в Брюксел (СНИМКИ)"}
{"url": "http://www.novinite.bg/articles/144348/Navodneniya-i-svlachishta-v-Shri-Lanka-vzeha-jivota-na-91-dushi-SNIMKI", "text": "Тежки мусонни дъждове в Шри Ланка предизвикаха наводнения и свлачища, при които в петък загинаха най-малко 91 души, а други 110 са в неизвестност, съобщават местните власти, предава \"Франс прес\", цитирана от Агенция \"Фокус\".„Броят на жертвите нарасна след като получихме информация от места, които до този момент бяха недостъпни“, заяви пред журналисти в столицата Коломбо служител на Центъра за реагиране при бедствия.", "date": "2017.05.26", "title": "Наводнения и свлачища в Шри Ланка взеха живота на 91 души (СНИМКИ)"}
{"url": "http://www.novinite.bg/articles/144349/26-zaginali-sled-vaorajeno-napadenie-na-avtobus-s-hristiyani-v-Egipet", "text": "\r\nДвадесет и шест са вече загиналите при днешното нападение срещу  с  копти в , южно от столицата Кайро, извършено от неизвестни въоръжени лица. Това съобщи говорител на египетското министерство на вътрешните работи, цитиран от Ройтерс, предаде iNews.bg.\r\nПо думите му на мястото са пристигнали хора от ръководния състав на службите за сигурност и е създаден периметър за безопасност.\r\nНападателите били с три високопроходими автомобила и открили огън по а.Според египетското министерство на здравеопазването атаката била извършена, докато ът пътувал към манастира \"Свети Самуил\" в губернаторство Миня, на около 220 км южно от Кайро, предаде Асошиейтед прес.По данни на очевидци нападателите били между осем и десет и били облечени във военни униформи.\r\nският президент Абдел Фатах Сиси свика съвещание на Съвета за национална сигурност, съобщи още Ройтерс.Никоя групировка засега не е поела отговорност за атаката, която бе извършена в навечерието на свещения за мюсюлманите месец Рамазан.\r\n", "date": "2017.05.26", "title": "26 загинали след въоръжено нападение на автобус с християни в Египет"}
{"url": "http://www.novinite.bg/articles/144286/Dajd-shte-vali-pochti-nad-cyalata-strana", "text": "Днес над Западна и Централна България ще бъде облачно с валежи от дъжд, на отделни места значителни. Над източните райони от страната облачността ще е разкъсана, на отделни места е възможно да превали. Ще духа слаб север-северозападен, в Източна България – източен вятър. Максималните температури ще са предимно между 15° и 20°, съобщават от НИМХ. Атмосферното налягане е малко по-ниско от средното за месеца и ще остане без съществена промяна.В планините също ще има валежи, в отделни райони – интензивни и придружени с гръмотевици. Над 2200 метра дъждът ще се примесва със сняг. Ще духа до умерен югоизточен вятър, който постепенно ще се ориентира от североизток. Максималната температура на височина 1200 метра ще е около 10°, на 2000 метра – около 5°.Над Черноморието облачността ще е разкъсана, в отделни райони е възможно да превали. Ще духа слаб вятър от изток-югоизток. Максималните температури на въздуха ще са 17°-19°. Температурата на морската вода е 17°-18°. Вълнението на морето ще бъде 2 бала.", "date": "2017.05.26", "title": "Дъжд ще вали почти над цялата страна"}
{"url": "http://www.novinite.bg/articles/144344/Arestuvaha-bivshiya-rektor-na-Sredizemnomorskiya-universitet-v-Turciya", "text": "Екипи на Отдела за борба с контрабандата и организираната престъпност на полицията в провинция Анталия задържаха бившия ректор на Средиземноморския университет (СУ) проф. д-р Исрафил Куртджепхе, съобщи електронното издание на вестник \"Сабах\". Операцията е започнала по указания на Главната републиканска прокуратура в Анталия и с разрешение на Четвърти състав на дежурния наказателен съд в средиземноморската провинция. Бившият ректор е задържан в дома му в околия Коняалтъ, където е извършен и детайлен обиск. Преминал е през задължителния медицински преглед и е закаран за разпити в Дирекцията по сигурността. Проф. д-р Исрафил Куртджепхе е ректор на СУ от август 2008-ма до ноември 2015-та година. Заради водено срещу него разследване е отстранен от заеманата длъжност 6 месеца преди изтичане на мандата и му е забранено да преподава с решение на Висшия учебен съвет на Турция.Освен това, бившият ректор е с военен произход. Служил е и е преподавал във военния лицей „Кулели” в Истанбул със звание лейтенант, посочва още изданието.След опита за преврат в Турция от 15 юли м.г., именно военният лицей „Кулели” на азиатската част на Истанбул, е сред разформированите и закрити военни учебни заведения и поделения. Военният лицей съществува още от османско време и от тогава е една от ковачниците на сержантския състав в турската армия, както и начална стъпка в развитието на голяма част от офицерския състав.", "date": "2017.05.26", "title": "Арестуваха бившия ректор на Средиземноморския университет в Турция"}
{"url": "http://www.novinite.bg/articles/144336/Poredno-byagstvo-ot-brazilski-zatvor", "text": "Най-малко 91 затворници избягаха от затвор в бразилския щат Рио Гранди до Норти, който е разположен в северната част на страната, съобщава агенция РИА Новости, като се позовава на местния телевизионен канал Telesur, предаде агенция Фокус.Затворниците са избягали призори по тунели с дължина около 30-40 м. За отвличане на вниманието на охраната останалите затворници са организирали размирици.Силите за сигурност на Бразилия са започнали операция за издирването на бегълците в 36 града, разположени по границите между щатите Параиба и Рио Гранди до Норти. Засега са задържани осем от избягалите.", "date": "2017.05.26", "title": "Поредно бягство от бразилски затвор"}
{"url": "http://www.novinite.bg/articles/144290/Kak-da-se-predpazim-ot-karlejite", "text": "Стотици нахапани от кърлежи. Всеки ден само в Националния център по заразни и паразитни болести се появяват между 20 и 50 души, които носят кърлеж за изследване, а реално ухапаните са доста повече.„Тъй като тази година пролетта малко закъсня, все още нямаме много болести, причинени от кърлежи”, заяви проф. Тодор Кантарджиев в предаването „Здравей, България”.„Тази година според статистиката имаме два пъти по-малко ламска болест и три пъти по-малко марсилска треска. Броят на случаите на тези две опасни заболявания ще се увеличава следващите седмици”, поясни професорът.Той препоръча да се предпазим, като не ходим, нито пускаме кучето си по високи, неокосени треви.„Колкото по-бързо се свали кърлежът, толкова по-добре. Кърлеж до 12-ия час не може да зарази човек”, заяви проф. Кантарджиев.По думите му болестите от кърлежи са два типа. Едните са този вид, който може да се хване в градските градинки. Вторите са по-опасни – те са от кърлежите по селата.  Носят ги дивите и селскостопанските животни. Причиняват редки и опасни болести.Проф. Кантарджиев посъветва животновъдите да ползват ръкавици, когато свалят кърлежи от животните.", "date": "2017.05.26", "title": "Как да се предпазим от кърлежите"}
{"url": "http://www.novinite.bg/articles/144329/Vse-oshte-ne-e-yasno-koj-stoi-zad-atakata-sreshtu-bivshiya-gracki-premier", "text": "Все още не е установено кой стои зад нападението срещу бившия министър-председател на Гърция Лукас Пападемос, пише електронното издание Ekathimerini, предаде агенция Фокус.Бившият премиер пострада при експлозия на писмо-бомба, което 69-годишният Пападемос отвори, докато се намираше в автомобила си. В резултат на взрвива, който избуха около 18.30 часа местно време, пострадаха също шофьорът на превозното средство и още един мъж – и двамата служители на банка. Тримата са настанени в болница със сериозни наранявания, но няма опасност за живота им. Състоянието на Пападемос е „стабилно и не предизвиква загриженост“, се казва в изявление от болницата, в която бившият гръцки премиер е настанен. Макар към момента да е неизвестно кой е извършил атаката, методологията й напомня на други подобни нападения, извършени през март. Крайнолявата гръцка организация \"Конспирация на огнените ядра\" пое отговорност за подобен инцидент в Германия, мишена на който бе федералният финансов министър Волфганг Шойбле.  Аналогична атака имаше и срещу сградата на Международния валутен фонд в Париж.", "date": "2017.05.26", "title": "Все още не е ясно кой стои зад атаката срещу бившия гръцки премиер"}
{"url": "http://www.novinite.bg/articles/144292/Zashto-propadat-kashti-v-Pernik", "text": "Къщи в Перник продължават да пропадат заради „хората-къртици”, които копаят незаконно въглища. Проблемът в квартал „Рудничар” е налице още от 2013 година, но не само, че не се решава, а се влошава, предаде NOVA.Земята под домовете на хората е превърната в галерия, а на места в дворовете са се отворили големи ями.„Има слягвания, свличания, цялата къща е опасна. Положението е критично. Триетажна къща, за която баща ми цял живот е работил, пропада”, разказва Радослав.Застрахователните компании отказват да застраховат дома му, защото било прекалено рисковано.Когато чуят, че се копае, местните сигнализират на полицията, но резултат няма. А две от къщите вече са негодни за живеене.Според Станислав Станков, директор на „Природни ресурси, концесии и контрол” към Министерството на енергетиката, проверки са правени, актове са писани, но проблемът остава, защото тази дейност не е инкриминирана. ", "date": "2017.05.26", "title": "Защо пропадат къщи в Перник"}
{"url": "http://www.novinite.bg/articles/144314/Neobichaen-turist-se-razhojda-vav-Viena", "text": "Патица във Виена. Необичаен турист се разхожда по една от централните пешеходни улици на града, предаде NOVA. Случаен минувач засне с телефона си част от обиколката на туриста из австрийската столица. Пернатото животно необезпокоявано крачи редом с многобройните минувачи.Нещо повече – проверява за забравени вещи и предмети под столовете на едно от кафенетата в центъра на Виена.", "date": "2017.05.26", "title": "Необичаен турист се разхожда във Виена"}
{"url": "http://www.novinite.bg/articles/144293/Zrelostnici-po-jelanie-na-matura-po-chujdi-ezici", "text": "В 7:15 часа тази сутрин в Министерството на образованието и науката представител на медиите изтегли изпитния вариант за държавен зрелостен изпит по желание за зрелостниците, предаде Нова телевизия.Вариантът важи за изпитите по английски, немски, френски, испански, италиански и руски език.Матурата по немски, френски, испански, италиански и руски език е разделена на три модула, като първите два са по 60 минути, а третият – 120 минути.При изпита по английски език модулите също са три, но при него само първият модул продължава 60 минути, а вторият и третият са по 90 минути.Изпитът започва в 8.00 часа.В понеделник, 29 май, предстои да се проведе изпитът по математика за зрелостниците. Същия ден от 10.00 часа започва националното външно оценяване по чужди езици за учениците в седми клас. ", "date": "2017.05.26", "title": "Зрелостници по желание на матура по чужди езици"}
{"url": "http://www.novinite.bg/articles/144318/Osvobodiha-kmeta-na-Asenovgrad", "text": "Кметът на Асеновград д-р Емил Караиванов вече е освободен от ареста. Той беше арестуван в четвъртък по подозрение за корупция при обществени поръчки, предаде NOVA. Заедно с Караиванов бяха задържани двама бизнесмени. Те също са освободени под парична гаранция от 10 хиляди лева.Миналата седмица беше задържан и главният архитект на община Асеновград Константин Атанасов.Според държавното обвинение в края на 2016 г. Атанасов е поискал и получил 8000 лева от управител на акционерно дружество, за да съгласува инвестиционен проект.", "date": "2017.05.26", "title": "Освободиха кмета на Асеновград"}
{"url": "http://www.novinite.bg/articles/144324/Kakvo-se-sluchva-kogato-zabravish-flakon-lak-za-kosa-v-avtomobil", "text": "Жена от американския град Ванкувър, в щата Вашингтон, заварила автомобила си със счупено предно стъкло, предаде NOVA. Учудването й било още по-голямо, когато установила, че причината е флакон с лак за коса.Експерти обясняват, че при температури около и над 30 градуса купето на автомобила може да се загрее до 50-60 градуса. Това прави всички аерозолни продукти потенциално опасни.", "date": "2017.05.26", "title": "Какво се случва, когато забравиш флакон лак за коса в автомобил"}
{"url": "http://www.novinite.bg/articles/144331/Vazdushni-udari-otneha-jivota-na-35-civilni-v-Iztochna-Siriya", "text": "Въздушни удари на оглавяваната от Съединените американски щати международна коалиция отнеха живота на най-малко 35 цивилни в градче в Източна Сирия, което е под контрола на терористичната групировка „Ислямска държава“, съобщава AFP, предаде агенция Фокус.Ръководителят на базираната в Обединеното кралство Сирийска обсерватория за правата на човека Рами Абдел Рахман заяви, че повечето ликвидираните са били роднини на членове на „Ислямска държава“, като сред тях е имало както сирийци, така и мароканци.", "date": "2017.05.26", "title": "Въздушни удари отнеха живота на 35 цивилни в Източна Сирия"}
{"url": "http://www.novinite.bg/articles/144327/Zadarjaha-oshte-chetirima-pri-akciyata-na-letishte-Sofiya", "text": "До момента при акцията на Летище София са задържани шестима души. Двама от тях са гранични полицаи, заяви главният прокурор Сотир Цацаров, предаде NOVA. Други двама са чужди граждани, организатори на канала. Те са от Бангладеш. Останалите двама са лица, които са се възползвали от този канал.Двамата души от Бангладеш са набирали клиенти, които плащали по 5000 евро на вход и 5000 евро на изход на полицаите, които им осигурявали безпрепятствено трасе през Летище София. Тепърва се работи с чуждите служби, за да се разбере дали този канал е продължавал и някъде в Европа.Чужденците са осигурявали снимки на хората, които са искали да прелетят през България. Хората у нас са им осигурявали фалшиви документи на база тези снимки и така незаконните мигранти са успявали безпрепятствено да минат през всички проверки на аерогарата. Някои дори са имали документи, че са студенти в България. От кои висши учебни заведения – все още не се знае.„Става дума за трафик на чужденци - лица, които пристигат от различни локации. Последният задържан е от Кипър”, поясни Цацаров.Той е пристигнал на Летище София с нередовни документи и е бил пропуснат от съответните гранични полицаи.\"Таксата\" за преминаване на чужденец е в размер на 5000 евро на човек. Сумата, която един граничен полицай е следвало да получи, е в размер на 4000 лв.\"Работено е при малко по-тежки условия и старателно, защото летището не е пространство, в което лесно може да се осъществява наблюдение и всякакви други способи, чрез които престъпленията се документират. За първи път е налице канал за трафик на чужденци през летище”, обясни главният прокурор.„Операцията се води под ръководството на Специализираната прокуратура. В нея участват и служители от ДАНС, СДВР и служители от вътрешния отдел на МВР. Тя продължава и в момента се извършват обиски. Намерена е голяма сума пари. Все по-ясно става какъв е бил каналът. Надяваме се това да бъде добър урок към всички, които посягат към такава незаконна дейност”, заяви вътрешният министър Валентин Радев.Престъпната група е действала от няколко месеца.\"Много добре действаща схема, при която съответното лице пристига, очаквана е смяна, преминава безпроблемно с документи, които обаче са неистински”, посочи Цацаров.", "date": "2017.05.26", "title": "Задържаха още четирима при акцията на летище София"}
{"url": "http://www.novinite.bg/articles/144343/Bunt-kraj-moreto", "text": "Жители на морския курорт Лозенец се разбунтуваха заради започнал строеж на заведение над скалите, информира бТВ. Теренът е отдаден под наем за пет години от Министерството на туризма като плаж. Местните хора обаче са категорични, че това винаги е било поляна и е една от забележителностите на курортното селце.Недоволните настояват за разтрогване на договора и премахване на постройката. Те започнаха и подписка.", "date": "2017.05.26", "title": "Бунт край морето"}
{"url": "http://www.novinite.bg/articles/144291/Dneven-horoskop-za-26-maj-2017-g", "text": "\r\nОвен\r\nМоже да се чувствате развълнувани за неща, които не засягат останалите. Имате чудесни идеи - осъществете ги.\r\nТелец\r\nИмате дълбока нужда да помагате на хората днес. Дотолкова, че това ще отнеме цялото ви време. Просто сте неспособни да кажете \"не”, когато някой покаже, че има нужда от вас.\r\nБлизнаци\r\nСъобщението, което сте очаквали, е достигнало до вас и това ви кара да се чувствате щастливи. Излезте и се порадвайте на живота.\r\nАко сте представител на някой от останалите зодиакални знаци, можете да намерите своя дневен  \r\n ", "date": "2017.05.26", "title": "Дневен хороскоп за 26 май 2017 г."}
{"url": "http://www.novinite.bg/articles/144325/Linejka-s-pacient-chaka-s-chasove-zaradi-svlachishte", "text": "Близо четири часа медицински екип на Спешна помощ-Смолян с пациент в линейката са чакали в малките часове на нощта да бъде разчистено свлачище на пътя Мугла - Смолян, предаде Дарик радио, информира NOVA.Случаят е от вчера вечерта, когато бил получен сигнал за оказване на помощ на 41-годишен мъж от Мугла, който е с вродено генетично заболяване - повишена чупливост на костите и бил с фрактура на подбедреница. Екипът се отзовал, но на път за болницата в Смолян, на около 4 км от Затворническото общежитие в посока Смолян, пътят им бил препречен от свлачище.   Оказало се, че телефоните нямат обхват там и се наложило реаномобилът да се върне отново в селото, от където е потърсено съдействие за разчистването на падналата скална маса. Сигналът е получен около 23.00 ч. на спешният телефон 112.   На място веднага бил изпратен екип на местната пожарна. С тяхно съдействие е бил разчистен необходимият терен, за да премине линейката и пациентът е откаран в болница. \"Получихме пълно съдействие, пациентът през цялото време е бил спокоен, нямало е проблеми. Всичко е траело около четири часа\", коментира директорът на Спешна помощ-Смолян д-р Велин Денев. Свлачището се е образувало в следствие на обилните валежи през последните дни в района.", "date": "2017.05.26", "title": "Линейка с пациент чака с часове заради свлачище"}
{"url": "http://www.novinite.bg/articles/144289/Mestan-Makar-i-v-koaliciya-ABV-vze-dva-pati-po-malko-ot-DOST", "text": "„АБВ е маргинализирана партия със затихващи функции. Макар и в коалиция, до вчера парламентарно представената партия АБВ взе два пъти по-малко от ДОСТ”. Така лидерът на ДОСТ Лютви Местан коментира в „Здравей, България” искането на АБВ за закриване на партията му. По думите му те нямат аргументи за това.„Има страх от силата на ДОСТ, ние се доказахме като партия със сериозен политически ресурс, с много здрава социална основа и обществена необходимост и е нормално да бъдем обект на атака от онези сили, които са заинтересовани от управление на антиевропейски сили”, заяви Местан.„В искането на АБВ виждаме и дългата ръка на Решетников, защото ДОСТ е с огромна геополитическа стойност. Бърка сериозни сметки, в това число и геопилитически. Миналото лято тук се подвизаваше един генерал от КГБ – Решетников. Той изложи концепция на два етапа за реализиране на руските интереси в България. Първият - спечелване на президентските избори. Вторият – след предсрочни парламентарни избори едно управление, което да извади България от ЕС и НАТО”, обясни още лидерът на ДОСТ.„Няма съмнение, че руските интереси в България биха се реализирали чрез БСП. Историята показва, че управление на БСП е невъзможно без ДПС. Следователно елиминирано ДПС не е в интерес нито на БСП, нито на Кремъл. А с появата си ДОСТ успя да спечели доверието на избирателите чувствително”, заяви Местан.Относно отношенията между България и Турция, Местан е на мнение, че е добре отношенията между две съседни държави да не минават през посредничеството на конкретна партия, която и да е тя. „България имаше уникалния шанс да придобие една нова геополитическа стойност и значимост в диалога на ЕС с Турция. Можеше да имаме една двойна функционалност в този диалог – като пряк участник в него и като медиатор в отношенията Брюксел-Анкара. Нещо, което сега ще се затрудни от прякото участие на крайни националисти в управлението”, на мнение е Лютви Местан.Той коментира и изказването на Путин, че славянската азбука идва от македонската земя и уточнението, че са имали предвид географското понятие.„Това обяснение е твърде несериозно. Реакцията на България трябваше да бъде много по-остра и категорична, защото позицията на Путин е една абсолютна кражба на история. Брутално посегателство срещу най-значимия елемент от националната идентичност на българския народ. Радев трябваше да поиска от руския президент да се извини”, категоричен бе Местан.", "date": "2017.05.26", "title": "Местан: Макар и в коалиция, АБВ взе два пъти по-малко от ДОСТ"}
{"url": "http://www.novinite.bg/articles/144351/Berbatov-pokani-balgarski-talanti-da-ritat-sas-svetovnite-zvezdi", "text": "Димитър Бербатов отправи специални покани към талантливи български футболисти да се докоснат до големите звезди на световния футбол по време на грандиозния благотворителен мач на 14 юни. Събраните средства от спектакъла отиват за каузата на фондация „Димитър Бербатов” – талантливите деца на България. Но успоредно с това Бербатов иска да покаже на света и талантливи български играчи.Покани за Мача на годината получиха националите Георги Миланов от ЦСКА (Москва) и Ивайло Чочев от „Палермо”. Както самият Бербатов обяви още на официалната пресконференция с Луиш Фиго за All Stars 2017, той следи и изявите на млади играчи в българските клубове, както и в различните ни национални отбори, а някои от тези талантливи футболисти също ще имат шанс да бъдат част от големия празник на стадион „Васил Левски” на 14 юни. Димитър Бербатов отправи покани към Божидар Чорбаджийски и Кирил Десподов от ЦСКА, Божидар Краев от „Левски”, вдигналите Купата на България с „Ботев” (Пловдив) Тодор Неделев и Антонио Вутов, 15-годишния талант на „Локомотив” (Пловдив) Ияд Хамуд, както и нападателя на „Славия” и голмайстор на националите до 19 г. Калоян Кръстев, който ще е представител на селекцията ни, класирала се за Евро 2017 през юли.Всички те ще имат шанса да бъдат част от празника и да излязат на стадион „Васил Левски” редом до световните легенди. А тепърва предстои да се обявят още много големи имена от историята на футбола.Източник: ", "date": "2017.05.26", "title": "Бербатов покани български таланти да ритат със световните звезди"}
{"url": "http://www.novinite.bg/articles/144288/Jalt-kod-za-obilni-valeji-v-18-oblasti-na-stranata", "text": "Жълт код за обилни валежи от дъжд е в сила за 18 области на страната, сочи справка на интернет страницата на Националния институт по метеорология и хидрология (НИМХ) към БАН. Предупреждението за опасни метеорологични явления важи за областите Видин, Монтана, Враца, Плевен, Велико Търново, Габрово, Ловеч, София област, София, Перник, Кюстендил, Благоевград, Пазарджик, Пловдив, Стара Загора, Смолян, Кърджали и Хасково. Очакваните количества валежи са между 10 и 20 л/кв. м, в отделни райони до 40 л/кв. м. В някои области е възможно да се появи и гръмотевична активност.", "date": "2017.05.26", "title": "Жълт код за обилни валежи в 18 области на страната"}
{"url": "http://www.novinite.bg/articles/144342/Zaradi-nezakonniya-kuchkarnik-Chetiri-lapi-iskat-ostavki-v-BABH", "text": "\r\nОт неправителствената организация  поискаха  в Българската агенция по храните () заради скандала около разкрия  във Варна, предаде бТВ. Преди дни властите разбиха незаконния развъдник за кучета край Варна. В него домашни любимци от елитни породи са отглеждани в крайна мизерия и продавани нелегално у нас и в чужбина.\r\nОт брифинга за акцията по разкриване на незаконния кучкарник стана ясно, че срещу собственика на обектите през годините са натрупани стотици сигнали за закононарушения, но по нито един от тях не са наложени санкции.\r\nСпоред д-р Марина Иванова, директор на „Четири лапи“ за България, това не е единственият случай, при който инспекторите на  не упражняват ефективен контрол.\r\nИменно затова от организацията настояват за  в агенцията.\r\n", "date": "2017.05.26", "title": "Заради незаконния кучкарник: „Четири лапи” искат оставки в БАБХ"}
{"url": "http://www.novinite.bg/articles/144322/Kiril-Dobrev-napusna-okonchatelno-parlamenta", "text": "\r\nЗам.-председателят на БСП  вече не е депутат. Оставката му като народен представител бе приета със 182 гласа, двама бяха против, други двама се въздържаха, предаде .  \r\nДобрев бе избран от листата на левицата в Габрово на предсрочния вот през март. Той обаче избра да напусне парламента, за да запази мястото си в ръководството на партията, след като лидерът Корнелия Нинова настоя депутатите-социалисти да не са и в ръководството на БСП. \r\n обяви, че ще си подаде оставка на 14 май на Пленум на БСП и изпълни обещанието си. \r\n \r\n", "date": "2017.05.26", "title": "Кирил Добрев напусна окончателно парламента"}
{"url": "http://www.novinite.bg/articles/144339/Borisov-otryaza-Radev-Ne-sme-gotovi-za-nov-iztrebitel", "text": "\r\nПремиерът  се разгневи на коментара по негов адрес на президента  от лидерската среща на НАТО в Брюксел, че държавата се отказва да купува нови изтребители за армията. \"Ще купуваме нов изтребител, когато станем готови! Тази армия само от изтребители ли се състои?\", заяви в отговор министър-председателят.\r\nПреди няколко дни Борисов обяви, че купуването на нови изтребители може да се отложи, което предизвика и реакцията на държавния глава, особено като се има предвид, че ген. Радев е бивш началник на българските ВВС.\r\n\"Преди една година президентът Радев като командващ на ВВС казваше, че МиГ-овете трябва да се ремонтират, защото могат да карат до 1928 г. Нали това са негови думи? Затова тогава, изпълнявайки неговите желания, разчитайки на неговата най-висока компетентност в тази тема, одържавихме миналия петък \"Авионамс\". Сега ще вложим още 15 млн. лв. в завода да го дооборудваме и да може всякакви ремонти на МиГ-29 и СУ и на хеликоптерите ни да бъдат правени там\", отговори на свой ред Борисов.\r\nПравителството на Огнян Герджиков остави преговорите за купуването на нови изтребители да се водят от кабинета на Борисов, като в рамките на управлението си класира на първо място сред постъпилите оферти шведската компания СААБ с изтребителите \"Грипен\", припомня Оффнюз.\r\n\"Военният министър още не ми е докладвал как така за 1 месец толкова бързо избраха \"Грипен\", след като бяха сменени всички военни експерти\", посочи Борисов.\r\n\"Чувал съм от президента Радев да говори и за пенсии да се повишат, чувал съм го и за инвалидите да говори да се повишат възнагражденията им. Чувал съм за всичко да говори, че трябва да се повишат възнагражденията. Освен това ген. Боцев казва, че сухопътните войски са в окаяно състояние и за тях трябва. Адмиралите казват, че нямат кораби и ги заливат с бетон, за да не потъват подовете. И за тях трябва. Вместо да се говори така и да се създава някакво напрежение, правилното е да се съберем и да кажем, че разполагаме с толкова пари и до 2023 г. трябва да ги вложим в техника. Нали ще има КСНС, ще ги изговорим тези неща\", аргументира се премиерът.\r\n\"Трябват милиарди за военните, откъде да ги вземем. Трябва да кажем, че се спира това, това и това или трябва да се даде тук, тук и тук и всички да понесат отговорност за това\", каза още Борисов, цитиран от \"Фокус\". \r\n\"Освен това самолетът не е най-важното в една армия, а сухопътните сили. Не само за бронираните машини - и за флота, и за авиацията. Това са три рода войски. Трябва така да се планират парите, че от 2023 г. всичко това да стане факт. Самолетите трябва да са последни\", коментира той. \r\n ", "date": "2017.05.26", "title": "Борисов отряза Радев: Не сме готови за нов изтребител"}
{"url": "http://www.novinite.bg/articles/144300/Bojidar-Dimitrov-Nyama-geopolitichesko-poslanie-v-izkazvaneto-na-Putin-za-kirilicata", "text": "\r\n„Няма геополитическо послание в думите на  за та”, смята директорът на НИМ , съобщи бТВ. Руският президент заяви навръх 24 май, че та идва от македонските земи.\r\n„Това е точна реплика. Ако беше казал, че е дошла от  щяха да се обидят и България и Гърция, затова е избрал безличното „македонската земя”, позволява различни тълкувания”, каза още Димитров.\r\nСпоред Александър Йорданов, бивш наш посланик в , това е провокация.\r\n„Путин изрече поредната си глупост. Това е една провокация. За мен големият въпрос е защо ако толкова много братята македонци ценят Кирил и Методий, ценят 24 май и буквите, защо техният президент на този ден не си стои в държавата, дала азбуката, ами търчи в Москва да прави срещи с Путин”, каза още Йорданов.\r\n„Това беше удобен повод едно късо и кратко изявление да бъде обърнато с хастара наопаки”, смята Божидар Димитров.\r\nЙорданов смята, че политиката на Русия в последните години води до дестабилизиране на ситуацията в Македония.\r\n„Изказването на , срещата им с Георге Иванов е опит за продължаване на дестабилизацията в , затова изказването работи срещу интересите и на българския народ, и на ”, каза още Йорданов.\r\n", "date": "2017.05.26", "title": "Божидар Димитров: Няма геополитическо послание в изказването на Путин за кирилицата"}
{"url": "http://www.novinite.bg/articles/144296/Naprejenie-na-balgaro-grackata-granica", "text": "Превозвачи излизат на протест заради системните опашки на ГКПП Кулата – Промахон, информира бТВ. За поредна сутрин опашката на границата с Гърция е голяма. Някои шофьори чакат вече часове, а други – с дни.От Съюза на българските транспортни работници ще обявят какви ще бъдат протестните им действия. Според източници на bTV те ще започнат в понеделник и ще бъдат поетапни.Според граничните власти в Гърция причината за опашките е ремонта на едно от трасета. По думите на шофьорите обаче това не е истинската причина и опашките са винаги големи.", "date": "2017.05.26", "title": "Напрежение на българо-гръцката граница"}
{"url": "http://www.novinite.bg/articles/144295/Prezidentat-ni-se-sreshta-s-papa-Francisk", "text": "Президентът Румен Радев на първо посещение при папата. По традиция всяка година главата на римокатолическата църква приема българска делегация за Деня на славянската култура и писменост, предаде NOVA.Тази година визитата беше отложена с няколко дни заради посещението на американския президент - Доналд Тръмп, при папа Франциск, както и заради участието на българския президент на срещата на НАТО в Брюксел. Румен Радев ще подари на папа Франциск икона на светите братя Кирил и Методий, а след това ще обиколи светите места, свързани с българската култура.", "date": "2017.05.26", "title": "Президентът ни се среща с папа Франциск"}
{"url": "http://www.novinite.bg/articles/144323/Ako-ne-prodadem-Belene-stroim-7-mi-blok-na-Kozloduj", "text": "\r\nПлановете за изграждане на 7-ми блок в  \"Козлодуй\" ще бъдат рестартирани, ако не се намери инвеститор, който да купи проекта за  \"Белене\". Това обяви енергийният министър Теменужка Петкова по време на парламентарния контрол, цитирана от Фокус.\r\nТя обясни, че до края на септември  ще изработи технико-икономически анализ, който трябва да даде отговор на въпроса необходима ли е на страната втора атомна централа.\r\nПеткова се обяви за стартиране на публична и прозрачна процедура по приватизиране на проекта. \"Надявам се, че по този начин ще намерим такъв инвеститор. Ако няма такъв инвеститор, ще се търси друго решение – може би със 7-и блок на  \"Козлодуй\", каза тя.\r\nСъщо до края на септември България очаква да получи цялото произведено оборудване от Русия. \"До момента ние имаме 3 млрд. лв. на българските данъкоплатците, които са вложени в този проект – в площадката 1,4 млрд. лв. и 1,176 млрд. лв., които платихме преди броени месеци за оборудването\", посочи Петкова.\r\nТя е изпратила писма до всички парламентарни групи, в които ги кани да посочат свои експерти, които да участват в изработването на нова национална енергийна стратегия, която ще даде визията за развитие до 2030 г. с хоризонт до 2050 г.\r\n", "date": "2017.05.26", "title": "Ако не продадем \"Белене\", строим 7-ми блок на \"Козлодуй\""}
{"url": "http://www.novinite.bg/articles/144330/Rabotnik-postrada-v-mina-Obrochishte-OBNOVENA", "text": "\r\nМиньор, който работи в мината в Оброчище, е пострадал при трудова злополука късно снощи, предаде bTV. Снощи след полунощ голямо парче земна маса е паднало и е затиснало краката на един от работниците.\r\nПострадалият е транспортиран до болница във Варна, където е установено, че глезенът на левия му крак е счупен на три места, а десният - под коляното. Предстои да му бъде направена операция. \r\nСпоред Тодоров причина за инцидента е липсата на достатъчно работници. \r\nПо думите му в момента на злополуката са работили двама миньори, а е трябвало да бъдат поне четирима.\r\nМиньорите от Оброчище дълго време протестираха за подобряване на условията за труд и по-високи заплати.\r\n", "date": "2017.05.26", "title": "Работник пострада в мина „Оброчище“ (ОБНОВЕНА)"}
