{"url": "https://www.novinite.bg/articles/183084/Grackata-policiya-razbi-nelegalna-mashtabna-mreja-za-vnos-na-himikali-ot-Balgariya", "text": "Гръцката полиция разби нелегална мащабна мрежа за внос на химикали от България, използвани за разреждане на бензин на бензиностанции в Атина. Собственикът на двете български фирми, извършвали нелегалния внос, е 50-годишен кипърец, който се издирва.Арестувани по случая са 20 души, съобщават от Главна дирекция \"Национална полиция“.От забранения разтворител са открити 20 тона. Престъпната група е снабдявала бензиностанциите в Атина, уточнява БНР. Получател на износа от двете фирми е несъществуваща гръцка фирма за производство на бои.Властите имат информация, че за 2 години по тази схема в Гърция са внесени над 2000 тона от химикалите, като печалбата е над 2,5 млн. евро. Няколко месеца полицията е следила заподозрените лица, за да установи цялата схема за разреждане на бензина, съобщи говорителят на гръцката полиция. Задържаните лица са предадени на прокуратурата.", "date": "2019.11.30", "title": "Гръцката полиция разби нелегална мащабна мрежа за внос на химикали от България"}
{"url": "https://www.novinite.bg/articles/183082/Tarseneto-na-oceleli-ot-zemetresenieto-raztarsilo-Albaniya-zavarshi", "text": "Търсенето на оцелели от земетресението, разтърсило Албания във вторник, завърши. Това обяви премиерът на страната Еди Рама. Засега броят на загиналите е 50. Към 2000 са ранените. Една жена остава в кома. По неокончателни данни сериозни щети са били нанесени на близо 1500 сгради в столицата Тирана и на още около 900 в Дуръс. Поне 4000 души са останали без покрив над главите си. Правителството предвижда да отпусне по 9000 долара на семействата на загиналите, специални пенсии за пострадалите възрастни и стипендии за децата. Във вторник земетресение с магнитуд от 6,4 по Рихтер и епицентър в Адриатическо море засегна тежко Албания. То и последвалите трусове бяха усетени в много страни, сред които и България.", "date": "2019.11.30", "title": "Търсенето на оцелели от земетресението, разтърсило Албания - завърши"}
{"url": "https://www.novinite.bg/articles/183066/Andreevden-e", "text": "Православната църква почита на 30 ноември паметта на Св. Апостол Андрей Първозвани, който пръв от апостолите е бил повикан да тръгне след Христа.Името на Св. Андрей често се среща в Евангелието. За него се споменава в разказа за нахранването на народа с пет хляба. От ранни години Андрей жадувал за божествената истина и когато Йоан Кръстител се явил в Юдея, той станал един от неговите ученици. Андрей стоял на брега на Йордан, когато Йоан Предтеча, посочвайки на народа минаващия Исус, казал: \"Ето агнецът Божий!\". Като чул тези думи, Андрей тръгнал подир Спасителя и прекарал с него целия ден. След това отишъл да намери брат си Симон (Петър) и му съобщил радостната вест: \"Намерихме Месия!\" и го довел при Христа. Двамата братя продължавали своя предишен живот и се занимавали с риболов. Те били родом от Витсаида. По-късно Спасителят ги видял веднъж на Галилейското море и им казал: \"Вървете след мене и аз ще ви направя ловци на човеци\". Оттогава те навсякъде следвали Христос и били свидетели на неговите чудеса, смърт и възкресение.Българският народ отбелязва Андреевден като празник на семето (зърното). Този ден се свързва с разбирането, че светлината в денонощието започва да расте – наедрява, затова някъде се нарича Едреевден, а слънцето да помръдва \"както пиле в яйце\", всеки ден по-малко денят се увеличава колкото с просено зърно. Макар и оскъдна, надеждата за светлина внася свежест и ведрина в душите на хората.Според народното вярване Андреевден се нарича още и Мечкинден. Легендата разказва, че свети Андрей единствен от апостолите нямал празник, та възседнал една мечка и отишъл при Бога. Господ му казал \"Който тебе не празнува, да го язди твоя кон\". Затова на 30 ноември в определени региони на България варят царевица и я прехвърлят през комина, като викат: \"На ти, мечко, варен кукуруз, да не ядеш суровия и да не ядеш стоката и човеците\".Традицията повелява сутринта рано да се взима от наедрялото зърно и да се хвърли в камината – нагоре, за да растат високо всички житни растения и да са едри като набъбналата царевица, пише БГНЕС.На особена почит на този ден са младите булки, а именно на тях се пада ритуалът с хвърлянето на варените семена, та както бързо наедряват те, тъй и булките да пълнеят с новите рожбиНа трапезата на този ден трябва да присъства жито, боб, леща, грах, просо или ечемик.", "date": "2019.11.30", "title": "Андреевден е!"}
{"url": "https://www.novinite.bg/articles/183063/Dnes-shte-e-predimno-oblachno-ot-zapad-na-iztok-s-prevalyavaniya-ot-dajd", "text": "Днес ще е предимно облачно, от запад на изток с превалявания от дъжд. По-значителни ще са валежите в Предбалкана. Вятърът от запад-северозапад ще се усили, ще е умерен и временно силен и с него температурите значително ще се понижат. Привечер валежите в Западна България ще спират, но на места там преди да спре да вали, дъждът ще се примеси със сняг. Максималните температури ще са между 8° и 13°.В планините няма да е подходящо за туризъм. Ще бъде предимно облачно, ветровито и с валежи от сняг. Под около 1000-1200 метра валежите ще са от дъжд. Ще духа силен до бурен северозападен вятър и с него температурите ще се понижат. Максималната на височина 1200 метра ще е около 4°, на 2000 метра – около минус 2°.По Черноморието ще преобладава облачно време, с повече слънце сутринта, а около и след обяд ще започнат валежи от дъжд. Ще духа умерен, временно и силен вятър от север-северозапад и с него температурите ще се понижат. Максималните ще са между 11° и 15°. Температурата на морската вода е 14-15°. Вълнението на морето ще е 1 - 2 бала.", "date": "2019.11.30", "title": "Днес ще е предимно облачно, от запад на изток с превалявания от дъжд"}
{"url": "https://www.novinite.bg/articles/183064/Dneven-horoskop-za-sabota", "text": "Днес се движите с голяма скорост напред и трябва да продължавате в същия дух. Ще ви бъде лесно да намерите нови начини да пестите време  и да постигате желаните резултати.Обичайно внимавате и премисляте всичко много внимателно. Днес това нещо ще се промени и ще е за добро. Изненадайте някого и ще оправите целия му ден.Бъдете внимателни! Не допускайте старите си грешки за пореден път. Ще си направите услуга, ако се вглеждате по-внимателно в детайлите. Вижте повече на: ", "date": "2019.11.30", "title": "Дневен хороскоп за събота"}
{"url": "https://www.novinite.bg/articles/183067/Izdirvaneto-na-napadatelya-v-Haga-prodaljava", "text": "Издирването на нападателя в Хага продължава. Все още не е ясно дали става дума за тероризъм. Трима бяха ранени при нападения на главната търговска улица в града, докато хората пазарували в деня на Черния петък.Всички пострадали са непълнолетни.  Нападателят е успял да избяга от местопрестъплението. Полицията го издирва.Според местните власти той е мъж на възраст между 45 и 50 години, вероятно от северноафрикански произход. ", "date": "2019.11.30", "title": "Издирването на нападателя в Хага продължава"}
{"url": "https://www.novinite.bg/articles/183072/Dovedeniyat-sin-na-Lambo-Ima-dva-vida-hora-na-sveta-Stefan-Danailov-i-ostanalite", "text": "\"Откакто започна да преподава във НАТФИЗ, му викат \"мастър\", което адски го мразя, защото от английски думата значи и господар, не само учител. А той не беше господар - беше много добър човек. Аз му викам \"бос\" от малък. Той много обичаше филма \"Кръстникът\", там тази реплика съществуваше. Но така стана \"бос\" и само аз му викам така\". Това заяви доведеният син на Стефан Данаилов - Росен Цанков пред за починалия голям актьор.\"За мен има два вида хора на света - Стефан Данаилов и останалите. Той ме е научил на всичко\", добави той.Данаилов го съветвал \"никога да не сяда на една маса, на която не може да плати цялата сметка\", както и да работи до 30-35 години здраво, да прави кариера и след това да мисли за пари, за да се види първо какво може. Цанков разкри, че актьорът много обичал да дава съвети.\"Той знаеше какво ти е състоянието. Даже не казваш въпроса и ти казва \"направи това и това\". Беше много интуитивен и чувствителен човек. Плачеше на филми, книги\", коментира Росен Цанков.\"Той ми помогна за най-важното - да оцелея. Бях 3 месеца в реанимация, интубиран, в полукома. И тогава бяха лошите времена за него, когато всички го плюеха и псуваха по улиците - \"червен боклук\" и т.н. Тогава се оказа, че трябва да се намери едно лекарство. Той отиде и тропна на вратата на фирмата и каза \"вижте, синът ми умира, искаме това лекарство\" и те пратиха специален самолет за 4 флакончета от този медикамент. Тогава беше нещо страшно и това ми спаси живота\", каза още доведеният син на актьора.\"Ние бяхме повече като приятели. Като баща никога не се е държал, а като истински приятели - с напътствия между по-малък и по-голям. Единственото бащинско, което направи, беше когато се напих за първи път в живота и си повърнах в куфара. Тогава дойде и ми удари един шамар и ми каза никога да не правя това повече в живота си\", разказа Цанков.Той разкри, че е ходел със Стефан Данаилов на снимачната площадка. \"Останаха малко хора като Ламбо. От него се научаваш на професионализъм. Той беше нареден преди операторите. Беше готов, облечен и чакаше. Нямаше такова нещо \"аз не си знам текста\", всичко беше топ. Когато нещо не му влизаше в устата от сценария, късаше листа и казваше \"ще го кажа, както аз реша\" и режисьорът - \"добре, Ламбо\", сподели Цанков.\"Срина се след смъртта на майка. Първата година беше много тежка. Но той има такъв дух, че се вдигна. Имаше воля за живот. Тогава е и първият рак. Много се смях, защото 2017 г. той вече пуши, пие. Казвах му \"Бос, ти го караш ракът като хрема\". Това показваха и изследванията досега до 2019 г. Имаше страхотен дух да живее, винаги да има хора около него. В началото беше сам, но го превъзмогна и това\", добави той.Мисли, че доведеният му баща си е отишъл щастлив.\"Изобщо не очаквах да се случи това. Не успях да му кажа \"сбогом, бос\", сподели през сълзи Росен Цанков. ", "date": "2019.11.30", "title": "Доведеният син на Ламбо: Има два вида хора на света - Стефан Данаилов и останалите"}
{"url": "https://www.novinite.bg/articles/183071/Tol-taksite-shte-oskapyat-hranitelnite-produkti-s-do-2", "text": "\r\nТол таксите ще доведат до минимално поскъпване на основните хранителни продукти, сочи анализ на Световната банка, изготвен за Агенция \"Пътна инфраструктура\".\r\n\r\n\r\n\r\n\r\n\r\n ", "date": "2019.11.30", "title": "Тол таксите ще оскъпят хранителните продукти с до 2%"}
{"url": "https://www.novinite.bg/articles/183088/Specialisti-razkriha-zagadka-svarzana-s-izchezvaneto-na-neandertalcite", "text": "Учени от Технологичния университет в Айндховен установиха, че причината за изчезването на неандерталците от лицето на Земята е съчетаването на няколко фактора - малка популация, кръстосване между роднини и случайни колебания в числеността, съобщи сайтът \"Физ.орг\".Специалистите изследвали съвременни общности ловци и събирачи на плодове, за да създадат модели на различни популации неандерталци. Моделите включвали 50, 100, 500, 1000 или 5000 индивида. Въз основа на моделите учените проверили ефекта от кръстосването между роднини, от малката популация върху приспособяването и от ежегодните колебания в показателите за раждаемостта, смъртността и съотношението между двата пола, предаде БТА.Оказало се, че кръстосването между роднини само по себе си не може да доведе до измиране. Но размножаване, при което по-малко от 25 процента от представителките на нежния пол дават потомство, може да доведе до изчезване на популация, включваща до 1000 индивида. След като се добавили демографски колебания, въпросните популации изчезнали за 10 хиляди години.", "date": "2019.11.30", "title": "Специалисти разкриха загадка, свързана с изчезването на неандерталците"}
{"url": "https://www.novinite.bg/articles/183076/Balgariya-e-sred-parvite-mesta-po-sardechnosadova-smartnost", "text": "България е на едно от първите места по процент на сърдечносъдовата смъртност спрямо общата смъртност. Това каза проф. Иво Петров пред журналисти, предаде „Фокус“.„Сърдечносъдовите заболявания не само в България, но и в много други страни в Европа и в Америките е номер едно убиец. За съжаление, в България е един от лидерите. С няколко страни около България определено си делим първите места като процент на сърдечносъдовата смъртност спрямо общата смъртност. Профилактиката и ранното диагностициране и лечението на сърдечните заболявания определено е мисия и трябва да бъде мисия не само на лекарското съсловие, но също така и на институциите и на държавата. Има отделни случаи и проблясъци, в които даже успяваме да публикуваме и да презентираме. Биха казал, че като активна страна и активни участници в конгресите доста ни уважават“, каза още проф. Петров.„Но все още като рутинна практика България е много далече от желаните стандарти. В европейските страни ендовескулаторната терапия е станала много отдавна златен стандарт. В България все още трудно си пробива път, поради добре известните на всички ни причини – значително по-ниско финансиране, по-малка роля на обучението. Една от целите на нашия конгрес е точно това – да се даде достъп на млади, на колеги от различни специалности да имат повече знания и опит“, подчерта той.\"Обществото не трябва да има търпимост към насилие към лекари. Трябва да има наказания спрямо агресията, включително и спрямо агресията към лекари. Трябва да има контрол и по-строга охрана на здравните заведения. Трябва да се предприемат мерки\", подчерта той.", "date": "2019.11.30", "title": "България е сред първите места по сърдечносъдова смъртност"}
{"url": "https://www.novinite.bg/articles/183069/Sled-mnogokratni-jalbi-Psihichno-bolen-maj-tormozi-sasedite-si-v-Burgas", "text": "Психично болен мъж тормози съседите си в Бургас. Те са подавали многократно жалби, събирали са подписки, но без резултат. Болният, оказва се, е въоръжен, влиза в дворовете на хората, крещи срещу тях и се настанява в пристройки.„Той постоянно е въоръжен с ножове, носи торби с боклуци, крещи и децата се страхуват да излязат навън”, разказа Милена.„Миналата година счупи огледалото на автомобила ми, тази пролет заби нож в капака на колата на съпруга ми”, добави Пепа.„Водила съм разговори и с майка му, но тя казва, че е непосилна и не може да се грижи за него. Не желае да го прибере при себе си, защото не искала да ѝ носи боклуци. Очаквам институциите да се намесят и той да бъде задържан за постоянно и да се лекува”,  заключи Милена. ", "date": "2019.11.30", "title": "След многократни жалби: Психично болен мъж тормози съседите си в Бургас"}
{"url": "https://www.novinite.bg/articles/183075/Majkite-ot-Sistemata-ubiva-nastoyavat-Biser-Petkov-da-bade-varnat", "text": "От инициативата \"Системата ни убива\" настояват социалният министър в оставка Бисер Петков да бъде върнат на поста. В отворено писмо до премиера Бойко Борисов майките на деца с увреждания изразяват възмущението си от отстраняването на Петков, съобщава БНР. Вчера следобед от пресслужбата на правителството съобщиха, че министър-председателят е поискал и приел оставката социалния министър. \"Считаме, че мотивите Ви, че темповете на работа на министерството не отговарят на обществено-политическите очаквания са абсолютно несъстоятелни!\", пишат майките. Работодатели и синдикати: Бисер Петков беше добър социален министър Те припомнят, че социалното министерство под ръководството на Бисер Петков създаде два ключови за живота на хората с увреждания закона - този за хората с увреждания и за социалните услуги. \"Именно при този министър стартира очакваната с десетилетия реформа в сферата на социалните политики за децата и хората с увреждания. Настояваме реформите да бъдат завършени и да не се протакат с неоснователно поискани от Вас оставки!'', категорични са те.", "date": "2019.11.30", "title": "Майките от \" Системата убива\" настояват Бисер Петков да бъде върнат"}
{"url": "https://www.novinite.bg/articles/183073/TOL-sistemata-tragva-do-1-mart-2020-g", "text": "Законодателят ни е дал краен срок 1 март 2020 г., така че в рамките на този срок тол системата ще тръгне. Това каза проф. Олег Асенов – член на управителен съвет на Агенция „Пътна инфраструктура“ (АПИ).„В България въвеждаме модел на смесена система за таксуване. Леките автомобили до 3,5 тона се таксуват на база на време, електронна винетка, а автомобилите над 3,5 тона се таксуват на база на изминато разстояние или по-известно като тол. И за автобусите също ще бъдат таксувани като пътни превозни средства над 3,5 тона, каквито са“, заяви проф. Олег Асенов.„За колите оставаме на електронна винетка, по начина, по който се таксуваше през тази година. Няма да има промени за леките автомобили и в предложената сега тарифа също и ставките, тоест което плащат шофьорите на леки автомобили до момента, ще го плащат и следващата година“, допълни още проф. Олег Асенов.\"Колите ще започнат да заплащат тол. В момента България както и всички европейски държави са в съгласувателна процедура за изменение на директива 62, като там се поставят различни в момента дискусионни срокове всички пътни превозни средства да минат на таксуване на база на изминато разстояние. Една целева година, която се дискутира е 2030 г.\", каза още професорът.\r\n\r\n\r\n\r\n„Дотогава все още държавите-членки ще имат възможност да избират модела си на таксуване. Някои държави-членки от сега заявяват, че по-рано ще въведат таксуване на база на изминато разстояние. И дори производители на автомобили, аз наблюдавам производството на леки автомобили по една или друга причина, вече се продават с вградени бордови устройства за отчитане изминатото разстояние“, допълни още проф. Олег Асенов.„Нашата система е система, която е сателитно базирана. Кутийката е всъщност GPS приемник, който приема географската позиция от три и повече спътника, и в тази кутийка има и предавателно устройство, което свързва кутийката през мрежата на мобилен оператор към съответния доставчик на електронни услуги и от там към нас като пътна агенция, които сме лицето, което събира пътни такси съгласно член 10 от Закона за пътищата“, заяви Олег Асенов.", "date": "2019.11.30", "title": "ТОЛ системата тръгва до 1 март 2020 г."}
{"url": "https://www.novinite.bg/articles/183070/517-dushi-sa-zaginali-ot-nachaloto-na-godinata-po-patishtata-na-stranata-ni", "text": "517 души са загинали от началото на годината по пътищата на страната ни. Най-смъртоносните отсечки в България са над 70, показват нови данни на Агенция „Пътна инфраструктура”. С най-много катастрофи са магистралите и първокласните пътища. Като смъртоносен е определен и главен път Е79 от Видин до Кулата.Натоварен трафик и катастрофи - това е ежедневие на главен път Е79 между Монтана и Видин. Само за година през Дунав мост 2 са преминали близо милион леки и тежкотоварни автомобили. Пътят между Видин и Кулата, по последни данни, е един от най-опасните. Над 540 са катастрофите в тази отсечка, 21 са загиналите, а над 200 са ранените.„Нека погледнем какви са пътищата в чужбина, всичко свети. Тук, в България, имам чувството, че животът е спрял, специално в този район. По Е79 постоянно стават катастрофи“, каза шофьорът Николай Иванов.Екип на NOVA, заедно с автоинструктора Стоян Стоянов, разгледа главния път от Монтана за Видин. Още след изхода на сравнително новия околовръстен път има препятствие за шофьорите.„Пътят от еднопосочно, преминава в двупосочно движение и е доста опасно. Трябва да има сигнализация, която да помогне на водачите да се справят в подобни условия“, посочи Стоян Стоянов.На много места асфалтът е напукан, а дупките също не са изключение. „Неравностите много често са предпоставка за ПТП, защото водачът ги заобикаля и навлиза в насрещното движение. Понякога това може да се окаже фатално“, добави Стоянов.Маркировката също липсва на повечето места, а през нощта пътят е изпитание за шофьорите. Знаците, които предупреждават водачите да ограничат скоростта и да са внимателни са поставени на няколко места по главния път за Видин. Според шофьорите пътят не е предназначен за всекидневното му натоварване.„След Ружинци пътят вече става тесен, трябва да се кара по-внимателно. Има колеги, които не познават участъка и стават големи бели“, каза шофьорът Гошо Георгиев.Плановете на правителството са до 2022 г. да има изградена магистрала от Видин до Ружинци и от Мездра до Ботевград.", "date": "2019.11.30", "title": "517 души са загинали от началото на годината по пътищата на страната ни"}
{"url": "https://www.novinite.bg/articles/183077/Parvi-komentari-na-sindikatite-i-majkite-za-ostavkata-na-Biser-Petkov", "text": "Ден след оставката на социалния министър Бисер Петков - синдикатите и майките от протестите с първи коментар. Синдикатите не виждат конкретен повод за смяната на Петков, а представители на майките на деца с увреждания поискаха той да бъде върнат на поста.Вече втори ден няма повече подробности да това защо Бисер Петков беше освободен от поста на социален министър от страна на правителството. Във вторник, когато ще се проведе коалиционен съвет се очаква ГЕРБ и „Обединени патриоти” да обсъдят кой да бъде неговият заместник.В събота синдикатите заявиха, че не е трябвало да има конкретен повод за оставката на Петков, тъй като той е на ветровит пост. Майките от „Системата ни убива” заявиха, че те настояват той отново да бъде върнат на поста, както стана и миналото лято по тяхно настояване.„На Бисер Петков беше сложен на дузпата още миналата година. Това мен лично не ме изненадва чак толкова много”, каза Димитър Манолов - президент на КТ „Подкрепа\".„Когато се уволнява министър причина винаги ще се намери. И повод ще се намери, макар че сега не виждаме конкретен повод. Сега се говори за някакви натрупвания във времето”, коментира още той.„Това е удар върху децата и хората с увреждания. Настояваме Бисер Петков да бъде върнат на поста”, посочи Вера Иванова – майка на дете с увреждания.„Правителството си има свое собствено виждане. Надявам се, че човекът, който ще поеме тази позиция ще работи добре с нас. Тази сфера е тежка. Хората, които работят в нея се нуждаят от повече подкрепа, защото особено в София са най-трудните случаи”, заяви кметът на София Йорданка Фандъкова.Работодателите от Асоциацията на индустриалния капитал в България заявиха, че ще направят коментар за оставката на Бисер Петков едва след като стане ясно името на неговия заместник.", "date": "2019.11.30", "title": "Първи коментари на синдикатите и майките за оставката на Бисер Петков"}
{"url": "https://www.novinite.bg/articles/183083/Izvanredna-proverka-na-MOSV-na-yazovir-Studena-ustanovi-narusheniya", "text": "\r\nПо заповед на министъра на околната среда и водите Нено Димов на 29.11.2019 беше извършена извънредна проверка на язовир „Студена\" от представители на МОСВ, експерти от Басейнова дирекция „Източно беломорски район\" и община Перник. Проверката е във връзка с информация от Областния управител на област Перник за отклоняване на води за язовира.\r\n\r\n\r\n\r\n\r\n\r\n\r\n\r\n\r\n", "date": "2019.11.30", "title": "Извънредна проверка на МОСВ на язовир „Студена\" установи нарушения"}
{"url": "https://www.novinite.bg/articles/183078/Fandakova-Vsyaka-godina-zalesyavame-mejdu-100-i-200-dekara-obshtinski-zemi-i-gori", "text": "Днес се закрива петият сезон на засаждането на новата гора на София. Това каза кметът на столицата Йорданка Фандъкова пред журналисти, предаде  Агенция \"Фокус\".\"Една от най-зелените инициативи на Столична община, в която се включиха хиляди граждани, компании, неправителствени организации. Днес с мен са и служители на Столичната община и общински съветници. Тази инициатива е част от зеления пояс на София и е насочена към подобряване качеството на въздуха\", каза още Фандъкова.\"Всяка година залесяваме между 100 и 200 декара общински земи и гори. Само този сезон тук бяха засадени около 20 хиляди нови дръвчета. Благодаря на всичките 7300 души, които се включиха. Знаете, отварям и специална линия на градския транспорт дотук\", допълни тя.\"Ще продължим, защото нашата амбиция е да засадим тук 125 хиляди дръвчета. Вече са засадени за пет сезона 84 хиляди, така че добре дошли на всички, които на пролет в шестия сезон са готови да се включат и да помогнем градът ни да стане по-чист за нашите деца\", каза още кметът на София.", "date": "2019.11.30", "title": "Фандъкова: Всяка година залесяваме между 100 и 200 декара общински земи и гори"}
{"url": "https://www.novinite.bg/articles/183065/V-Balgariya-97-ot-horata-s-HIV-SPIN-sa-na-terapiya", "text": "За поредна година международната общност отбелязва 1 декември – Световния ден за борба със СПИН и организира Европейска седмица за изследване за ХИВ и вирусни хепатити в периода 22-29 ноември 2019 г.Тази година Световният ден за борба срещу СПИН е под надслов В света по данни на Глобалната програма по СПИН близо  души живеят с ХИВ/СПИН, като само през 2018 г. броят на новите случаи е . Повече от половината от всички нови инфекции са сред уязвими групи и техните партньори.До края на 2018 г. близо  През 2018 г. в Европа са регистрирани  (12 000 повече от предходната година), от които . За страните от ЕС данните показват, че 49% са открити в късен стадий на инфекция, а 64% от късно диагностицираните са на възраст над 50 г.В България за периода 1986 г. – 15.11.2019 г. са регистрирани общо  От началото на 2019 година са открити  Запазва се тенденцията от последните години броят на новоинфектираните мъже да е многократно по-голям от този на новоинфектираните жени. Съотношението мъже/жени през настоящата година е 5:1 (182 мъже и 36 жени).Общо 242 000 лица са изследвани за ХИВ през първите десет месеца на годината, като 22% от тях са открити в КАБКИС.Относно начина на инфектиране – запазва се тенденцията от последните години: и през настоящата година (51% са мъже, които са имали сексуални контакти с други мъже и 33% са лица с хетеросексуални контакти). От всички новорегистрирани , като има ръст на увеличение с 3-4 % в сравнение с предходните години.И тази година  следвана от възрастовата група 20-29 г. – 23%. През последните няколко години се наблюдава тенденция на  увеличение и във възрастовата група над 50 години.Географското разпространение показва, че по-голямата част от новоинфектираните с ХИВ са предимно в големите градове: София – 94 лица, в област Пловдив – 22 лица, Варна – 15 лица, Пазарджик – 13 лица, Русе - 8 лица, в областите Велико Търново и Монтана по 7 лица, в областите Кюстендил и Плевен по 5 лица, в областите Бургас, Разград и Стара Загора по 4 лица, в областите: Враца, Сливен, Смолян, София област и Хасково по 3 лица, в областите Видин, Добрич, Ловеч, Силистра и Ямбол по 2 лица и по един случай в областите Благоевград, Габрово, Търговище и Шумен.Данните показват, че от различни региони на света (от 11 различни държави).. Прилагането на антиретровирусната терапия удължава живота на пациентите и подобрява качеството им на живот.Към 31 октомври 2019 г. общо в петте сектора за лечение на пациентите с ХИВ/СПИНДейностите за превенция на ХИВ сред лицата от уязвимите групи се предоставят от НПО, с които МЗ е сключило договори.За последното тримесечие на 2019 г. екипите на НПО са достигнали до общо 3 815 лица от уязвимите групи, в т. ч. 1 550 лица, инжекционно употребяващи наркотици, 1 712 мъже, които имат сексуални контакти с мъже и 553 лица, предлагащи сексуални услуги. Раздадени са общо 27 864 пакета за безопасни инжекционни практики, както и 20 735 комплекта предпазни средства. На всички лица е предоставено консултиране за ХИВ и са насочени към лечебни и здравни заведения при необходимост.В страната функционират и 13 Кабинета за анонимно и безплатно консултиране и изследване за ХИВ, както и 17 мобилни кабинета, които предоставят здравно-превантивни услуги сред населението и уязвимите групи.Честотата на новорегистрираните случаи с ХИВ инфекция на 100 000 души население за България е 4.4. За сравнение в страните от ЕС през 2018 г. този показател е 5.1.", "date": "2019.11.30", "title": "В България 97% от хората с ХИВ/СПИН са на терапия"}
{"url": "https://www.novinite.bg/articles/183080/Katastrofa-zatrudnyava-dvijenieto-mejdu-Vladaya-i-Dragichevo", "text": "\r\nДвижението по пътя София-Перник между Владая и Драгичево временно е в една лента заради катастрофа, съобщиха от Пътната полиция.\r\nОграничено е и движението по пътя Самоков - Шипочане поради изтеглянето на обърнат ТИР. На шофьорите се налага да изчакват на място\r\n", "date": "2019.11.30", "title": "Катастрофа затруднява движението между Владая и Драгичево"}
{"url": "https://www.novinite.bg/articles/183085/Vav-Veliko-Tarnovo-sabirat-pari-za-bezdomni-jivotni", "text": "Сдружението „Приятели на животните“ във Велико Търново започна благотворителната си кампания за набиране на средства за храна и кастрации на бездомните кучета и котки в града и подпомагане на работата на общинския приют.Ръчно изработени сувенири, картички и празнична украса продава на Коледния базар във Велико Търново с благотворителна цел сдружението „Приятели на животните“. Средствата са за бездомните животни, поясни доброволецът Милена Седларска:„Отиват паричките за лекарства, за ваксини, за храна. В къщичката може да се донесе и храна, топли дрешки, одеяла, които отиват в помощ на общинския приют за кучета“.Миналата година сдружението и неговите доброволци събраха в благотворителната си инициатива 6700 лв. за храна и кастрация на кучета и котки.", "date": "2019.11.30", "title": "Във Велико Търново събират пари за бездомни животни"}
{"url": "https://www.novinite.bg/articles/183089/Manolova-izprati-signali-za-zastroyavane-na-chastni-domove-v-priroden-park-Vitosha", "text": "Сигналите са до главния архитект на София, до новите двама районни кметове на Панчарево (независим) и на Витоша (ГЕРБ/СДС), до членовете на архитектурната комисия в СОС, до директора на парк „Витоша” и др., става ясно от Facebook профила на Манолова. ''Със сигурност нашата проверка установи четири частни къщи, построени в парка през последните години извън законовите регламенти, но по-тревожното е, че Става дума за корупция, видима и с просто око на картите, които публикуваме'', пише тя. ''Направихме обстойна проверка на двата имота, които  се изключват от обхвата на парка. Те са урегулирани от общината, което е задължителна процедура преди застрояване. За по-големия от тях има интересен факт: Но това не са единствените такива имоти. Около 150 терена в природния парк са със същия статут''.''От 2005 г. насам, след приемането на Плана за управление на парка, са застроени 4 имота. Един от тях получава разрешение дори след влизането в сила на Общия устройствен план на София, което за нас е безпардонна корупция. Кой е човекът, успял да получи такова благоволение от Общината и екипа на г-жа Фандъкова? Кои са другите трима? Кои са останалите 150? И кой е виновен – те, че опитват? Или администрацията на кмета Фандъкова – че им позволява?'', пита Манолова. Решението е просто: тези 150 имота трябва да се преотредят и да се включат в парка чрез промени в подробните устройствени планове. Остава да видим дали общинският съвет и администрацията на г-жа Фандъкова ще го направят. Кой ще е „против” да се запази парка „Витоша”? И кой ще е „за” и „въздържал се”? С интерес ще наблюдаваме''. \r\n''Който и да излива бетон във „Витоша”, който и да му помага, който и да нарушава закона, който и да премълчава по веригата това безобразие, трябва да е сигурен, че ще го покажем на софиянци. Засега показваме само къщите'', заявява тя. \r\n", "date": "2019.11.30", "title": "Манолова изпрати сигнали за застрояване на частни домове в природен парк „Витоша\""}
{"url": "https://www.novinite.bg/articles/183081/Maj-ot-Plovdiv-se-e-samoubil-s-pistolet", "text": "34-годишен мъж е бил намерен мъртъв от своите родители в жилището си в Пловдив. Според разследващите той се е самоубил с незаконно притежаван пистолет, съобщава \"Марица\".Те са категорични, че няма улики за чужда намеса при смъртта му.Младият мъж не е оставил предсмъртно писмо.Няма яснота какво е довело до фаталното решение, разследването ще покаже дали мъжът е имал някакви проблеми.", "date": "2019.11.30", "title": "Мъж от Пловдив се е самоубил с пистолет"}
{"url": "https://www.novinite.bg/articles/183086/Ucheni-Chetvart-ot-mladejite-sa-pristrasteni-kam-smartfonite", "text": "\r\nЕдна четвърт от децата и младежите са „проблемни потребители на смартфони” и използват устройствата по начин, който е сходен с поведенческа зависимост. Това се посочва в изследване на Кралския колеж в Лондон. \r\n\r\n\r\n\r\n\r\n\r\n\r\n\r\n ", "date": "2019.11.30", "title": "Учени: Четвърт от младежите са пристрастени към смартфоните"}
{"url": "https://www.novinite.bg/articles/183087/Poskapvaneto-na-hlyaba-zaradi-tol-taksite-bi-tryabvalo-da-e-s-okolo-stotinka", "text": "Поскъпването на хляба заради тол таксите, които ще плащат товарните превозвачи най-късно от март 2020 г., не би трябвало да е с повече от около стотинка. Това показва анализ на Световната банка, консултант на АПИ по въвеждането на смесената електронна система за събиране на пътни такси на база време и на база изминато разстояние, каза проф. Олег Асенов, член на Управителния съвет на Агенция „Пътна инфраструктура“ (АПИ) в предаването „Седмицата“ на Дарик радио.Тарифата с таксите, които се събират за преминаване и ползване на републиканската пътна мрежа е предложена за обществено обсъждане от 14 ноември 2019 г. Срокът за получаване на становища, коментари и мнения е 16 декември 2019 г. Първоначалният обхват на пътната мрежа, за която ще се плащат тол такси, е 6 050 км, което означава, че за останалите 14 000 км., за които сега камионите и автобусите плащат винетна такса, няма да дължат нищо, уточни проф. Асенов. Предлага се да се таксуват само 796 км автомагистрали, 2 322 км пътища първи клас и 2 932 км пътища втори клас от общо 20 000 км републиканска пътна мрежа. Още следващата седмица – на 5 декември, АПИ и Световната банка организират широк обществен форум, в който отново ще се обсъдят всички аспекти на тола, каза проф. Асенов. На него ще бъде представен и анализът на консултанта, който изследва отражението върху цените на 19 стокови групи, каза проф. Асенов.При автобусните превози най-голямото увеличение, според използваните примери, ще е за маршрута София – Варна и то при приемане, че пътниците са средно 20 на брой. Тогава нарастването на цената на билета е с 96 ст., посочи той. Това е прогноза, която приема, че превозвачите ще прехвърлят всички транспортни разходи върху крайния потребител. Методиката на Световната банка, според която са правени разчетите, е използвана и в Германия, Словакия и Полша и е доказала точността си, каза още проф. Асенов. Възможно е транспортният бизнес да се преориентира, така че да стане по- ефективен.В Германия, например, след въвеждането на тол системата, бяха създадени дистрибутивни центрове, от които транспортирането на стоките става на по-къси разстояния, разказа той. И припомни, че пазарът е най-добрият регулатор. В крайна сметка конкуренцията ще определи цените, но е възможно в първите шест-осем месеца някой да опита да „тества пазара“ с по-високи цени, допусна проф. Асенов. „За нас е важна дискусията, общественото обсъждане – хората да приемат реформата, за да може АПИ да има повече средства, за да поддържа и изгражда по- добри пътища. Крайната цел е постигането на справедлив модел на таксуване – който ползва повече пътищата, да плаща повече“, каза проф. Асенов. Средствата от тол такси и винетки са предназначени единствено за изграждане, поддържане и ремонт на пътна инфраструктура. Цените на винетните такси за 2020 г. за леки и тежки автомобили ще останат същите като за 2019 г. Леките автомобили ще продължат да плащат за ползване на платената пътна мрежа на база време, докато превозните средства с обща технически допустима максимална маса над 3,5 т ще преминат от винетки на тол такси най-късно от 1 март 2020 г.", "date": "2019.11.30", "title": "Поскъпването на хляба заради тол таксите би трябвало да е с  около стотинка"}
{"url": "https://www.novinite.bg/articles/183074/Fandakova-obyasni-za-po-visokite-danaci", "text": "Никoй пoлитик нe oчaквa, чe кoгaтo прeдлoжи нeпoпулярнa мяркa тя щe ce приeмe oхoтнo oт oбщecтвoтo. Тoвa кaзa кмeтът нa Coфия Йoрдaнкa Фaндъкoвa прeд журнaлиcти, cъoбщaвa „Фoкуc“. „Вярвaм, чe хoрaтa, кoитo иcкaт дa рaзвивaмe грaдa cи, кoитo иcкaт дeцaтa ни дa дишaт пo-чиcт въздух, щe пoдкрeпят дoри и нeпoпулярнитe мeрки зa тoвa пo-зaмърcявaщитe, пo-мoщнитe кoли дa плaщaт мaлкo пoвeчe, oткoлкoтo дoceгa. Увeличeниeтo e минимaлнo, нo знaкът и пocoкaтa ca тeзи, кoитo би cлeдвaлo вcички пoлитици, кoитo твърдят, чe иcкaт дa рaбoтят зa пo-чиcт, зa пo-дoбри улици дa пoдкрeпят. Oчaквaм тoвa дa ce cлучи в Cтoличeн oбщинcки cъвeт“, пoдчeртa Фaндъкoвa.", "date": "2019.11.30", "title": "Фандъкова обясни за по-високите данъци"}
{"url": "https://www.novinite.bg/articles/183068/Zashto-padna-glavata-na-Biser-Petkov", "text": "В петък министър-председателят Бойко Борисов поиска и прие оставката на министъра на труда и социалната политика Бисер Петков. Кадровото решение на премиера е въз основа на натрупани във времето основания. Премиерът счита, че темповете, с които Министерството на труда и социалната политика работи, не отговарят на обществено-политическите очаквания. Бисер Петков бе назначен за социален министър на 4 май 2017 г. „Бих определила тази оставка като изненада. Това е нов жанр, който наблюдаваме при управлението на Борисов. Най-често сме ставали свидетели на оставки, когато има някакъв много сериозен скандал или някакъв много сериозен проблем”. Това  коментира социологът от „Тренд\" Евелина Славкова в студиото на „Събуди се”.„До този момент по-голямата част от министрите при управлението на Борисов са се разделяли с поста си на база на някакъв публичен скандал, на който сме станали свидетели”, категорична е тя.„Тук вече забелязваме нов детайл – искане на оставка заради натрупани във времето проблеми, въпреки че в настоящия момент по-скоро виждаме, че в сферата на здравеопазването има проблеми, отколкото в сферата на труда и на социалната политика”, смята още Евелина Славкова.", "date": "2019.11.30", "title": "Защо падна главата на Бисер Петков?"}
{"url": "https://www.novinite.bg/articles/183079/Otkrita-e-narkooranjeriya-prikrita-v-proizvodstveno-hale", "text": "\r\nПанагюрски полицаи откриха наркооранжерия маскирана като дърводелски цех. За наркоплантацията се разбрало след пожар в производственото хале, където се е помещавала. Сигналът за възникналия огън в хале в индустриалната зона на града, близо до пътя за Стрелча бил получен РСПБЗН-Панагюрище вчера сутринта.\r\nНезабавно към мястото били насочени екип от огнеборци с противопожарен автомобил, които бързо изгасили огъня. Докато гасили пожара обаче те се усъмнили, че постройката се използва за извършване на незаконна дейност и незабавно уведомили колегите им от полицейското управление.\r\n\r\n\r\n\r\n", "date": "2019.11.30", "title": "Открита е наркооранжерия, прикрита в производствено хале"}
{"url": "https://www.novinite.bg/articles/183090/Nameriha-tri-neizvestni-stihotvoreniya-na-Vapcarov", "text": "Три неизвестни досега стихотворения на Никола Вапцаров и есе посветено на литературата са били открити при почистване в сградата на бившата дирекция на полицията в София, съобщи племенницата на поета Мая Вапцарова: \"Един човек, който е чистил това мазе, намира една папка. В тази папка няма само стихотворения. Те са няколко. Вътре има едно невероятно есе за културата. Три стихотворения са открити и това грамадно есе, което е около десет страници. Вапцаров като че ли преоценява бъдещето в това есе, не миналото\".Стихотворенията са написани с мастило и засега  е  разчетено само едното. След разчитането и на останалите предстои те да бъдат публикувани, съобщи още Мая Вапцарова.Тя подготвя филм, посветен на работата на Вапцаров като авиомеханик на летището във Враждебна", "date": "2019.11.30", "title": "Намериха три неизвестни стихотворения на Вапцаров"}
