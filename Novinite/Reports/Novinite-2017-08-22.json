{"url": "http://www.novinite.bg/articles/148853/Ekshan-v-Sandanski", "text": "Надупчиха с 23 куршума гаража и колата на мъж от Сандански, информира ДАРИК. Екшънът се разиграл около 02.00 часа на 21 август в курортния град. Половин час по-късно е получен сигнал в полицията за горящ лек автомобил БМВ, паркиран на улица \"Емануил Васкидович\". От пристигналите на място униформени служители е установено, че горящият автомобил е паркиран пред гараж, по чиято врата  има около 23 броя отверстия от огнестрелно оръжие.  По неофициална информация охранителни камери са заснели двама маскирани мъже, които стреляли по гаража и паркираната кола, а след това избягали с пистов мотор.", "date": "2017.08.22", "title": "Екшън в Сандански"}
{"url": "http://www.novinite.bg/articles/148838/Dojivoten-zatvor-za-streleca-ot-Lyaskovec", "text": "Стрелецът от Лясковец получи окончателна присъда от доживотен затвор без право на замяна. Върховният касационен съд потвърди решението на Велкотърновския апелативен съд. Делото приключва в рамките на малко повече от две години и половина, информира БНТ.Петко Петков ще трябва да заплати на семейството на Емил Шарков и 380 хил. лева. Командосът загина на 14 март 2014-а година, когато спецчасти атакувала барикадиралия се в дома си стрелец.  ", "date": "2017.08.22", "title": "Доживотен затвор за стрелеца от Лясковец"}
{"url": "http://www.novinite.bg/articles/148858/Vazrasten-maj-zagina-a-drug-e-ranen-tejko-pri-katastrofa", "text": "Възрастен мъж загина, а негов спътник е ранен тежко при катастрофа вчера следобед близо до силистренското село Калипетрово, информира ДАРИК.   Лек автомобил \"Мерцедес\" се сблъскал с автоцистерна на кръстовище на две шосета - от Силистра за Тутракан и от Силистра за Дулово, в резултат на което водачът на лекия автомобил - 63-годишен мъж, е загинал, а 27-годишният му спътник е ранен.   Образувано е досъдебно производство за изясняване причините за катастрофата.", "date": "2017.08.22", "title": "Възрастен мъж загина, а друг е ранен тежко при катастрофа"}
{"url": "http://www.novinite.bg/articles/148828/Gledat-myarkata-na-maja-zastrelyal-jena-si-v-zavedenie", "text": "Съдът трябва да гледа мярката за неотклонение на мъжа, който преди четири дни застреля жена си в заведение в София, информира НОВА.64-годишният мъж следил по-младата си съпруга, докато в късния следобед в петък не я е застрелял с четири куршума в заведение в столичния квартал \"Лагера\" пред десетки очевидци.  ", "date": "2017.08.22", "title": "Гледат мярката на мъжа, застрелял жена си в заведение"}
{"url": "http://www.novinite.bg/articles/148872/Rumanskata-grajdanka-razsledvana-za-prane-na-pari-ostava-v-aresta", "text": "Румънската гражданка Елена Апостол, обвиняема за пране на пари, остава в ареста. Това реши Варненският апелативен съд (ВАС, който потвърди като правилно, обосновано и законосъобразно определение на Окръжен съд – Варна от миналата седмица, с което чужденката бе първоначално задържана под стража, информират от пресслужбата на ВАС, цитирано от ДАРИК.   Апостол е била задържана във Варна на 10 август, непосредствено, след като направила опит да изтегли 3 500 евро от сметка, разкрита от нея под чужда самоличност. Разследващите установили в автомобила, с който румънката се е придвижвала в морската столица, 6 документа за самоличност, издадени от няколко държави с нейна снимка и с вписани различни лични данни. Всички тези документи били фалшиви. С тях през юли тази година Апостол разкрила сметки в български банки, припомнят от съда.   От чужбина по сметките постъпвали парични суми, които обвиняемата периодично теглила. Служители на банката установили, че лицето, което тегли пари има сходство с титуляра на друга сметка, разкрита в клон на същата банка. Едва тогава се пристъпило към действия по задържането на чужденката.   По отношение на част от парите, преведени в България, от чужди банки пристигнали съобщения с искане за връщане на парите, които били от престъпна дейност. Досъдебното производство е започнало на 10 август, когато Елена Апостол е била привлечена като обвиняема за тежко престъпление.   Варненският апелативен съд сподели аргументите на първата съдебна инстанция, с които е била определена първоначалната мярка за неотклонение „задържане под стража“ Съвкупната преценка на материалите, събрани още в първите дни на разследването води и този съд до обоснованото предположение, че Апостол е извършител на престъплението, за което е привлечена като обвиняем. Престъпната дейност е продължила дълго време и е била извършена в съучастие с други лица, които престоят да бъдат установени. Реална е и опасността чужденката да се укрие от наказателно преследване или да извърши престъпление. Разследващите разполагали с данни, че Апостол се е придвижвала из Варна със свои сънародници, а при разкриването на сметките е посочила различни адреси.   Определението на Апелативен съд – Варна е окончателно.", "date": "2017.08.22", "title": "Румънската гражданка, разследвана за пране на пари остава в ареста"}
{"url": "http://www.novinite.bg/articles/148855/Zaloviha-blizo-1-kg-kontrabandni-zlatni-nakiti-v-kamion", "text": "976 грама контрабандни златни накити на стойност около 66 000 лева откриха в тайник в шофьорската кабина на камион на Митнически пункт \"Лесово\". По първоначална експертиза, иззетото контрабандно злато е на стойност около 66 000 лева, информира НОВА.Камионът, пътувал от Турция за Румъния, е спрян за проверка на граничния пункт на 20 август около 17:00 часа. При проверка на кабината на влекача, в таблото зад шкафче, намиращо се в средната конзола, са открити три черни пакета, съдържащи общо 976 грама златни изделия-пръстени, обеци и масивни медалиони. Те са азпределени в прозрачни пликове и маркирани с фабричен знак за 14-каратово злато.На шофьора на камиона е извършен личен преглед, при който са намерени у него общо 3 650 евро в различни купюри. Той е задържан за 72 часа. Превозното средство също е задържано. Работата по случая продължава.  ", "date": "2017.08.22", "title": "Заловиха близо 1 кг контрабандни златни накити в камион"}
{"url": "http://www.novinite.bg/articles/148832/Sabaryat-romski-kashti-v-kvartal-Zaharna-fabrika", "text": "В столичния квартал „Захарна фабрика” тази нощ там беше струпана тежка техника заради акцията по събарянето на незаконните ромски постройки, информира НОВА.143 къщи ще бъдат съборени в квартала.„Заповедта за събаряне на постройките е изданена още през миналата година. Благодаря на органите на МВР, тъй като в момента се работи нормално и спокойно. Създали сме организация за извозване на багажа на хората, чиито къщи ще бъдат разрушени. И започна поетапно разрушаване на някои от бараките. Мой приоритет е нито едно дете да не остане на улицата”, коментира за „Здравей, България” Иван Божилов, кмет на район „Илинден”.Около 504 души живеят на този терен, който, оказва се, е общински.„Едно от семействата ще бъде настанено в общинско жилище, но те си подадоха документите преди две години. Всяко едно семейство има по 5-6 деца. Ще се постараем да не ги оставим да спят на улицата”, добави Иван Божилов, кмет на район „Илинден”.  ", "date": "2017.08.22", "title": "Събарят  ромски къщи в квартал \"Захарна фабрика\""}
{"url": "http://www.novinite.bg/articles/148841/Masovi-proverki-na-TIR-ove-i-leki-avtomobili", "text": "Съвместните проверки следят за най-честите нарушения на пътя: превишена скорост, употреба на алкохол и наркотични вещества. Инспекторите проверяват и тахошайбите на тежкотоварните автомобили, чиито шофьори са задължени по закон да почиват няколко часа дневно. Полицията стартира и операция \"Скорост\", която се провежда в целия Европейски съюз от 21-27 август. Освен за превишена скорост и употреба на упойващи вещества, пътните полицаи ще проверяват и за валидна застраховка \"Гражданска отговорност\", информира БНТ. ", "date": "2017.08.22", "title": "Масови проверки на ТИР-ове и леки автомобили"}
{"url": "http://www.novinite.bg/articles/148848/Niki-Mihajlov-s-40-bona-na-mesec", "text": "Ръководството на Левски е предложило заплата от цели 20 хиляди евро на месец на националния вратар Николай Михайлов, съобщават колегите от \"Труд\". От \"Герена\" се хвърлиха в офанзива да привлекат свободния агент и не се церемонят да го отмъкнат под носа на други отбори, с които той преговаря, като например португалския шампион Бенфика, информираЛично собственикът на \"сините\" Спас Русев е водил преговорите с бившия страж на Мерсин миналата седмица. Месечното възнаграждение, което Левски предлага на Михайлов, не включва бонуси спрямо представянето на играча. Друг от вратарите на Левски - Боян Йоргачевич, е прибирал в джобовете си по 500 евро на мач, ако запази мрежата си суха.Най-вероятно утре ще стане ясно дали стражът на България ще се завърне в Левски. Ако \"сините\" осъществят сделката, то те ще преотстъпят под наем младия талант Николай Кръстев на Ботев (Враца) и ще пробват за пореден път да продадат Боян Йоргачевич.", "date": "2017.08.22", "title": "Ники Михайлов с 40 бона на месец"}
{"url": "http://www.novinite.bg/articles/148849/Grisho-vrachi-priza-za-naj-krasiv-tenisist-v-tura", "text": "Григор Димитров бе хванат неподготвен на пресконференцията след финала на Мастърс турнира в Синсинати. Българинът бе попитан от журналистите кой според него е най-красивият мъж в тура. Първата ни ракета се засмя и призна, че е бил хванат натясно. Доброто му настроение подтикна медиите да се поотпуснат и да го провокират със забавни питания, пише \"Хванахте ме неподготвен. Някой може ли да ми помогне. Който и да е… Ще избера Фелисиано Лопес. Винаги съм му бил фен. Всеки път той изглежда във форма, добре сложен и с тази дълга коса, брадата… Казвам му: \"Човече, изглеждаш добре\". Искаше ми се да имам неговите крака\", избухна в смях Димитров.\"Искам и прасците му. Всеки път, когато отиваме към душовете, му казвам да ми ги покаже отново и той започва да се смее. Да, предполагам, че избирам него. Разбира се, че има и няколко други, но неговото име ми хрумна първо\", призна Гришо, давайки \"приза\" на испанския ветеран.36-годишният Лопес също реагира в социалните мрежи след коментара на българина, като се пошегува: \"Честита победа на Григор Димитров - второто най-красиво момче в тениса\". ", "date": "2017.08.22", "title": "Гришо връчи приза за най-красив тенисист в тура"}
{"url": "http://www.novinite.bg/articles/148850/Konstantinov-Celta-e-yasna-gonim-finalnata-faza", "text": "Българският национален отбор по волейбол замина тази сутрин за Полша, където в четвъртък (24 август) започва европейското първенство. Селекционерът Пламен Константинов остана доволен от подготовката на тима и от резултатите в контролите с Турция, Иран и Белгия, които бяха генералната репетиция преди шампионата на Стария континент, пише Той заяви, че отборът е много по-сплотен и момчетата искат да постигнат нещо голямо. Константинов обяви и целта пред \"лъвовете\" - участие във финалната фаза на надпреварата.\"Смятам, че сега сме много по-голям колектив от преди. Има сплотеност и момчетата искат да направят нещо голямо. И най-важното - има промяна в тях, в мисленето, вярват повече, има колективизъм - това, което е нужно и което се иска. Имамам чувството, че има повече вяра, оства това да се покаже на терена\", коментира Пламен след снощната последна тренировка на тима.\"Всички са добре физически и здравословно, с изключение на разпределителя Георги Братоев, който има температура. Надявам се бързо да отмине това негово състояние\", каза селекционерът.\"Целта е да достигнем до финалната фаза на надпреварата. Трябва да играем поне във фаза, която достигнахме в София на европейското\", категоричен бе наставникът на България. Родните национали завършиха на четвърто място на шампионата на Стария континент в София през 2015 година.", "date": "2017.08.22", "title": "Константинов: Целта е ясна, гоним финалната фаза"}
{"url": "http://www.novinite.bg/articles/148854/Ot-Loko-reshiha-Bez-probi-na-Lauta", "text": "Локомотив (Пловдив) слага край на практиката футболисти от цял свят да карат проби в тима, заяви спортният директор на \"смърфовете\" Чавдар Цветков. Проблемът е, че на чужденците им отнема доста време да се климатизират и пробите не могат да покажат изцяло техния потенциял, пише Последните играчи, които бяха тествани на \"Лаута\", напуснаха безславно. Това бяха французинът Казанова и нигериецът Стивън Бабалола. Те се подготвяха няколко дни с пловдивчани, но не впечатлиха старши треньора Войн Войнов.\"На този етап ще разчитаме на футболистите, с които разполагаме\", категоричен бе Цветков.Легендата на Славия добави още, че в клуба продължават да работят върху привличането на качествен нападател, но ще действат много внимателно и няма да взимат на проби дузина кандидати за слава, пише \"Меридиан Мач\".", "date": "2017.08.22", "title": "От Локо решиха: Без проби на \"Лаута\""}
{"url": "http://www.novinite.bg/articles/148864/Joze-shte-obrabotva-neshlifovan-anglijski-diamant", "text": "\r\nМениджърът на Манчестър Юнайтед следи изкъсо изявите на 17-годишната звезда на Фулъм Райън Сесеньон. Специалния е готов да позлати англичанина, като го направи най-скъпия тийнейджър в историята на футбола. Той трябва да се раздели с 25 милиона паунда, за да притежава нешлифования диамант в отбора си, пише\r\nНаставникът на \"червените дяволи\" има грандиозен план за развитието на младежа, който направи истинска сензация, дебютирайки за Фулъм на 16 години. Португалецът иска да купи правата му и да го остави под наем в настоящия му отбор, за да може Сесеньон да продължи образованието си. Моу обаче трябва да се справи с конкуренцията на Тотнъм и още редица елитни английски тимове, които дебнат удобна възможност да атакуват таланта.\r\nСесеньон подписа първия си професионален договор на 17 и миналия сезон игра в 30 мача, в които се разписа невероятните 7 пъти. Той бе и с основна заслуга за спечеления трофей от европейското първенство с отбора на Англия до 19 години. Сесеньон вкара 3 попадения в турнира и завърши като голмайстор.\r\n", "date": "2017.08.22", "title": "Жозе ще обработва нешлифован английски диамант"}
{"url": "http://www.novinite.bg/articles/148873/Urugvaj-i-Arjentina-s-obshta-kandidatura-za-Svetovnoto-po-futbol-prez-2030-g", "text": "Уругвай и Аржентина ще обявят официалната си съвместна кандидатура за домакинство на Световното първенство по футбол през 2030, разкри уругвайският президент Табаре Васкес, цитиран от БГНЕС.Васкес уточни, че официалният старт на кандидатурата ще бъде на 30-и август, когато аржентинският му колега Маурисио Макри ще бъде на посещение в Монтевидео. Ден по-късно националните отбори на двете страни се изправят един срещу друг в квалификация за Мондиал 2018.За подобна кандидатура отдавна се говореше в Уругвай. Страната е домакин на първото Световно първенство в историята през 1930 и сега иска отново да приеме Мондиала за 100-годишнината, този път в партньорство с Аржентина. Двете страни са двукратни световни шампиони.Очаква се южноамериканската кандидатура да има доста сериозна конкуренция от азиатския регион, като Китай е определян за ранен фаворит да приеме Световното първенство след 13 години, макар все още най-многолюдната страна да не е обявила официалната си кандидатура.Любопитното е, че фаворит за домакинството на Мондиал 2026 е друга съвместна американска кандидатура, само че от Северна Америка - Канада, САЩ и Мексико. Единствената конкуренция на трите страни до момента е Мароко.  ", "date": "2017.08.22", "title": "Уругвай и Аржентина с обща кандидатура за Световното по футбол през 2030 г."}
{"url": "http://www.novinite.bg/articles/148834/Dneven-horoskop-za-22-avgust", "text": "\r\n\r\nИскрата в любовта ви ще бъде възстановена и ще се чувствате отлично. Днес е денят, в който трябва да се замислите за материалното си положение.\r\n\r\nЩе се опитат да нахлуят грубо в личното ви пространство, но е добре да запазите спокойствие.\r\n\r\nПодходящ ден за увеличаване на финансите и стабилизиране на положението ви.\r\nПредставителите на останалите зодии могат да намерят дневния си хороскоп \r\n", "date": "2017.08.22", "title": "Дневен хороскоп за 22 август"}
{"url": "http://www.novinite.bg/articles/148861/Kobrata-i-Djoshua-se-razbraha-28-oktomvri-Kardif", "text": "Щабовете на световния шампион в тежка категория Антъни Джошуа и българския претендент за титлата на IBF Кубрат Пулев са постигнали окончателно решение за двубоя, съобщава ESPN. Двете страни са избрали варианта, който беше най-обсъждан до момента - 28 октомври на \"Милениъм Стейдиъм\" в Кардиф. Иначе резервен вариант остава датата 11 ноември и място Лас Вегас. В близките дни окончателно ще бъде обявен всеки един детайл по договорката.Антъни Джошуа в момента държи поясите на IBF (Международната боксова федерация) и WBA (Световната боксова асоциация). Той ги завоюва след нокаут срещу Владимир Кличко през април. Украинската легенда обаче сложи край на кариерата си и разби мечтите на феновете за реванш между него и британската суперзвезда.Сега единственият официален претендент за титлата на IBF е Кобрата и Ей Джей е задължен да се бие с него, за да не загуби пояса служебно. Иначе претендент за WBA е кубинецът Луис Ортис, който притиска Джошуа да се бие първо с него и после с Пулев, но приоритет за британеца е двубоят с българина. ", "date": "2017.08.22", "title": "Кобрата и Джошуа се разбраха - 28 октомври, Кардиф!"}
{"url": "http://www.novinite.bg/articles/148869/Na-Botusha-hvalyat-Dobrev-Shte-bade-zlatna-kokoshka-za-Udineze", "text": "Италианската медия \"Calciomercato\" посвети специален материал за младата звезда на Ботев (Пловдив) Крис Добрев. Талантът бе на проби в Удинезе и се очаква съвсем скоро \"зебрите\" да подпишат договор с него. Италианците заявяват, че Крис може да се превърне в \"златна кокошка\" за тима от Ботуша, пише Медията твърди още, че подобен трансфер може да се нареди до този на Педро Перейра в Бенфика. Този футболист бе привлечен в Сампдория като юноша на Бенфика и след два успешни сезона в Италия отново бе продаден на португалския гранд за почти 3 милиона евро. Италианците установяват, че Добрев може да бъде доста успешен и Удинезе да спечели огромна сума пари в касата си при следваща продажба на таланта.В момента вървят преговори между Ботев и Удинезе за продажбата на родения в Бургас нападател. Добрев стъпи на \"Фриули\" миналата седмица, където бе подложен на медицински тестове, а освен това направи и няколко тренировки с италианците, пише \"Меридиан Мач\".", "date": "2017.08.22", "title": "На Ботуша хвалят Добрев: Ще бъде \"златна кокошка\" за Удинезе"}
{"url": "http://www.novinite.bg/articles/148866/Lyuspata-na-yadkata-na-avokadoto-se-okaza-bezcenna", "text": "Люспата на ядката на авокадото, която обикновено изхвърляме, съдържа ценни съединения, които предпазват от рак и натрупване на мазнини по кръвоносните съдове и могат да се използват за лечение на тежки болести, съобщи сайтът PhysOrg. \"Може да се окаже, че люспите на ядката, смятана досега за отпадъчен продукт, е истинско съкровище заради медицинските съединения в нея, които могат да служат за лечение на рак, сърдечносъдови и други болести“, каза Дебашиш Бандиопадиай от екипа на университета на Тексас. „Резултатите ни показват също, че люспите са потенциален източник на химикали за пластмаса и други промишлени продукти\". Учените са стрили люспите от 300 ядки на авокадо и са получили от тях олио и восък. Лабораторните експерименти са показали, че олиото съдържа 116 съединения, а восъкът - 16. Повечето от тях не са характерни за самата семка. Сред ключовите съединения са хептакозан, който пречи на развитието на туморите, додеканолова киселина, която увеличава \"добрия\" холестерол, доконазол, който се използва в антивирусните лекарства. ", "date": "2017.08.22", "title": "Люспата на ядката на авокадото се оказа безценна"}
{"url": "http://www.novinite.bg/articles/148876/Pluvec-ostana-na-starta-v-znak-na-pochit-kam-jertvite-v-Barselona", "text": "Испански плувец почете по интересен начин жертвите на атентата в Барселона по време на Мастърс турнира за ветерани в Букурещ, информира НОВА.Преди старта в дисциплината 200 м бруст Фернандо Алварес поиска минута мълчание в памет на жертвите, но молбата му срещна отказ.„Казаха ми, че не може да има минута мълчание, защото не е имало достатъчно време”, разказа Алварес.Той отказал да послуша организаторите и при сигнала за начало, вместо да се гмурне във водата, той остана прав на трамплина си. След като измина една минута, Алварес се зае с дисциплината и завърши състезанието.„Стана ми приятно. Започнах да плувам минута по-късно, но наистина не ми пука. Почувствах се по-добре, отколкото ако бях спечелил златото”, каза ветеранът.Жестът на Фернандо Алварес предизвика широк отзвук в медиите, като някои нарекоха постъпката му „героичен акт”.  ", "date": "2017.08.22", "title": "Плувец остана на старта в знак на почит към жертвите в Барселона"}
{"url": "http://www.novinite.bg/articles/148833/Vav-Varna-se-rodi-momchence-tejashto-52-kg", "text": "На 17 август във Варна се роди бебе, което тежи 5,2 килограма и е високо 54 см., информира НОВА.Орлин е дълго чакано бебе за родителите му. Трябвало е да се роди на 15 септември, но се е наложило секцио месец по-рано.Майката разказва, че в рода й се раждат големи деца, но Орлин е най-голямото. ", "date": "2017.08.22", "title": "Във Варна се роди момченце, тежащо 5,2 кг"}
{"url": "http://www.novinite.bg/articles/148859/Festival-na-cvetovete-v-Sofiya", "text": "Фестивалът на цветовете, който се превърна в традиция през лятото в София, се завръща на 10 септември, за да оцвети и добави нови емоции в последните летни дни на 2017 г., информира НОВА.Предстоящото издание ще се проведе на открито в столичен мол. Входът ще бъде безплатен за всички желаещи да се окъпят в дъжд от багри и да посрещнат есента по-цветни и по-усмихнати.Гост изпълнители на четвъртото издание на Фестивала на цветовете ще бъдат Графа, Веси Бонева и EVA.Всеки, който иска да се включи в цветните експлозии, ще може да закупи пакети с цветни прахчета на 10 септември на мястото на събитието.Фестивалът на цветовете се организира от 2014 г., като идеята за цветните експлозии е заимствана от индийската традиция Холи, която отбелязва началото на пролетта и служи, за да отпразнува полагането на ново начало, хармонията, толерантността и любовта между хората. През годините събитието в София бе придружено с музика, танци, спортни, арт и кулинарни работилници.  ", "date": "2017.08.22", "title": "Фестивал на цветовете в София"}
{"url": "http://www.novinite.bg/articles/148867/Byala-koala-se-rodi-v-avstralijski-zoopark", "text": "Сред животните, родили се напоследък в зоологическата градина \"Австралия\" в щата Кунсланд е коала с почти бял цвят на козината, съобщи Би Би Си. Необичайният цвят на женската коала не се дължи на албинизъм. Най-вероятно той е причинен от рецесивен ген, наследен от майката. Тя е раждала и други малки с по-светла козина.\"Във ветеринарната наука това се нарича \"посребряващ ген\", заради който животните се раждат с бяла или много светла козина“, каза д-р Роузи Бут, директор на клиниката на зоологическата градина. „Точно като при млечните зъби, с времето бебешката козина опадва и се появява обичайното оцветяване\".Подобни животни трудно оцеляват в естествена среда, защото хищниците ги виждат по-добре.Посетителите се радват много на малката бяла коала. Зоологическата градина поиска идеи за името на животинчето. Досега най-много предложения са постъпили за Снежанка, Диамант, Перла и Джендалади, което на езика на местните аборигени нонгар означава \"белокос\". ", "date": "2017.08.22", "title": "Бяла коала се роди в австралийски зоопарк"}
{"url": "http://www.novinite.bg/articles/148879/Snejni-buri-na-Mars", "text": "Марс е връхлитан от силни снежни бури, които се появяват само вечерно време, показва ново проучване, посветено на климатичните условия на Червената планета. Досега се смяташе, че снегът там пада бавно и равномерно от ниските облаци. Според новите открития обаче бурите връхлитат за минути, информира ДАРИК.Проучването на Спига и неговите колеги се основава на атмосферни модели на Марс, изготвени благодарение на по-прецизна информация за времето на Червената планета. Според тях охлаждането на водните облаци през студените марсиански нощи може да създаде нестабилни условия в тях.„Установихме, че валежите от сняг под облаците се пренасят посредством бурни, постепенно стихващи ветрове“, заяви Спига. Той сравни марсианските снежни бури със земните климатични феномени, наречени микропориви – при тях студен и наситен въздух, пренасящ дъжд или сняг, се „изсипва“ рязко от облак. Въпреки това бъдещите колонизатори на планетата не трябва да се притесняват от натрупването на преспи. „Не можете да си направите снежен човек или да карате ски“, казва експертът по динамика на планетарни атмосфери Аймерик Спига от университета „Пиер Кюри“ в Париж. Стоейки на повърхността на Марс няма да видите дебело снежно одеяло, а по-скоро обилен слой скреж“, посочва той Атмосферата на Марс е около 100 пъти по-рядка от тази на Земята, въпреки че все пак е достатъчно гъста, за да създава метеорологични условия, включително облаци и ветрове. Тя обаче задържа много малко влага. На пръв поглед Марс е студена пустиня с почти никаква течност по повърхността си. На полюсите й обаче има големи ледени покривки, покрити с тънък слой прах. Това беше установено от кораба на НАСА „Феникс“, който успя да стигне под повърхността на планетата през 2008 г.  ", "date": "2017.08.22", "title": "Снежни бури на Марс"}
{"url": "http://www.novinite.bg/articles/148825/Zemetresenie-na-italianskiya-ostrov-Iskiya-vze-jertvi", "text": "Различните агенции оценяват различно земния трус, информира НОВА.Според американския геоложки институт силата му е била 4,3, а според Европейския сеизмологичен център земетресението е с магнитуд 4,5.Две тела бяха намерени, а още 20 души са ранени в резултат на разрушенията. Има и изчезнали хора, като техният брой все още се уточнява.По данни на някои медии едната жертва е жена, която е била ударена от тухла от срутила се църква. Втората жертва също е жена, която е открита в къща в района на Касамикола.Пожарникари са спасили бебе от развалините след силния трус. Те са описали спасителната операция като „чудо”.Спасителите издирват и три деца на възраст 17 месеца, на 4 и на 6 години. Те не изключват вероятността и за още жертви на вулканичния остров в Неаполитанския залив.   ", "date": "2017.08.22", "title": "Земетресение на италианския остров Иския взе жертви"}
{"url": "http://www.novinite.bg/articles/148826/Tornado-v-Kitaj", "text": "Торнадо, придружено от буря, в североизточната част на Китай, 8информира НОВА.То е разбило прозорци на автомобили и жилищни сгради.На кадрите се виждат отломки от разрушените постройки, които хвърчат във въздуха. Бурята е продължила около 10 минути, съобщават местните медии. ", "date": "2017.08.22", "title": "Торнадо в Китай"}
{"url": "http://www.novinite.bg/articles/148835/Zashto-zamlaknaha-kambanite-na-Big-Ben", "text": "Последен удар за Биг Бен. В понеделник точно в 12 часа на обяд британско време известната часовникова кула в Лондон замлъкна. През следващите четири години в нея ще тече ремонт. Хиляди се събраха, за да чуят последния удар на камбаната и го аплодираха шумно, информиера НОВА.Биг Бен спря да бие, защото по сградата от XIX век се налагат ремонтни дейности. Това ще е най-дългият период в нейната 157-годишна история, в който часовниковата кула ще замлъкне.Камбаната Биг Бен тежи 13,7 тона и бие на всеки час. Други четири по-малки камбани отбелязват отминаването на всеки четвърт час. Те се намират във високата 96 метра Кула на Елизабет, която е и най-фотографираната сграда във Великобритания.Часовникът ще продължи да отброява времето, като камбаните ще се чуват само на важни събития като Нова година и други подобни поводи. В рамките на ремонтните дейности ще бъдат свалени и зъбците и стрелките на часовника, за да бъдат почистени.Тъй като ще има известен период от време, в който часовникът ще бъде без задвижващия си механизъм, съвременен електрически мотор ще мести стрелките, докато бъде върнат оригиналният механизъм.Също така за известно време лицата на часовника ще бъдат покрити, но винаги поне едно от тях ще остава открито, за да може лондончани да продължават да сверяват часа си по него.   ", "date": "2017.08.22", "title": "Защо замлъкнаха камбаните на Биг Бен?"}
{"url": "http://www.novinite.bg/articles/148840/Chili-odobri-zakon-za-abortite", "text": "Конституционният съд в Чили одобри днес частичната отмяна на забраната върху абортите. По данни на местната радиостанция „Био-Био” в полза на законопроекта са се изказали шестима от общо десетимата членове на съда, информира БНТ.\r\nРешението на правосъдния орган беше последната стъпка към официалното въвеждане на смекчаващите мерки, които позволяват извършването на аборт в случаи, в които детето е било заченато при изнасилване, бременността излага живота на майката на риск или когато плодът е сериозно увреден.\r\nТе бяха оспорвани от чилийското правителство, което дори подаде към съда искане за отхвърлянето им.\r\nВ дълбоко консервативната страна, приемането на закона бе приоритет за президента Мишел Бачелет - първата жена президент на  и педиатър по образование. С него се прекратява пълната забрана върху те, която действа повече от 3 десетилетия в страната.\r\n", "date": "2017.08.22", "title": "Чили одобри закон за абортите"}
{"url": "http://www.novinite.bg/articles/148845/Naj-malko-33-choveka-sa-postradali-pri-vlakova-katastrofa-v-SASht", "text": "Най-малко 33 човека са пострадали по време на  в източния американски град Филаделфия, съобщиха местните власти, цитирани от \"Франс прес\" и БГНЕС.Според говорителката на Югоизточната транспортна служба на Пенсилвания Хедър Редфърн високоскоростен влак се е ударил в друг, който е бил спрян на гара и в него не е имало пътници.„Има общо 33 ранени, включително ватмана, всички са без опасност за живота“, каза тя. По думите й в момента се работи по установяване на причината за катастрофата.  ", "date": "2017.08.22", "title": "Най-малко 33 човека са пострадали при влакова катастрофа в САЩ"}
{"url": "http://www.novinite.bg/articles/148827/Tramp-prodaljava-vojnata-v-Afganistan", "text": "Бързо изтегляне от Афганистан е неприемливо и би създало вакуум. Това заяви Доналд Тръмп като представи новата американска стратегия за страната и региона, съобщава НОВА.Той посочи, че \"първоначалният му инстинкт е бил за изтегляне\" от Афганистан, но е стигнал до друго заключение, след като проучил въпроса вече като президент.В първото си официално телевизионно обръщение към американския народ като президент Тръмп заяви, американските войници ще се бият, за да победят в Афганистан.Съединените щати ще продължат да работят с афганистанското правителство, докато виждат решимост и напредък в страната, заяви още той. ", "date": "2017.08.22", "title": "Тръмп продължава войната в Афганистан"}
{"url": "http://www.novinite.bg/articles/148846/Jena-se-vryaza-s-kolata-si-v-grupa-hora-v-SASht", "text": "Един човек загина, а двама бяха ранени при пътен инцидент по време на слънчевото затъмнение в американския щат Кентъки, предаде агенция ТАСС, като се позова на местната интернет медия WLKY.   В град Хайдън 38-годишната Алиса Нобъл изгубила контрол над автомобила си и се врязала в група хора, наблюдаващи слънчевото затъмнение. Двадесет и три годишен мъж е починал на място, а са били ранени още една жена и водачката на автомобила, който се блъснал във фенерен стълб.   Местната полиция разследва инцидента.   Пълно слънчево затъмнение в понеделник наблюдаваха жителите на общо 14 американски щата. То стана видимо първо от северозападния щат Орегон, на тихоокеанското крайбрежие, а последно можеше да се наблюдава от Южна Каролина, на източния бряг.", "date": "2017.08.22", "title": "Жена се вряза с колата си в група хора в САЩ"}
{"url": "http://www.novinite.bg/articles/148856/Teroristi-ot-Kataluniya-se-izpravyat-pred-sada", "text": "Френските власти не са знаели за съществуването на клетката, извършила нападенията в Каталуния миналата седмица, заяви френският министър на вътрешните работи Жерар Колон, предаде Ройтерс, цитирано от ДАРИК.Пред френската телевизия Бе Еф Ем Те Ве той потвърди също така медийните информации, че колата, замесена в атаката в Камбрилс, е била засечена преди време от полицейска камера, че се движи в района на Париж с превишена скорост. Той допълни, че на този етап френските власти не знаят защо колата е била във Франция.Същевременно от Барселона в Мадрид при засилени мерки за сигурност бяха докарани четиримата оцелели членове на терористичната група, извършила нападенията в Каталуния, предаде Франс прес.Съдията Фернандо Андреу от Националния съд, разглеждащ случаи, свързани с тероризъм, ще съобщи на четиримата задържани какви са обвиненията срещу тях. Очаква се те да бъдат обвинени в тероризъм, убийство и притежаване на оръжия, предаде Ройтерс. Те могат да бъдат приканени да свидетелстват. Очаква се съдебното заседание да приключи с удължаване на мярката им за задържане под стража, докато се води разследването, което може да отнеме месеци или години, преди да бъде организиран процес срещу тях. ", "date": "2017.08.22", "title": "Терористи от Каталуния се изправят пред съда"}
{"url": "http://www.novinite.bg/articles/148871/V-Sloveniya-zapochna-podgotovkata-za-prezidentskite-izbori", "text": "В Словения започна подготовката за предстоящите президентски избори, които ще се състоят на 22-и октомври, информира НОВА.Кандидатите за поста на държавен глава трябва да се регистрират в Централната избирателна комисия до 27-ми септември. Законът позволява на депутатите, политическите партии и гражданите да издигат кандидат-президенти.За депутатската кандидатура са необходими подписите поне на 10 народни представители, кандидатурата на политическите партии трябва да получи подкрепата поне на трима депутати или 3000 избиратели. Издигнатият кандидат за президент от гражданите трябва да представи списък с подписите на 5000 души.Сегашният президент Борут Пахор по всяка вероятност ще се бори за втори мандат като кандидат на гражданите. Все още не е ясна кандидатурата на управляващата Партия на модерния център на премиера Миро Церар, както и тази на опозиционната Демократическа партия на бившия министър-председател Янез Янша.   ", "date": "2017.08.22", "title": "В Словения започна подготовката за президентските избори"}
{"url": "http://www.novinite.bg/articles/148860/Spasiha-7-mesechno-bebe-sled-zemetresenieto-v-Italiya", "text": "Италиански спасителни екипи извадиха живо 7-месечно бебе от отломките на къща, рухнала на италианския остров Иския след земетресението с магнитуд 4, станало тази нощ, предаде Асошиейтед прес, цитирано от ДАРИК.Под отломките на къщата са двете братчетата на бебето, които са съответно на 5 и на 7 годинки. Те са дали признаци на живот и спасителите успяха да им подадат шишета с вода.Досега се съобщава за две жертви на труса. ", "date": "2017.08.22", "title": "Спасиха 7-месечно бебе след земетресението в Италия"}
{"url": "http://www.novinite.bg/articles/148874/Amerikanka-osadi-Johnson--Johnson-za-prichinyavane-na-rak", "text": "Съд в Лос Анджелис постанови компанията \"Джонсън енд Джонсън\" (Johnson & Johnson) да плати 417 милиона щатски долара обезщетение на Ева Ечеверия, която твърди, че е разивла рак на яйчниците от продуктите им на базата на талк, съобщи Ройтерс, цитирано от ДАРИК. Според съда компанията не е предупредила потребителите адекватно за рисковете, ако този тип продукти, например бебешката пудра, се използват за интимна хигиена. Срещу \"Джонсън енд Джонсън\" са повдигнати 4800 подобни обвинения в САЩ. Компанията обяви, че ще обжалва решението, защото безопасността на бебешката им пудра е доказана научно. Ева Ечеверия, която е на 63 години, твърди, че е развила терминален рак на яйчниците, след като е използвала десетилетия продуктите на \"Джонсън енд Джонсън\". Адвокатите й изтъкнаха, че компанията насърчава жените да използват продуктите й, въпреки че знае за изследвания, свързващи използването на талка за гениталиите и рака на яйчниците. Защитата на \"Джонсън енд Джонсън\" се позова на проучвания, според които талковите продукти не са канцерогенни. Компанията вече е загубила четири подобни дела. ", "date": "2017.08.22", "title": "Американка осъди Johnson & Johnson за причиняване на рак"}
{"url": "http://www.novinite.bg/articles/148878/Dali-Iran-shte-pozvoli-Tuitar", "text": "Новият ирански министър на съобщенията Мохамед Джавад Азари Джахроми заяви, че се водят преговори социалната мрежа Туитър отново да бъде позволена в страната. Услугата е блокирана в Иран от години, въпреки че е използвана дори от лидера на страната, информира ДАРИК. „Екипът на Туитър е готов да преговаря за разрешаване на проблемите. Все пак това не е неморална среда, която трябва да бъде блокирана”, каза той. 36-годишният Джахроми е известен с по-голямата свобода на мислене и с участието си в масовите протести срещу властта през 2009 г. Той е добре познат на онлайн цензурата в Иран, където канали като Фейсбук, Ютюб и Туитър са официално забранени, въпреки че милиони ги ползват чрез лесно достъпен софтуер за поверителност. От Туитър все още не са коментирали изказването на министъра. Последната дума обаче се пада на Висшия съвет за киберпространство.", "date": "2017.08.22", "title": "Дали Иран ще позволи Туитър"}
{"url": "http://www.novinite.bg/articles/148883/Napadatelyat-ot-Marsiliya-strada-ot-psihichesko-zabolyavane", "text": "Шофьорът, който вчера нападна с микробус пешеходци в Марсилия, страда от психическо разстройство, потвърдиха специалисти след психиатричен преглед, информира \"Франс прес\", цитирана от БТА. При атаката на две отделни спирки в южния френски град бе убита една жена, а друга е тежко ранена. 35-годишният нападател не е оказал съпротива при задържането му.В ареста мъжът е признал, че е откраднал микробуса, но не е дал обяснение за извършените с него деяния, съобщи прокурорът на Марсилия Ксавие Тарабьо.При психиатричния преглед на задържания е установен \"психозен процес\" и е дадено мнение, че състоянието му позволява да остане в ареста.В микробуса, освен писмо от психиатрично заведение, са намерени книга за философия и книга с общо представяне на исляма.\"Все пак не може да се каже, че този човек е давал признаци, че е склонен да извърши терористични действия\", каза прокурорът, който вчера отхвърли версията нападението да е с терористична подбуда.\"В края на 2015 г. мъжът е бил осъден на три години затвор, от които две условно, за кражба и опит за кражба при утежняващи вината обстоятелства. Излязъл е от затвора на 17 май, а след това е лежал в психиатрична клиника. През ноември 2015 г. обаче психиатрична експертиза е установила, че \"състоянието му не е опасно\", уточни прокурорът на Марсилия.  ", "date": "2017.08.22", "title": "Нападателят от Марсилия страда от психическо заболяване"}
{"url": "http://www.novinite.bg/articles/148830/Golyam-pojar-v-ruski-grad", "text": "120 сгради, от които 98 жилищни, пострадаха при разразилия се в понеделник голям пожар в историческия център на град Ростов на Дон, югозападна Русия, предаде агенция ТАСС, цитирана от БТА.Около 50 души се намират в център за временно настаняване, където продължават да пристигат заявки от хора, останали без дом. Медицинска помощ са получили около 45 души, сред които сътрудник на министерството на извънредните ситуации и полицаи, помагали в борбата с огнената стихия.Пожарът избухна в дървена къща в центъра на Ростов на Дон с население от 1,1 милиона души. Огънят бързо се прехвърли в съседни сгради, подпомогнат от силния вятър със скорост от най-малко 15 метра в секунда.Най-малко 1200 души, подкрепени от хеликоптери и самолети, работиха по овладяването на пожара, който бе локализиран едва около 19.00 ч. московско време, когато се бе разпрострял на площ от 10 000 кв. м. Пожарът не е напълно ликвидиран и потушаването му продължи през нощта.Електроенергията и газоснабдяването в засегнатия район са прекъснати превантивно. Евакуирани са 650 души. На всички пострадали ще бъде изплатена еднократна помощ от 20 000 рубли.Полицията повдигна наказателно дело за умишлено унищожаване или повреждане на чуждо имущество, което предвижда присъда до пет години затвор. По-рано органите на реда бяха обявили, че вероятна причина за пожара е възпламеняване на битова техника.  ", "date": "2017.08.22", "title": "Голям пожар в руски град"}
{"url": "http://www.novinite.bg/articles/148884/Slanceto-se-zavrashta", "text": "През нощта и в източните райони облачността ще намалее. Утре ще е предимно слънчево. На места, главно в северните и планинските райони ще има временни увеличения на облачността, но без валежи. Вятърът ще отслабне. Сутринта ще е хладно, но дневните температури ще се повишат, максималните ще бъдат между 24° и 29°, информира ДАРИК.   Атмосферното налягане слабо ще се повиши и ще е малко по-високо от средното за месеца,   Над планините ще преобладава слънчево време. Ще духа умерен, по билата – до силен северозападен вятър. Максималната температура на височина 1200 метра ще бъде около 17°, на 2000 метра – около 9°.   По Черноморието ще има променлива облачност, в южните райони до предимно слънчево. Ще духа умерен северозападен вятър. Максималните температури ще са 25-27°. Температурата на морската вода е 24°-25°. Вълнението на морето ще е 1-2 бала.  ", "date": "2017.08.22", "title": "Слънцето се завръща"}
{"url": "http://www.novinite.bg/articles/148824/Maksimalnite-temperaturi-shte-badat-mejdu-23-i-28", "text": "Атмосферното налягане е близко до средното за месеца и през деня ще се повишава. От запад облачността ще се разкъсва и намалява. Над Източна България времето ще се задържи предимно облачно и дъждовно, но до края на деня и там валежите спрат. Ще е ветровито с умерен временно до силен вятър от север-северозапад. Максималните температури ще са между 23° и 28°, в североизточните райони по-ниски - между 20° и 22°, за София – около 23°. Това съобщи дежурният синоптик Георги Цеков от Националния институт по метеорология и хидрология (НИМХ).  По Черноморието ще е предимно облачно с превалявания от дъжд. Ще духа умерен, временно и силен северозападен вятър. Захлаждането ще продължи и максималните температури ще са 21-24°. Температурата на морската вода е 26°-27°. Вълнението на морето ще е 2-3 бала. В планините до обяд ще е предимно облачно, на места с валежи от дъжд. В масивите от Западна България валежите ще спират и облачността ще се разкъсва и намалява. Ще духа умерен, временно силен северозападен вятър. Максималната температура на височина 1200 метра ще бъде около 15°, на 2000 метра – около 9°.", "date": "2017.08.22", "title": "Максималните температури ще бъдат между 23° и 28°"}
{"url": "http://www.novinite.bg/articles/148829/Bez-topla-toplata-voda-v-chast-ot-Sofiya", "text": "От 22 до 24 август ще бъде спряна топлата вода в редица квартали в столицата. Причината -  „Булгартрансгаз” ще извършва планиран и ремонти на газопреносната мрежа и няма да подава природен газ към част от топлоизточниците на \"Топлофикация София\". Освен това в същия период дружеството ще извърши планови ремонти нв ТЕЦ „София“, ОЦ „Земляне“ и ОЦ „Люлин“. За три дни няма да има топла вода в следните райони на столицата:ж.к. „Люлин“ от 1-ви до 10-ти микрорайон, ж.к. „Надежда“ от 1-ва до 6-та част, ж.к. „Обеля-1“ и ж.к. „Обеля-2“, ж.к. „Свобода“, ж.к. „Толстой“, кв. „Илиянци“, ж.к. „Захарна фабрика“, ж.к. „Овча купел-1“, „Овча купел 2“, ж.к. „Гевгелийски“, ж.к. „Западен парк“, ж.к. „Илинден“, ж.к. „Сердика“, ж.к. „Разсадника“, ж.к. „Красна поляна“, ж.к. „Славия“, ж.к. „Бъкстон“, ж.к. „Борово“, ж.к. „Красно село“, ж.к. „Бели брези“, ж.к. „Стрелбище“, ж.к. „Мотописта“, ж.к. „Гоце Делчев“, ж.к. „Лагера“, ж.к. Хиподрума“, ж.к. „Иван Вазов“, ж.к. „Св. Троица“, ж.к. „Фонд. Жилища“, части от ж.к. „Лозенец“ между ул. „Д. Хаджикоцев“, ул. „ Бяла“, бул. „Арсеналски“, ул. „Славище“ и между бул. „Евлоги и Христо Георгиеви”, ул. „Крум Попов“, ул. „Акация“, ул. „Цанко Церковски“, ул. „Капитан Андреев“, бул. „Черни връх“ , района между бул. „История славянобългарска”, ул. „Заводска”, ул. „Индустриална”, ул. „Владайска река”, бул. „Данаил Николаев”, ул. „Проф. Милко Бичев”, бул. „Янко Сакъзов“, ул. „Кракра“, бул. Цар Освободител“, бул. „Евлоги и Христо Георгиеви”, бул. „България“, бул. „Акад. Ив. Гешов“, бул. „Константин Величков“, ул. „Габрово“, ул. „Скопие“ и бул. „Рожен“.За тези три дни топлата вода в останалите квартали на София, които се топлоснабдяват от ТЕЦ „София Изток“ няма да бъде спряна.  ", "date": "2017.08.22", "title": "Без топла топлата вода в част от София"}
{"url": "http://www.novinite.bg/articles/148886/Severna-Koreya-nyama-da-se-otkaje-ot-yadrenata-si-programa", "text": "„Северна Корея никога няма да постави на масата за преговори развитието на ядрения си въздържател и няма да отстъпи и сантиметър от пътя си към изграждането на ядрените сили на страната“, заяви севернокорейски дипломат пред форума на ООН за разоръжаване в Женева, предаде Ройтерс.Дипломатът продължи, че съвместните военни учения между Южна Корея и САЩ ще „добавят масло към огъня“, с което се усилва напрежението в региона.", "date": "2017.08.22", "title": "Северна Корея няма да се откаже от ядрената си програма"}
{"url": "http://www.novinite.bg/articles/148877/Franciya-predotvratila-devet-teroristichni-atentata", "text": "Френските органи на реда са предотвратили тази година девет терористични атентата\", съобщи днес в ефира на телевизия Бе Еф Ем вътрешният министър Жерар Колон, цитиран от ТАСС и БТА.\"Терористичната заплаха във Франциия остава висока\", предупреди министър Колон.По думите му в базата данни на министерството са регистрирани за момента близо 18 000 склонни към извършване на атентати жители на Франция с радикални възгледи.\"По последни данни във Франция са се върнали 217 бойци от въоръжени групировки, действащи в Сирия. Това \"изисква от нас още повече старание в борбата с тероризма\", каза още френският министър.От 2015 г. във Франция е в сила извънредно положение, въведено след атентатите в Париж от ноември с. г. Действието му изтича през ноември 2017 г. По-рано Колон съобщи, че френските власти нямат намерение да преразглеждат плановете си за премахване на извънредното положение във връзка с терористичния атентат в Барселона на 17-и август. ", "date": "2017.08.22", "title": "Франция предотвратила девет терористични атентата"}
{"url": "http://www.novinite.bg/articles/148836/Zapochva-markiraneto-na-opasni-darveta-v-Borisovata-gradina", "text": "\r\nДнес започва маркирането на опасни, сухи и гнили  в Борисовата градина, информира бТВ.\r\nВ началото на месеца клон на дърво и рани леко жената.\r\nОще тогава от Столичната община обещаха, че до броени дни ще започнат изследването и маркирането на  в Борисовата градина, а от есента - изсичането на тези от тях, които са опасни.\r\nСанитарната сеч ще обхване частта между булевардите \"Драган Цанков\", \"Пейо Яворов\", \"Цариградско шосе\" и \"Евлоги и Христо Георгиеви\".\r\nВсяко едно дърво ще бъде прегледано от специална комисия.\r\n", "date": "2017.08.22", "title": "Започва маркирането на опасни дървета в Борисовата градина"}
{"url": "http://www.novinite.bg/articles/148839/Balgaro-rumanska-sreshta-v-Ruse-za-izgrajdaneto-na-Dunav-most-3", "text": "Българо-румънска работна среща относно необходимостта от изграждане на \"Дунав мост 3\" на територията на трансграничния пунк с Румъния ще се състои в Русе, информира БНТ.Големите задръствания на Дунав мост заради увеличения обмен на търговски стоки между двете страни, както и все по-голямата роля на европейските транспортни коридори, налагат да се обмисли стратегия за решаване на проблема с трафика. На срещата са поканени депутати от България и Румъния както и представители на администрацията на двете страни. ", "date": "2017.08.22", "title": "Българо-румънска среща в Русе за изграждането на \"Дунав мост 3\""}
{"url": "http://www.novinite.bg/articles/148842/Gorski-aptechki-v-prirodnite-parkove-v-pomosht-na-turistite", "text": "Горски аптечки за оказване на първа помощ са поставени по туристическите маршрути в природните паркове към Изпълнителната агенция по горите, информира ДАРИК.   Те са предназначени за туристите, като им осигуряват необходимите превързочни материали и медикаменти при спешни случаи в планината.   Новите аптечки на територията на природен парк Витоша са поставени в заслон \"Петрус\" и заслон \"Смильо\".   Паркът разполага с горски аптечки на още шест места: на пътеката от с. Железница към Черни, в местност Комините, до Боянския водопад, както и до Зимната пътека село Кладница - Черни връх.   Шест горски аптечки са монтирани в Природен парк \"Врачански Балкан\".    Дирекция на Природен парк \"Беласица\" е поставила пет аптечки, шест аптечки има и на територията на Природен парк \"Странджа\".", "date": "2017.08.22", "title": "Горски аптечки в природните паркове в помощ на туристите"}
{"url": "http://www.novinite.bg/articles/148831/Ubitoto-11-godishno-momiche-v-Burgas-s-3000-priyateli-v-socialnite-mreji", "text": "„Имаме частично самопризнание, което няма голямо значение чисто процесуално по делото. Разследването е показало, че става въпрос за умишлено убийство. Лекарите са казали, че около 3 см е дълбочината на прорезната рана, което означава, че не имало сила, целенасоченост и годно оръжие, за да се извърши това престъпление”, коментира за „Здравей, България” прокурор Йовита Григорова – говорител на Апелативна прокуратура в Бургас/NOVA/Оказва се, че двете деца са общували в социалните мрежи в продължение на две седмици, след което са си определили среща.„Те се познават лично от скоро, но не може да се каже дали това е първата им среща. Разследваме убийството, а вещите на детето са чест от разследването. Взети са кръвни проби от двете деца с цел да се установи дали са взимали наркотици”, поясни прокурор Йовита Григорова.Поводът за убийството - спор къде да пушат наргиле.„Никой не може да каже защо са решили да се срещнат на абсолютно непознато място – в квартал „Меден рудник”. Детето има около 3000 приятели. Това е показателно за един двойнствен живот. Апелирам родителите да бъдат внимателни към комуникациите на децата си в социалните мрежи. Кръгът от познати на тези децата е неограничено. Не се знае какви са темите, по които те си говорят”, каза още прокурор Йовита Григорова.Делото днес ще се гледа в Окръжния съд в Бургас. Ще бъде решено дали извършителят да остане за постоянно в ареста. Ако бъде признат за виновен, 15-годишния младеж може да бъде осъден на от 15 до 20 години лишаване от свобода или на доживотен затвор.  ", "date": "2017.08.22", "title": "Убитото 11-годишно момиче в Бургас - с 3000 приятели в социалните мрежи"}
{"url": "http://www.novinite.bg/articles/148847/Balgarin-pochina-kraj-vrah-v-Dolomitite", "text": "Български турист на 43 години почина по време на изкачване на Мармолада в планинската верига Доломитите в Италия, информира НОВА.Агенция „Анса“ съобщава, че инцидентът е станал преди два дни. Нашият сънародник се изкачвал с няколко души, но след като почувствал болки в краката, поискал да си почине. Приятелите му продължили с изкачването. Когато се върнали, те намерили безжизненото тяло на българина и веднага извикали алпийските спасителни служби, които изпратили хеликоптер на 3200 м надморска височина.Заради тежкия инцидент един от групата се е почувствал зле и е бил транспортиран с хеликоптера до близката поликлиника. Агенцията не посочва самоличността на загиналия.Мармолада е най-високата група върхове в Доломитите. Тя се намира в северната област Алто Адидже, уточнява БГНЕС. ", "date": "2017.08.22", "title": "Българин почина край връх в Доломитите"}
{"url": "http://www.novinite.bg/articles/148852/Nad-100-dushi-se-vklyuchvat-v-Mejdunarodna-dunavska-regata", "text": "Тази година над 100 любители ще вземат участие в Международна дунавска регата, която се провежда за 62-ри път. Регата ще завърши на дунавския бряг край Румъния в началото на септември, а повече за това вижте в прякото включване от Русе на Боряна Черганова, информира БНТ.", "date": "2017.08.22", "title": "Над 100 души се включват в Международна дунавска регата"}
{"url": "http://www.novinite.bg/articles/148851/Chast-ot-Vraca-bez-voda", "text": "“Водоснабдяване и канализация” ООД – Враца уведомява своите потребители, че поради възникнала авария на главен водопровод,  водоподаването ще бъде спряно от 10:00ч до 17:00ч в следните зони на гр.Враца:  - ул.\"Подбалканска\" и ул.\"Рила\" - ж.к Кемера - района между ул.\"Петропавловска\", ул.\"Одрин\" и Крайречен булевард - района между бул.\"2-ри юни\",ул.\"Екзарх Йосиф\", ул\"Ген. Леонов\" и бул.\"Христо Ботев\"ТЕЛЕФОНИ ЗА ИНФОРМАЦИЯ: ТЕЛ: 092 66 11 19 МОБ.ТЕЛ: 0889 316 774", "date": "2017.08.22", "title": "Част от Враца - без вода"}
{"url": "http://www.novinite.bg/articles/148857/Moreto-izhvarli-tyaloto-na-ruski-turist-kraj-Pomorie", "text": "Морето изхвърли тялото на 66-годишен руски турист на пясъчната ивица в местността \"Косата\" между Поморие и Ахелой. Това съобщиха от полицията в Бургас, информира ДАРИК.   Мъжът е пристигнал у нас на 17 юли със самолет. Отседнал е в Поморие.   При извършения оглед на място не са открити видими следи от насилие. Наблизо е намерен велосипед, лични вещи и рибарска въдица.   Тялото на чужденеца е откарано в бургаската болница за аутопсия.", "date": "2017.08.22", "title": "Морето изхвърли тялото на руски турист край Поморие"}
{"url": "http://www.novinite.bg/articles/148862/Spirat-vodata-v-Sofiya-na-23-avgust", "text": "На 23 август 2017 г. (сряда), във връзка с подмяна на спирателни кранове в кв. „Карпузица“, ул. „Войводина могила“ и ул. „Дамяница“, кв. „Горна баня“, ул. \"Бойчо Бойчев\" и ул. 643, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: жк „Бъкстон“ – ул. „Ген.Александър Суворов“, бул. „Никола Петков“, бул. „Цар Борис III“, ул. „Ветрушка“, ул. „Голям братан“ и ул. „Вихрен“; кв. „Княжево“ – бул. „Никола Петков“, ул. „Витошко лале“, ул. „Габровица“, ул. „Симеон Радев“, ул. „Александър С. Пушкин“, ул. „Маринковица“, ул. „Карамфил“, ул. „Преки път“, ул. „Велики прелом“, ул. „Ген. Михаил Кутузов“, ул. „Планинец“, ул. „Радин дол“, ул. „Морени“, ул. „Меча поляна“, бул. Цар Борис III“, ул. „Люлински път“, ул. „Войводина могила“, ул. „Звездица“, ул. „Кореняците“, ул. „Княжевска“, ул. „Върба“, ул. „Миле Попйорданов“, ул. „Кореняците“, ул. „Букет“; кв. „Овча купел“ – ул. „Бойчо Бойчев“, ул. „Акад.Константин Пешев“, ул. „Монтевидео“, ул. „Маестро Кънев“, ул. „Иван Радоев“, ул. „Проф.Михайло Паразчук“, ул. „Народен герой“ и ул. „Букет“; кв. „Горна баня“ – бул. „Никола Петков“, ул. „Инж.Борислав Огойски“, ул. „Бойчо Бойчев“ и м. „Подлозище“; Община Красна поляна -  районът между  ул. „Суходолска“, ул. „Сали Яшар“ и  ул. „Стубела\"; жк „Люлин“ 4, жк „Люлин“ 5, жк „Люлин“ 3 (бл.368, бл.369, бл.370 и бл.371); кв. „Филиповци“ – от 12:30 на 23.08.2017г. до 00:30 на 24.08.2017г.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: жк „Бъкстон“ – бул. „Александър С.Пушкин“ и ул. „Купените“; кв. „Княжево“ – ул. „Дамяница“ и ул. „Средорек“; кв. „Овча купел“ – ул. „Монтевидео“ и ул. „Боряна“.   На 23 август 2017 г. (сряда), във връзка с изпълнение на строително-монтажни работи на ул. „Ген.Ковачев“ №12, в.з. „Драгалевци“, се налага спиране на водоподаването от 9:30 до 20:30 часа на клиентите на „Софийска вода”, живеещи в района на: ул. „Ген.Ковачев“ от №16 до №14 , ул. „Акад.Сандерс„  №2,  №4,  №15  и  ул.„321“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Ген. Ковачев“.   На 23 август 2017 г. (сряда), във връзка с изпълнение на строително-монтажни работи в м. „Гърдова глава“, кв. „Бояна“, се налага спиране на водоподаването от 00:00 до 6:00 часа на клиентите на „Софийска вода”, живеещи в района на: м. „Гърдова глава“, ул. „Иваница Данчев“, ул. „Панорамен път“, ул. „Васил Чекеларов“ , ул. „Балканска война“, ул. „Панорамен път“, ул. „Меча поляна“, ул. „Войнягово“, ул. „Морени“, ул. „Радин дол“, ул. „Прохлада“, ул. „Маринковица“, бул. „А. С. Пушкин“; кв. „Княжево“ - ул. „Проф. Державин“, ул. „Елша“, ул. „Явор“, ул. „Горска теменуга“, ул. „Витошки бор“, бул. „Цар Борис III“, ул. „Преслав“; в.з. „Килиите“ - ул. „Витошки бор“, ул. „Акад. Михаил Арнаудов“, ул. „Полско цвете“, ул. „Синята скала“, ул. „Акад. Михаил Арнаудов“, ул. „721“, ул. 722, ул. 601, ул. „10-ти километър“, бул. „Цар Борис III“; в.з. „Мала кория“ - бул. „Цар Борис III“, бензиностанция OMV, жп линия София-Перник, ул. „Пол. Стойно Бачийски“, ул.„Войводина могила“; кв. „Карпузица“ – ул. „Владайска река“, ул. „Войводина могила“, ул. „Поточе“, жп линия София-Перник, ул. „Дъбрава“, ул. „Дивна“, ул. „Княжевска“, ул. „Стефан Пешев“, ул. „Доброволец“, ул.„Лазарополе“, ул. „Полк. Стойно Бачийски“, ул. „Боженци“, ул. „Комините“, ул. „Люлински път“, бул. „Цар Борис III“,  ул. „Буря“ от ул. „Дъбрава“ до ул. „Гербер“, ул. „Войводина могила“ от ул. „Люлински път“ до ул. „Звездица“; кв. „Горна баня“ - ул. „Ехо“, ул. „Извора“, ул. „Топло изворче“, ул. „Вечерница“, бул. „Никола Петков“, ул. „Георги Богровски“, ул. „Планиница“, ул. „Урал“, ул. „Градище“, ул. „Перуника“, ул. „Лотос“, ул. „Гръстниче“, ул. „Синьото езеро“, ул. „Дон“, ул. „Лозище“, ул. „Подлозище“, местност „Подлозище“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  кв. „Горна баня“,  ул. „Вечерница“ и бул. „Никола Петков“, кв. „Княжево“ , бул. „Цар Борис III“ и  ул. „Преслав“.   На 23 август 2017 г. (сряда), във връзка с подмяна на водопроводно отклонение на ул. „Селимица“ №14, кв. „Васил Левски“, се налага спиране на водоподаването от 9:00 до 17:00 часа на клиентите на „Софийска вода”, живеещи в района на: ул. „Лепенец“ от ул. „Рилска Обител“ до ул. „ Поп Грую“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Лепенец“, ъгъла с ул. „Селимица“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . “Софийска вода” АД предварително се извинява на своите клиенти за причинените временни неудобства!   Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.08.22", "title": "Спират водата в София на 23 август"}
{"url": "http://www.novinite.bg/articles/148870/Izzeha-nad-2-tona-alkohol", "text": "Над 2 тона  алкохол, търгуван и съхраняван в нарушение на Закона за акцизите и данъчните складове откриха митнически служители при проверки в района на Черноморието само в рамките на два дни. Задържани са 1 506 литра етилов алкохол с характеристики на ракия, 323 литра течност с характеристики на вино и 200 литра с характеристики на бира при извършени три отделни проверки - в хотел в град Китен, в хотелски комплекс в курорта Слънчев бряг и в частен имот на територията на област Варна. Проверките са в резултат на проведени оперативно-издирвателни действия и събрана информация за нерегламентирано разпространение на алкохол в обекти през активния сезон на Черноморието, информира ДАРИК.", "date": "2017.08.22", "title": "Иззеха над 2 тона алкохол"}
{"url": "http://www.novinite.bg/articles/148865/Dashteryata-na-Cvetan-Vasilev-objalva-zapovedta-za-aresta-si", "text": "Дъщерята на Цветан Василев обжалва заповедта за ареста си. Това потвърдиха за NOVA от Софийския градски съд. Там все още се чакат  материалите по разследването за пране на пари срещу Радосвета Василева. Когато пристигнат, ще бъде насрочено дело, информира НОВА.Дъщерята на бившия банкер се издирва с Европейска заповед за арест. Според държавното обинение през 2013-а тя се е сдобила с апартамент. Парите за него били дарени от баща й и според прокуратурата имали престъпен произход. Сумата е близо 2 милиона и 700 хиляди лева. ", "date": "2017.08.22", "title": "Дъщерята на Цветан Василев обжалва заповедта за ареста си"}
{"url": "http://www.novinite.bg/articles/148881/Vavejdat-promeni-v-dvijenieto-Sofiya", "text": "До 2 септември ще има промени в движението на кръстовището на бул.\"Княз Ал. Дондуков\" и ул. \"Г.С.Раковски\" в София, информира ДАРИК.   До 2 септември ще е затворена западната част на кръстовището бул. \"Княз Ал.Дондуков\" - ул. \"Г.С. Раковски\". Това съобщиха от общината.   За същия период от време се променя маршрутът на тролейбусна линия 9 - от надлез \"Надежда\" по действащия временен маршрут до кръстовище бул.\"Сливница\" - ул.\"Г.С.Раковски\", надясно по бул.\"Сливница\", надясно по бул.\"Васил Левски\", по бул. \"Патриарх Евтимий\" и по действащия временен маршрут до надлез \"Надежда\".   Закриват се спирките при ул. \"Тимок\", на ул.\"Дунав\", на пл .Сточна гара, при ул.\"Поп Богомил\", \"ул.Искър\", \"пл.Ал.Невски\", Сатиричния театър и Първа градска болница.   Тролейбусите ще спират на всички съществуващи спирки в променения участък.   Междувременно за четири дни от днес се забранява влизането на пътни превозни средства в двете посоки по ул. \"Солунска\" в западната половина между ул. \"Цар Самуил\" и ул. \"Княз Борис Първи\". От 08:00 ч. 26 август до 24:00 ч. на 15 септември се забранява влизането на пътни превозни средства в двете посоки по ул. \"Солунска\" в източната половина между ул. \"Цар Самуил\" и ул. \"Княз Борис Първи\".   Закриват се местата за почасово паркиране за времето и мястото посочени по горе.   Промяната в организацията на движение се налага във връзка с реконструкция на уличен канал по ул. \"Солунска\" в участъка от ул. \"Цар Самуил\" до ул. \"Княз Борис Първи\".", "date": "2017.08.22", "title": "Въвеждат промени в движението София"}
{"url": "http://www.novinite.bg/articles/148882/6-350-dka-s-pshenica-sa-ojanati-v-obshtina-Sapareva-banya", "text": "По информация на МЗХГ жътвената кампания в община Сапарева баня е приключила. Ожънати са 6 350 дка с , при производство 2 299 тона и среден добив 362 кг/дка. За сравнение, размерът на ожънатите площи през настоящата година е близък с този от 2014 г., информира ДАРИК. От извършената етапна оценка на получените междинни резултати за качеството на та от реколта 2017 г., изготвена от Българската агенция по безопасност на храните, е видно, че добитата към момента в страната  е с качество, съизмеримо с качеството на зърното от предходната 2016 г. На този етап някои от показателите бележат по-добри стойности. През 2015 и 2016 г. реколтираните площи са били в границите 7300 – 7500 дка. През настоящата година е получен най-висок среден добив от , в сравнение с предходните години: 2015 г. – 220 кг/дка; 2016 г. – 240 кг/дка В допълнение, в общ. Сапарева баня са ожънати 790 дка с ечемик. Производството възлиза на 284 тона при среден добив 360 кг/дка. Полученият среден добив от ечемик, реколта 2017 г. е най-висок в сравнение с предходните години.   ", "date": "2017.08.22", "title": "6 350 дка с пшеница са ожънати в община Сапарева баня"}
{"url": "http://www.novinite.bg/articles/148885/25-hil-dushi-v-Lomsko-bez-voda-vtori-den", "text": "\r\n е пред бедствено положение. Вече втори ден хората от крайдунавският град и още няколко села в района са без вода. Жителите са на ръба на гражданско неподчинение заради режима и честите аварии по водопро, който е правен преди повече от 40 години и е силно амортизиран.\r\nЧешмите на над 25 хиляди души от  и още три села пресъхват още в неделя вечерта заради счупен възвратен клапан по водопровода. Авариралата част не се произвежда от 75 година и в момента се поправя, предаде Нова ТВ.\r\nОттогава хората се спасяват по този начин като се редят на опашки и пълнят всевъзможни съдове с  от няколко чешми в града, но дори и това не е спасение за тях, защото авариите са постоянни, а надежда за спасение според тях няма. Надеждите са, че  от чешмите в  и трите села Арчар, Сливата и Замфир ще потече най-рано в утре вечерта.\r\n", "date": "2017.08.22", "title": "25 хил. души в Ломско без вода втори ден"}
{"url": "http://www.novinite.bg/articles/148887/Telefonni-izmamnici-tormozyat-jitelite-na-Shumen-i-Veliki-Preslav", "text": "Няколко съобщения за опити за телефонни измами са получени в дежурната оперативна част на ОД на МВР- Шумен, съобщиха от пресцентъра на полицията. Част от получените сигнали са за Велики Преслав. Измамници атакуват по телефона и жители на областния град, информира БНТ.\r\nСценариите за опитите за измама са няколко. По телефона мъже и жени се представяли за медици. Те съобщавали, че близък на семейството е пострадал при инцидент и искали между 10 000 и 15 000 лева за лечението му.\r\nСлед това се обаждал мъж, който се представял за полицай и обяснявал, че обаждането на измамниците е засечено и искал съдействие за залавянето им. За целта хората трябвало да оставят исканите от измамниците пари на посочените от тях места, за да бъдат заловени.\r\nВ друго обаждане мъж се представил за следовател и казал, че член от семейството имал проблем. За целта трябвало да бъде предадена известна парична сума и проблемът щял да бъде решен. \r\nОт полицията умоляват гражданите да не се доверяват на непознати по телефона, да не дават свои данни, да не съобщават къде живеят и с какви парични суми разполагат и в никакъв случай да не хвърлят през тераси и прозорци пари, искани им за \"съдействие\" от полицията.\r\nКогато непознат иска парична сума по телефона под какъвто и да е предлог и форма, е сигурен белег, че става въпрос за измама, допълват от пресцентъра на ОД на МВР в Шумен.\r\n ", "date": "2017.08.22", "title": "Телефонни измамници тормозят жителите на Шумен и Велики Преслав"}
{"url": "http://www.novinite.bg/articles/148875/Usluga-po-moreto-jelanie-na-klienta", "text": "В разгара на летния сезон у нас механа в село Кранево въведе нова услуга - \"желание на клиента\". Цената е 2 лева и се отразява в касовия бон. Оказва се обаче, че клиентите не са били наясно, че ще бъдат таксувани допълнително, ако имат определени изисквания към начина на приготвяне на храната, посочва БНТ.   В съобщението си в мрежата посетителката на заведение в Кранево не пояснява дали там е поръчала нещо извън менюто, или е използвала някаква услуга, за която се е договорила да плати допълнително. Според управителят на механата, такса \"желание на клиента\" съвсем не е от вчера.   \"Това е нещо, което клиента иска и е извън нашето меню. Дамата е искала да бъде приготвено, както на нея и харесва, както тя обича да си го сервира в дома. Искала е лука да бъде повече изпържен\", посочи управителят.   Повече от клиентите край морето вече имат културата и държат да получат касов бон, но малцина обръщат внимание на това какво плащат.   Говорителят на Националната агенция по приходите коментира, че от данъчна гледна точка, касовата бележка, издадена от заведението в село Кранево, изглежда истинска и няма нарушение. \"Точно така, аз не съм виждал така да се таксуват клиенти. Разбира се, така казано, всеки го интерпретира по различен начин и изглежда смешно и непрофесионално\", каза Павлин Косев, председател на Варненската хотелиерска и ресторантьорска асоциация.   \"Просто така е сметнато, в него се влага труда, наново го обработваш, защото то не е нещо готово и примерно аз ви казах, когато поръчват картофи пържени домашни, наново майстора обработва всичко това. Влиза ток ли е, газ ли, труда на човека влиза вътре и всичко това е пресметнато\", допълни управителят на заведението.   \"Първо, сервитьорът трябва да уведоми, да предупреди гостите, че това ще се заплаща допълнително и колко и друго - в самата бележка трябва да бъде упоменат продуктът, който е допълнително маркиран. Поне в нашите ресторанти, които аз менажирам, това е така\", посочи от своя страна председателят на Варненската хотелиерска и ресторантьорска асоциация Павлин Косев.   Председателят на Комисията за защита на потребителите Димитър Маргаритов заяви, че в момента се извършва проверка в това заведение и ако се установи, че има нарушение, ще бъде наложена санкция в размер от 500-3000 лева.", "date": "2017.08.22", "title": "Услуга по морето - \"желание на клиента\""}
{"url": "http://www.novinite.bg/articles/148880/Ninova-shte-sadi-vseki-svarzal-imeto-j-i-BSP-s-Cankov-kamak", "text": "\"Всички, които си позволиха да свържат моето име и БСП с корупция и с \"Цанков камък\" отиват на съд - от министър-председателя Бойко Борисов до подгряващата група говорители\", заяви лидерът на БСП Корнелия Нинова, цитирана от БГНЕС.Корнелия Нинова е изпратила писмо до главния прокурор във връзка с всички направени досега предварителни проверки, досъдебни производства, експертизи на документи, разпити на свидетели и пита по какъвто и да е повод, по какъвто и да е начин някъде излиза ли нейното име.В отговора от главния прокурор Нинова съобщи, че се цитирали всички досъдебни производства, предварителни проверки.\"Уважаема г-жо Нинова, нямате нищо общо с тази работа, ако мога така да обобщя\", се казва в писмото, заяви Нинова. ", "date": "2017.08.22", "title": "Нинова ще съди всеки, свързал името й и БСП с „Цанков камък”"}
{"url": "http://www.novinite.bg/articles/148863/Razsledvat-lovec-za-strelba-po-kuche", "text": "Разследват ловец за стрелба по куче – съобщават от ОДМВР-Разград, пи-ше ДАРИК. На 21 август в РУ-Исперих е получен сигнал, че на 14 август около 12:00 ч. в землището на село Хърсово в местността \"Сазлъка\", Н. Р. на 41г. от село Хърсово чрез законно притежаваната си ловна пушка е проявил жестокост към гръбначно животно куче, като му е причинил тежко увреждане. По случая е образувано досъдебно производство. Ще припомним, че през последните дни това е втори пободен инцидент в Самуилско. При другия обаче кучето бе убито със законно притежават пистолет в село Голям извор.", "date": "2017.08.22", "title": "Разследват ловец за стрелба по куче"}
{"url": "http://www.novinite.bg/articles/148868/79-signala-do-prokuraturata-za-dogovori-za-naem", "text": "Подадени са 79 сигнала до прокуратурата за договори за наем на земи, които не са от техните собственици. Това съобщиха от министерството на земеделието и храните. Ресорният министър Румен Порожанов обсъди въпроса с омбудсмана Мая Манолова, информира ДАРИК.   Министерството на земеделието е получило сигнали за преотдаване на земеделска земя, на чужди имоти чрез договори за наем. За да се защитят интересите на собствениците, включително и на тези, които не управляват активно имотите си, придобили известност като \"бели петна\", министерството реагира своевременно и категорично още след първите констатирани опити в общинските служби по земеделие да се регистрират договори за наем от лица, които не са собственици на имотите или не са упълномощени от тях.   С писмо от средата на месец юли министърът на земеделието Румен Порожанов е наредил на областните дирекции „Земеделие“ всички договори, представяни в общинските служби по земеделие за регистрация да бъдат проверени за връзката на наемодателя със собствеността на имота или наличието на пълномощно от собственик.   Ако поисканата информация не е предоставена, общинска служба земеделие не регистрира договорите и уведомява районната прокуратура.   Към момента такива действия са предприети за 79 случая в областите Бургас, Варна, Велико Търново, Видин, Враца, Добрич, Монтана, Разград, Русе, Силистра, Смолян, Шумен и Ямбол, като са уведомени съответните районни прокуратури. Подготвят се предложения за законодателни промени, които ще бъдат публикувани за обществено обсъждане.Промените са насочени към предотвратяване на злоупотребите, свързани с ползването на „белите петна“ и защита интересите на собствениците на земеделски земи.   Предвижда се възможност общинските служби по земеделие да проверяват по служебен път правата на собственост по всеки представен договор за аренда или наем.", "date": "2017.08.22", "title": "79 сигнала до прокуратурата за договори за наем"}
{"url": "http://www.novinite.bg/articles/148843/Maj-zaplashi-s-noj-ekip-na-speshna-pomosht-v-Sofiya", "text": "Мъж заплаши с нож екип на спешна помощ в столичния квартал \"Надежда\", информира ДАРИК. Инцидентът се случил малко след 05:00 ч. тази сутрин.   Бил подаден сигнал за 48-годишна жена в безсъзнание. От столичния Център за спешна медицинска помощ информираха Дарик, че линейката се отзовала на мястото за 18 минути, през 7 от които обикаляла квартала заради грешно подаден адрес. При пристигането си спешните медици били посрещнати от сина на пострадалата, който извадил нож.   Незабавно на мястото била повикана полиция, а пациентката е била хоспитализирана в лечебно заведение по настояване на спешните лекари.", "date": "2017.08.22", "title": "Мъж заплаши с нож екип на спешна помощ в София"}
{"url": "http://www.novinite.bg/articles/148888/Neno-Dimov-Podobryavaneto-na-kachestvoto-na-vazduha-e-osnoven-prioritet", "text": "Един от основните приоритети в програмата на МОСВ е чистотата на атмосферния въздух, заяви министърът на околната среда и водите Нено Димов на пресконференция за представянето на приоритетите в сферата на околната среда, заложени в управленската програма на правителството за 2017-2021 г., съобщиха от МОСВ, информира БНТ.\r\n„Знаем за констатациите на Световната здравна организация и други международни институции, че чистотата на а е тясно свързана със здравето на хората - с респираторните заболявания и особено с алергиите при подрастващите“, каза министър Димов. „Затова проблемът трябва ясно да се припознае от кметовете, които носят отговорност в населените места.“\r\nСпоред министъра голяма част от програмите за намаляване на замърсяванията в атмосферния  в общините са изтекли и местните власти трябва да бъдат по-активни за набелязване на мерки за подобряван. За актуализация и нови общински планове в Оперативна програма „Околна среда 2014-2020 г.“ (ОПОС) са предвидени 3 млн. лв.\r\n\r\n\r\n\r\n\r\n\r\n", "date": "2017.08.22", "title": "Нено Димов: Подобряването на качеството на въздуха е основен приоритет"}
{"url": "http://www.novinite.bg/articles/148837/Vlak-udari-i-ubi-peshehodka", "text": "Поредна човешка жертва след неправилно пресичане на железопътни релси. Жена е загинала, след като е била блъсната от влак след спирка \"Кв. Кумарица\" в близост до гара Курило и кв. \"Илиянци\". Това съобщиха за \"Фокус\" от пресцентъра на БДЖ. Инцидентът е станал в 5:20 часа тази сутрин.На мястото на инцидента няма регламентиран прелез. До 8:24 часа в участъка не е имало движение заради извършване на следствени действия. Имало е закъснение в движението на 9 влака, повечето от тях пътниче", "date": "2017.08.22", "title": "Влак удари и уби пешеходка"}
{"url": "http://www.novinite.bg/articles/148844/Ubit-e-glavniyat-zapodozryan-za-atentata-v-Barselona", "text": "Испанската полиция съобщи, че е убила мъж, който по последна информация носел пояс с експлозиви. Това е станало в град Субиратс, на 45 километра западно от Барселона, предадоха Ройтерс и Асошиейтед прес.   Малко по-рано тя съобщи, че е застреляла мъж, който вероятно е носел пояс с експлозиви, в град Субиратс, на 45 километра западно от столицата на североизточната испанска автономна област. Впоследствие стана ясно, че поясът е бил фалшив.   Испанският вестник \"Вангуардия\" пък обяви, че Юнес Абуякуб е бил арестуван в Сант Садурни д'Аноя. Този град се намира на 10 километра от Субиратс. Тази информация се оказа невярна.   Общият броя на убитите при терористичните атаки в Каталуния нарасна до 15, след като мъж бе открит мъртъв с прободна рана в своя автомобил, който, както изглежда, е бил похитен от Абуякуб.", "date": "2017.08.22", "title": "Убит е главният заподозрян за атентата в Барселона"}
