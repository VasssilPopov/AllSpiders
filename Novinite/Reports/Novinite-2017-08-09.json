{"url": "http://www.novinite.bg/articles/148355/Hilyadi-hora-byaha-evakuirani-v-Germaniya-zaradi-obezvrejdane-na-bombi", "text": " Експерти обезвредиха бомби от Втората световна война, открити при строителни работи в германските градове Дюселдорф и Дортмунд. Наложи се хиляди хора да бъдат евакуирани, предаде ДПА.В понеделник при строителни работи в предградието на Дюселдорф Дерендорф била открита бомба.Според общинския съвет на града около 2300 души се оказали в засегнатия район и се наложило да бъдат евакуирани, а вчера говорител заяви, че на още 4400 било наредено да си останат у дома и да не излизат, докато не приключат дейностите по обезвреждането.В рамките на евакуацията се наложило и около 80 обитатели на дом за социални грижи за възрастни хора да бъдат откарани в други сгради. Операцията предизвикала и нарушения в разписанието на железопътния транспорт, тъй като трябвало да се затварят за движение участъци от жп мрежата.В Дортмунд бомбата била открита на строителен обект на общинския електродоставчик в предградието Дорстфелд.Вчера преди да започне операцията по обезвреждане, полицията обходила домовете в зоната за сигурност, за да се увери, че в тях няма хора.Улиците в района бяха отцепени, а движението на градски транспорт - преустановено за времето на операцията.Към 22.30 ч властите в Дортмунд съобщиха в Туитър, че бомбата е обезвредена и благодариха на жителите за съдействието им.В понеделник при строителни работи в предградието на Дюселдорф Дерендорф била открита бомба.Според общинския съвет на града около 2300 души се оказали в засегнатия район и се наложило да бъдат евакуирани, а вчера говорител заяви, че на още 4400 било наредено да си останат у дома и да не излизат, докато не приключат дейностите по обезвреждането.В рамките на евакуацията се наложило и около 80 обитатели на дом за социални грижи за възрастни хора да бъдат откарани в други сгради. Операцията предизвикала и нарушения в разписанието на железопътния транспорт, тъй като трябвало да се затварят за движение участъци от жп мрежата.В Дортмунд бомбата била открита на строителен обект на общинския електродоставчик в предградието Дорстфелд.Улиците в района бяха отцепени, а движението на градски транспорт - преустановено за времето на операцията.Към 22.30 ч властите в Дортмунд съобщиха в Туитър, че бомбата е обезвредена и благодариха на жителите за съдействието им.Експерти обезвредиха бомби от Втората световна война, открити при строителни работи в германските градове Дюселдорф и Дортмунд. Наложи се хиляди хора да бъдат евакуирани, предаде ДПА.В понеделник при строителни работи в предградието на Дюселдорф Дерендорф била открита бомба.Според общинския съвет на града около 2300 души се оказали в засегнатия район и се наложило да бъдат евакуирани, а вчера говорител заяви, че на още 4400 било наредено да си останат у дома и да не излизат, докато не приключат дейностите по обезвреждането.В рамките на евакуацията се наложило и около 80 обитатели на дом за социални грижи за възрастни хора да бъдат откарани в други сгради. Операцията предизвикала и нарушения в разписанието на железопътния транспорт, тъй като трябвало да се затварят за движение участъци от жп мрежата.В Дортмунд бомбата била открита на строителен обект на общинския електродоставчик в предградието Дорстфелд.Вчера преди да започне операцията по обезвреждане, полицията обходила домовете в зоната за сигурност, за да се увери, че в тях няма хора.Улиците в района бяха отцепени, а движението на градски транспорт - преустановено за времето на операцията.Към 22.30 ч властите в Дортмунд съобщиха в Туитър, че бомбата е обезвредена и благодариха на жителите за съдействието им.Експерти обезвредиха бомби от Втората световна война, открити при строителни работи в германските градове Дюселдорф и Дортмунд. Наложи се хиляди хора да бъдат евакуирани, предаде ДПА.В понеделник при строителни работи в предградието на Дюселдорф Дерендорф била открита бомба.Според общинския съвет на града около 2300 души се оказали в засегнатия район и се наложило да бъдат евакуирани, а вчера говорител заяви, че на още 4400 било наредено да си останат у дома и да не излизат, докато не приключат дейностите по обезвреждането.В рамките на евакуацията се наложило и около 80 обитатели на дом за социални грижи за възрастни хора да бъдат откарани в други сгради. Операцията предизвикала и нарушения в разписанието на железопътния транспорт, тъй като трябвало да се затварят за движение участъци от жп мрежата.В Дортмунд бомбата била открита на строителен обект на общинския електродоставчик в предградието Дорстфелд.Вчера преди да започне операцията по обезвреждане, полицията обходила домовете в зоната за сигурност, за да се увери, че в тях няма хора.Улиците в района бяха отцепени, а движението на градски транспорт - преустановено за времето на операцията.Към 22.30 ч властите в Дортмунд съобщиха в Туитър, че бомбата е обезвредена и благодариха на жителите за съдействието им.", "date": "2017.08.09", "title": "Хиляди хора бяха евакуирани в Германия заради обезвреждане на бомби"}
{"url": "http://www.novinite.bg/articles/148341/Kobrata-se-izpravya-sreshtu-Antani-Djoshua", "text": "Кубрат Пулев ще се изправи срещу световния шампион Антъни Джошуа в края на октомври или началото на ноември.Това обяви промотърът на Джошуа - Ед Хърн.Засега не е ясно мястото на сблъсъка, но много вероятно е това да стане във Великобритания.", "date": "2017.08.09", "title": "Кобрата се изправя срещу Антъни Джошуа"}
{"url": "http://www.novinite.bg/articles/148363/Nablijava-10-oto-izdanie-na-Festivala-na-folklornata-nosiya-v-Jeravna", "text": "Наближава 10-ото издание на Фестивала на фолклорната носия в Жеравна. Тази година той ще се проведе от 18 до 20 август. Фестивалът е създаден през 2008 г. по идея на Христо Димитров - продуцент, хореограф и режисьор на ансамбъл \"Българе\".  Архитектурният резерват Жеравна е избран за център на фестивала заради автентичната възрожденска атмосфера и достъпното и удобно местоположение - в централната част на страната.Главното изискване е всеки да носи фолклорна носия. Забранено е внасянето и ползването на редица предмети от съвременния живот, както и на изделия от пластмаса.Стремежът на организаторите е постигане на типичната атмосфера от годините на Възраждането. Ползването на мобилни телефони е разрешено само на определено за разговори място.През първите два дни категорично е забранено заснемането с камери, фотоапарати, мобилни телефони и др. Право на това имат само акредитирани медии и фотографите на фестивала.   ", "date": "2017.08.09", "title": "Наближава 10-ото издание на Фестивала на фолклорната носия в Жеравна"}
{"url": "http://www.novinite.bg/articles/148338/Kak-da-dejstvame-pri-malnii", "text": "„Когато чуете през лятото, че очакваме краткотрайни валежи, те в повечето случаи са придружени с гръмотевична дейност. Особено в планинските райони, гръмотевичната дейност винаги е опасно явление. Когато чуете в „Прогнозата за времето” нещо в тази посока, няма лошо да се съобразявате”. Това заяви в предаването „Здравей, България” метеорологът Анастасия Стойчева. Според Стойчева честотата на опасните явления на времето е по-голяма напоследък.Ако все пак сме на открито по време на буря, как да се предпазим?„Всичко, което е по-високо от нивото на земята, привлича мълнии. Не е желателно да сме в близост до дървета”, посъветва Радослав Калчев, експерт по мълниезащита.Той потвърди, че в автомобила е безопасно.„Колата е изолирана спрямо почвата и не може да протече ток”, обясни Калчев.Ако нямаме кола, експертът съветва да останем на открито, а не да се крием под дървета. Освен това трябва да останем неподвижно, с прибрани един до друг крака.  ", "date": "2017.08.09", "title": "Как да действаме при мълнии?"}
{"url": "http://www.novinite.bg/articles/148344/Yaponiya-otbelyazva-godishnina-ot-bombardirovkata-na-Nagasaki", "text": "„Япония, единствената страна, подложена на атомна бомбардировка, е длъжна активно да помага за постигане на свят без ядрено оръжие”, заяви премиерът Шиндзо Абе на церемония в Нагасаки.Тя е в памет на жертвите на американската атомна бомбардировка на Нагасаки през 1945 г.Абе припомни, че \"ужасите, които хората изживяха на тази земя, не трябва да се повтарят никога\".Японският премиер пожела в тази посока да обединят усилията си и страни които имат, и страни които нямат ядрено оръжие.Цялата страна отбеляза с минута мълчание жертвите. Годишнината се чества на фона на напрежението около оръжейната програма на Северна Корея и все по-войнствената риторика от президента на САЩ Доналд Тръмп за региона.\"Силно чувство за безпокойство се разпространява по целия свят, че в недалечното бъдеще тези оръжия действително могат да бъдат използвани отново\", каза Томихиса Тауе на церемония в Парка на мира в Нагасаки.САЩ пуснаха първата атомна бомба в Хирошима на 6 август 1945 г., убивайки близо 140 000 души. Три дни по-късно същата трагедия се случи и в Нагасика, при което бе отнет живота на около 74 000 души.Барак Обама стана първият американски президент, който посети Хирошима през май миналата година, като отдаде почит към жертвите на атаката. ", "date": "2017.08.09", "title": "Япония отбелязва годишнина от бомбардировката на Нагасаки"}
{"url": "http://www.novinite.bg/articles/148345/Kogato-VAZ-GAZ-i-ZAZ-byaha-vlastelinite-na-patya", "text": "Те бяха мечта за мнозина през социализма, за тях се чакаше ред или се пускаха връзки. Не бяха най-добрите, но други нямаше. И днес мнозина си спомнят с умиление за тях - колите съветско производство. Вижте ги:ГАЗ-13 ЧайкаС черния си матов лак и сребристата ламперия този автомобил привлича погледите и днес. Той олицетворява представата за лукс от 60-те години на миналия век. Чайка - любимата кола на Никита Хрушчов - е била създадена за нуждите най-вече на висшите представители на съветската номенклатура. ВАЗ-2101 Лада \"Жигули\"ВАЗ 2101 \"Жигули\" е първият автомобил, произведен във Волжските автомобилни заводи. За протитип е използван италианският Фиат 124. ВАЗ 2101 е негово лицензирано копие, което бързо печели слава в СССР и страните от Източния блок и се превръща в символ на съветското автомобилостроене. Нито един друг модел на ВАЗ не е произведен в по-голям тираж от Лада 2101.ГАЗ-АНай-възрастният участник в ралито за ретроавтомобили е тази \"газка\", произведена в далечната 1932 година. Наричана гальовно \"Газик\", ГАЗ-А е първата кола, пусната в серийно производство в Съветския съюз. Идеята обаче е открадната от Америка: автомобилът е нещо като руски брат-близнак на легендарния модел А на Форд.В Съветския съюз притежаването на личен автомобил дълго време беше непостижим лукс. През 1965 г. годишното производство достигна 200 хил. бройки. За сравнение: през същата година в Западна Германия са били произведени над 3 милиона автомобила, или 15 пъти повече отколкото в СССР. Затова съветските граждани трябваше да чакат години за кола, пък и да имат много добри връзки.\"Победа\" спортЗа разлика от ВАЗ 2101, \"Победа\" не е копие на западен автомобил. \"Победата\" е изцяло съветска разработка и гордо носи името на великата победа на СССР във Втората световна война. На снимката е показана спортната версия.ИМЗ Урал-3За прототип на мотоциклетите, произведени в Ирбитския мотоциклетен завод (ИМЗ), е използван един западен модел, вдъхновил също така и производителите на \"Харлей Дейвидсън\". На съвместни учения с Вермахта преди началото на Втората световна война, Червената армия открива качествата на германския BMW-R-71. Как обаче конструктивните планове са стигнали до Съветския съюз, това остава тайна и до днес.Москвич-2140За образец на този автомобил е послужил Опел Кадет. Първият вариант се произвежда до 1955 г. и се води \"Москвич\" 400. Десет години по-късно третото поколение на клонинга на Кадет - моделът 408 - придобива нова физиономия. Около 40% от годишното производство на \"Москвич\" се изнася в чужбина, като половината от този износ е предназначен за Запада. Москвичи известно време се сглобяват и в България.ГАЗ-21 \"Волга\"Наричат този автомобил още \"Мерцедеса на Изтока\". Навремето можеха да си го позволят само представителите на висшата номенклатура. Първият човек, летял в космоса - Юрий Гагарин - също го придобива. За особени заслуги тогавашното съветско ръководство му подарява една черна Волга със салон в небесно синьо.ЗАЗ 965 \"Запорожец\"Запорожец 965 се славеше като най-евтиния автомобил в целия Източен блок. Той е произвеждан серийно от 1960 до 1994 г. в Запорожките автомобилни заводи ЗАЗ (днешна Южна Украйна). От 1967 колата, наричана в България саркастично \"сапунерка\", се изнася и в тогавашната ГДР под съкратеното название \"Запорож\" или \"Запо\".", "date": "2017.08.09", "title": "Когато ВАЗ, ГАЗ и ЗАЗ бяха властелините на пътя"}
{"url": "http://www.novinite.bg/articles/148352/Rejat-suhi-i-opasni-darveta-v-stolicata", "text": "Столична община подготвя конкурс за избор на изпълнител за обследване на опасни дървета,какъвто до този момент няма. Това съобщи Димитър Данчев, директор на Дирекция „Зелена система” в общината. В момента в цяла София се провежда кампания по рязане на сухи и опасни дървета. С приоритет ще бъдат отстранявани клони и стволове в близост до детски градини и училища. През последните 10-тина дни няколко души пострадаха  от паднали  дървета, но според Общинатане само горещините са причина за изсъхването на насажденията, които внезапно падат и предизвикват инциденти.\"Горещината е основание дърветата да съхнат, но не достатъчно. Те може от различни метеорологични условия и поради различни влияния да се получи това нещо.\", обясни той.До края на годината ще бъдат премахнати сухите насаждения в Борисовата градина. Не малко се случаите на опасни растения в частни дворове.\"Собствениците на тези имоти са длъжни да се грижат и стопанисват своите дървета. Те трябва да информират Районната администрация, от която да изискват разрешително и да бъдат премахнати.\", допълни Данчев.  ", "date": "2017.08.09", "title": "Режат сухи и опасни дървета в столицата"}
{"url": "http://www.novinite.bg/articles/148353/Bez-voda-v-nyakolko-rajona-na-Sofiya-na-10-avgust", "text": "На 10 август 2017 г. (четвъртък), във връзка с подмяна на сградно водопроводно отклонение на  ул. „Маестро Кънев“ кв. „Овча купел“ се налага спиране на водоподаването от 9:00  до 21:00 часа на клиентите на „Софийска вода”, живеещи в района на:ул. \"Бойчо Бойчев\", ул.\"761\", ул.\" Вацлав Роубал\", ул.\"764\", ул.\"763\", ул.\" Монтевидео\", ул.\"Братя Бартел\", ул. \"Димитър Попниколов\", ул.\"Иван Радоев\", ул. \"Народно хоро\", ул.\" Арх. Франк Лойд Райд\", ул. \"Драгоман\", ул. \"Иван Радоев\", ул.\" Народен герой\", ул. \"Букет\", бул. \"Никола Петков\",по ул. „Кореняците“ от ул. „Букет“ до ул. „Бойчо Бойчев“.Манастир Сестри Евхаристинки, Следствен отдел на СГП, Ортопедичен център, Франкофонски институт, НБУ, НСУ София, ДДГ Средец, общежитие Средец, 151 СУ, Център за работа с деца, ДАБ, ДГ 125 „Усмивка“- филиал, IV МБАЛ, 21 ДКЦ, ПГ по Селско стопанствоПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: пред ДАБ ул. „Леополд Сенгор“.На 10 август 2017 г. (четвъртък), във връзка с реконструкция на уличен водопровод на  ул. „Силиврия“ жк. „Гоце Делчев“ се налага спиране на водоподаването от 9:00  до 21:00 часа на клиентите на „Софийска вода”, живеещи в района на:ул. „Деян Белишки“, ул. „Силиврия“, ул. „Димитър Попниколов“, ул. „Луи Айер“, бул. „Тодор Каблешков“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Луи Айер“ ъгъла с бул. „Тодор Каблешков“ .На 10 август 2017 г. (четвъртък), във връзка с монтаж на водомерен възел на  ул. „Полк. Борис Дрангов“ Център се налага спиране на водоподаването от 9:00  до 12:00 часа на клиентите на „Софийска вода”, живеещи в района на:по ул. „Полк. Борис Дрангов“ от ул. „Димитър Греков“ до ул. „Победа“по ул. „Победа“ от ул. „Полк. Борис Дрангов“ до ул. „Тракия“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Победа“№3 .На 10 август 2017 г. (четвъртък), във връзка с подмяна на сградно водопроводно отклонение на  ул. 376 кв. „Модерно предградие“ се налага спиране на водоподаването от 9:00  до 14:00 часа на клиентите на „Софийска вода”, живеещи в района на:по ул. „Старата църква“ от ул. „Светла“ до ул. 379, ул. 377, ул. 376При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Старата църква“ ъгъла с ул. 376.На 10 август 2017 г. (четвъртък), във връзка с подмяна на сградно водопроводно отклонение на  ул. „Мусала“ с. Лозен се налага спиране на водоподаването от 9:00  до 17:00 часа на клиентите на „Софийска вода”, живеещи в района на:ул. „Мусала“, ул. „Ален мак“, ул. „Мургаш“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Мусала“ ъгъла с ул.“Ален мак“.На 10 август 2017 г. (четвъртък), във връзка с подмяна на сградно водопроводно отклонение на  ул. „Арх. Коста Николов“ вилна зона „Малинова долина“ се налага спиране на водоподаването от 10:00  до 18:00 часа на клиентите на „Софийска вода”, живеещи в района на:ул. „Проф.Теодор Горанов “ , ул. „Архитекти  Васильов  и   Цолов“ , ул. „Проф. Юрдан  Данчев“ , ул. „Арх.Никола Лазаров „ , ул. „Арх .Коста Николов“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Бистришко шосе“ ъгъла с ул.“Проф. Юрдан Данчев“.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.08.09", "title": "Без вода в няколко района на София на 10 август"}
{"url": "http://www.novinite.bg/articles/148361/4-koli-i-2-kamiona-se-udariha-na-bulevard-v-Moskva", "text": "Един човек загина, а трима бяха ранени, след като 4 коли и 2 камиона се удариха на булевард в Москва.Инцидентът е станал рано тази сутрин близо до натоварено кръстовище. Заради катастрофата булевардът е бул затворен за движение в продължение на няколко часа. Тече разследване за причините за инцидента. ", "date": "2017.08.09", "title": "4 коли и 2 камиона се удариха на булевард в Москва"}
{"url": "http://www.novinite.bg/articles/148359/Istoricheski-moment-Gotvi-se-parvoto-poseshtenie-na-papa-v-Rusiya", "text": "По време на посещението си в Москва от 20 до 24 август, държавният секретар на Ватикана кардинал Пиетро Паролин ще обсъди евентуална официална визита на папа Франциск в Русия, става ясно от негово интервю за в. \"Кориере дела сера\", предаде Франс прес.Това би било първото посещение на глава на Римокатолическата църква в Русия.В Москва Паролин, дясна ръка на папата и ръководител на дипломацията на Ватикана, ще се срещне с руския президент Владимир Путин и с високопоставени духовници, включително с главата на Руската православна църква патриарх Кирил. \"В този исторически момент, в който ставаме свидетели на увеличаване на напрежението и конфликтите в различни части на света, за папа Франциск и за мен лично мирът е ясен и незаобиколим приоритет\", каза Паролин.\"След периода на идеологическо противопоставяне, който очевидно не може да отмине от днес за утре, и с новите отворени хоризонти след края на Студената война, е важно да се възползваме от всички възможности, за да насърчим взаимно уважение, диалог и сътрудничество, като по този начин съдействаме за мира\", добави той. ", "date": "2017.08.09", "title": "Исторически момент: Готви се първото посещение на папа в Русия"}
{"url": "http://www.novinite.bg/articles/148356/Borisov-Vsyako-razklashtane-v-darjavata-e-raj-za-kontrabandata", "text": "\"Да не се успокояваме от резултатите, а още по-активно да работим, трябва да съберем повече приходи\" - така премиерът Бойко Борисов коментира на днешното правителствено заседание данните за касовото изпълнение на държавния бюджет и на основните показатели наконсолидираната фискална програма за първото полугодие на 2017 г., съобщи пресслужбата на кабинета. Според информацията, внесена от министъра на финансите Владислав Горанов, салдото по консолидираната фискална програма на касова основа към юни е положително в размер на 1746,7 млн. лв. (1,8% от прогнозния БВП). Посочено е било, че по предварителни данни за юли то се увеличава на близо 2 млрд. лв., или около 2% от БВП. По думите на Борисов, когато има стабилност в политическата среда и координация в действията на приходните агенции, службите и прокуратурата, идват и резултатите. \"Не го казвам с упрек.Всяко разклащане в държавата става рай за контрабандата\", е посочил министър-председателят, като е дал пример с намалените приходи по време на служебното правителство. Той е заявил, че ще продължи активната работа за събирането на всеки лев в държавния бюджет, защото тези средства са необходими за много сектори, за съфинансиране на европроектите и за проекти за подобряване на градската среда.", "date": "2017.08.09", "title": "Борисов: Всяко разклащане в държавата е рай за контрабандата"}
{"url": "http://www.novinite.bg/articles/148357/Opasno-martvo-valnenie-po-Chernomorieto-sledvashtite-dni", "text": "Опасно мъртво вълнение се очаква в следващите няколко дни по родното Черноморие, съобщиха от БЧК Варна. Спасителите предупреждават, че в следващите дни морето е най-опасно и трябва да сме много внимателни, пише \"Черно море\".Въпреки черната хроника всяка година в началото на август,  туристите пренебрегват забраната за влизане във водата. Плажуващите като цяло са уверени, че знаят какво да правят когато морето е бурно и има мъртво вълнение. Още в първите дни на месец август морето става опасно, защото тогава започва така нареченото мъртво вълнение. От НИМХ обясняват, че предпоставките за него вече са налице – от няколко дни има постоянен вятър от север-североизток, което е предпоставка за голяма дължина на вълната.Мъртвото вълнение не винаги се вижда с просто око. Наглед морето може да изглежда спокойно. След като е имало силен вятър няколко дни, се получава отразена вълна, която копае ями. Тя ги свързва и се получава нещо като подводна река, обясняват спасители.Мъртвото вълнение се усеща по това, че когато тръгнем да излизаме от водата, тя ни връща обратно. Мъртвото вълнение (течение), или, както го наричат, rip current, е едно от най-опасните явления в морето и океана. Как да реагираме ако попаднем в мъртво вълнение?1.Да не се паникьосвамеКато се поддадем на паниката, ние се ръководим от инстинкта за самосъхранение, а не от разумни разсъждения.2.Да пазим силите си!Да плуваме не към брега, а настрани, т.е. успоредно на брега. Ако рипът е тесен (до 5 м), бързо ще излезем от него.Това течение не е много продължително и след около 5 минути ще ни остави на спокойствие. След това трябва да плуваме 50-100 метра встрани, а после към брега. Ако веднага поемем към брега, има опасност течението да се възобнови на същото място и да попаднем отново в него. Рипът никога няма да ви завлече на дъното.Това не е водовъртеж или фуния. Всички мъртви течения на света дърпат от брега навътре в морето, но не и надолу към дъното. Морските хора казват, че в първите дни на август \"морето се обръща\", започват да духат есенните ветрове, които менят непрекъснато посоката си, излизат вълнения и мъртво течение, известно още като \"солуган\".От Водно спасителна служба при Областен съвет на БЧК – Варна съветват да посещаваме най-вече охраняеми плажове, да спазваме флаговата сигнализация и указанията на спасителите. И ако все пак попаднем в подводно течение, най-важно е да запазим самообладание и да плуваме успоредно на брега, приближавайки се постепенно към него.", "date": "2017.08.09", "title": "Опасно мъртво вълнение по Черноморието следващите дни"}
{"url": "http://www.novinite.bg/articles/148358/Unikalna-izlojba-za-futbolnata-legenda-Hristo-Stoichkov-v-Stara-Zagora", "text": "В Стара Загора днес беше открита впечатляваща фотографска изложба за житейския и спортен път на футболната легенда Христо Стоичков. Неин автор е професионалният спортен фотограф Бончук Андонов, който снима Камата от 30 години насам.Изложбата съдържа 61 фотоса, които обхващат периода от детството и юношеските години на носителя на „Златната Топка”, участието му в различни футболни отбори и кадри от по-близки събития. Повод за изложбата е предстоящата  футболна среща между Дрийм тима на Барселона и отбора на Стоичков и приятели, на която Стара Загора е домакин. Тя ще се проведе на 20-ти септември от 20:00 часа на стадион „Берое”. „В тази изложба имаме удоволствието да видим целия път на Стоичков през „Хеброс“, Харманли, „Марица“, Пловдив, ЦСКА, „Барселона“ и националния отбор, както и знаменателния мач от 20-ти май 2016 г. пред 40 000 зрители в София, който се превърна в невероятен спектакъл. Поздравявам доайена на спортната фотография в България Бончук Андонов за тези наистина прекрасни фотоси“, заяви ресорният заместник-кмет на Община Стара Загора Красимира Чахова.Авторът на свой ред обяви, че Христо Стоичков е гражданин на света, доказал е възможностите си и трябва да бъде уважаван. „ Изложбата ми в един такъв футболен град, където съм изживявал страхотно удоволствие да гледам хората до мен, изживял съм страхотни емоции с тях- за мен е голяма чест“, заяви Бончук Андонов. В откриването участваха още футболните легенди на Берое Петко Петков, Ивко Ганчев и Васил Драголов, които споделиха топли думи за легендарния №8.Експозицията е разположена на южната алея на парк „Пети октомври”, близо до пешеходната зона на централния булевард в града, и може да бъде разгледана до 20-ти септември.Цена на билетите: от 30 лв. до 80 лв., VIP билети - 200 лв. ", "date": "2017.08.09", "title": "Уникална изложба за футболната легенда Христо Стоичков в Стара Загора"}
{"url": "http://www.novinite.bg/articles/148339/Povishenie-s-15-na-minimalnata-zaplata-v-uchilishtata", "text": "Министерство на образованието и науката обяви минималните работни заплати в училищното образование от 1 септември 2017 г.С решение на управляващите, от следващия месец педагогическите специалисти ще взимат с 15% повече. Това става ясно от проект за изменение на Наредба №4 за нормиране и заплащане на труда. Проектът е обсъден и одобрен от социалните партньори в Отрасловия съвет за тристранно сътрудничество, уточняват от МОН.Минималното възнаграждение на училищен директор от 1 септември, вече ще е 950 лв., а на заместник-директорите – 887 лв. Минималната заплата за главен учител ще е 836 лв., а за старши учител – 792 лв. Учителите, възпитателите, логопедите, психолозите, педагогическите съветници, корепетиторите, хореографите, треньорите по вид спорт, рехабилитаторите на слуха и говора, ръководителите на направление ИКТ ще получават заплати, които започват от 760 лв.Освен това, във връзка с амбициите на управляващите, да стартират специални междуинституционални мерки по задържане и обхващане на деца и ученици в задължителната предучилищна и училищна възраст, се въвеждат и две нови допълнителни трудови възнагражденияза педагозите. От 1 януари 2018 г., 4% към заплатата ще получават учителите, които участват в съвместните екипи за обхващане и задържане на ученици, които не желаят да получат образование в задължителната предучилищна и училищна възраст, както и учителите, които провеждат допълнително обучение на учениците, които не са усвоили учебната програма, както и на деца, които не владеят български език.", "date": "2017.08.09", "title": "Повишение с 15% на минималната заплата в училищата"}
{"url": "http://www.novinite.bg/articles/148350/Prestapnik-izbyaga-ot-zatvora-v-Stara-Zagora", "text": "Престъпник избяга от затвора в Стара Загора, научи NOVA. Името му е Петър Попов, по прякор Пъпеша. Той излежава присъдата си от 2007 година.Мъжът е обявен за общодържавно издирване.Той е избягал около 17:00 часа във вторник, съобщи Агенция „Фокус”.От пресцентъра на Министерството на правосъдието съощиха още, че заместник-министър Николай Проданов провежда рутинни проверки в много от затворите в страната.", "date": "2017.08.09", "title": "Престъпник избяга от затвора в Стара Загора"}
{"url": "http://www.novinite.bg/articles/148362/Finansoviyat-ministar-otchete-izlishak-v-haznata", "text": "Излишък в хазната за първите седем месеца на годината отчете финансовият министър Владислав Горанов на днешното правителствено заседание.  Според данните, събраните приходи до края на юли са с над 1,7 милиарда лева повече от разходите. Премиерът Бойко Борисов е призовал министрите да не се успокояват от добрите резултати в хазната, а да работят активно за събирането на още пари.По думите на Борисов, добрите резултати идвали заради добрата работа на институциите, а всяко разклащане на държавата ставало рай за контрабандата. Той е дал на колегите си пример с по-малкото приходи по време на служебния кабинет.", "date": "2017.08.09", "title": "Финансовият министър отчете излишък в хазната"}
{"url": "http://www.novinite.bg/articles/148360/BDJ-pogasi-42-mln-leva-zadaljeniya-kam-darjavniya-byudjet", "text": "\"Холдинг БДЖ\" ЕАД погасява задълженията си към държавния бюджет, които са в размер на 42 млн. лева. Средствата са осигурени чрез безлихвен заем в резултат на получената нотификация от ЕК, съобщиха от БДЖ. Задълженията на дружеството към Бюджета са формирани в резултат на извършени плащания след активирани държавни гаранции за погасяване на вноски по получени заеми от Световната банка по Проект за преструктуриране на железницата в България от 1995 г. Чрез погасяването на тези задължения ще бъдат спестени наказателни лихви, които възлизат на 2,7 млн. лева на годишна база. ", "date": "2017.08.09", "title": "БДЖ погаси 42 млн. лева задължения към държавния бюджет"}
{"url": "http://www.novinite.bg/articles/148346/Bivsh-shef-na-Napoitelni-sistemi-na-sad", "text": "Специализираното звено „Антикорупция” привлече като обвиняем Ивайло Първанов – бивш изпълнителен директор на „Напоителни системи”. Той е обвинен, че през май 2015 година в Пазарджик се е опитал да въздейства върху управителката на „Напоителни системи“ - клон Тополница.  Според обвинението Първанов искал от управителката да убеди председателя и членове на комисия да приемат извършени строително-монтажни работи на следните обекти: кантон „Варвара-1”, воднотехническо съоръжение „Бент Лесичово” и прилежащ към него кантон и кантон „Гелеменово“.Заплашил я с уволнение, ако не направи това, което иска.Ивайло Първанов е с мярка за неотклонение „Подписка“.Това е второ обвинение за Ивайло Първанов. На 31 март 2017 г. той беше привлечен като обвиняем заедно със Стайко Ганчев и за извършени стопански престъпления, от които за държавното дружество са настъпили щети в общ размер на около 963 000 лв.", "date": "2017.08.09", "title": "Бивш шеф на „Напоителни системи” на съд"}
