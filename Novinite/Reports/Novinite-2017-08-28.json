{"url": "http://www.novinite.bg/articles/149114/Nad-130-dushi-se-natroviha-v-anglijski-kurort-ot-toksichna-magla", "text": "Токсична мъгла покри част от крайбрежието на Великобритания. Повече от 130 души потърсиха лекарска помощ заради дразнене на очите и гърлото и повръщане, информира НОВА.Няколко плажа в Югоизточна Англия бяха евакуирани. Властите казаха, че става дума за химическо вещество, но още не знаят какво.Беше издадено предупреждение живущите в района да не излизат от домовете си и да не отварят врати и прозорци. Според пострадалите, отровната мъгла дошла откъм морето. Още не е ясно, дали от френския бряг или от преминаващ кораб. ", "date": "2017.08.28", "title": "Над 130 души се натровиха в английски курорт от токсична мъгла"}
{"url": "http://www.novinite.bg/articles/149112/Reshavat-dali-da-ostavyat-v-aresta-ubieca-na-Nikol", "text": "Решават дали да остане за постоянно в ареста 15-годишният Иван, който е обвинен за смъртта на 11-годишно момиче в Бургас, информира НОВА.В средата на август 11-годишната Никол беше открита мъртва в асансьор в жилищен блок в морския град. Прокуратурата е категорична – убийството е извършено умишлено, тъй като смъртоносната рана е с дълбочина 3 сантиметра.Майката на момчето е убедена, че детето й не е извършител на жестокото престъпление. Съседи също твърдят, че детето е набедено.Бургаският окръжен съд реши да остави обвиняемия в ареста, но адвокатите му обжалваха решението и поискаха домашен арест. ", "date": "2017.08.28", "title": "Решават дали да оставят в ареста убиеца на Никол"}
{"url": "http://www.novinite.bg/articles/149117/Razbiha-bankomat-v-stolichen-kvartal", "text": "Банкомат беше \"взривен\" в столичния квартал \"Младост\" в нощта срещу понеделник, информира НОВА.Обирджиите използвали сгъстен въздух, за да вземат парите от машината, разположена в бл. 25.Няколко хиляди лева се разпилели край блока. Отмъкнати са повече от 50 000.Сигналът за престъплението е получен в МВР около 4.00 ч. ", "date": "2017.08.28", "title": "Разбиха банкомат в столичен квартал"}
{"url": "http://www.novinite.bg/articles/149118/Avtobus-se-blasna-v-Plovdiv", "text": "Автобус от градския транспорт се блъсна в електрически стълб на улица в Пловдив. Инцидентът е станал малко преди 6.00 часа тази сутрин на кръстовище в жилищен комплекс \"Тракия\", информира НОВА.Сблъсъкът е станал между улиците \"Цар Симеон\" и \"Недялка Шилева\". Веднага на място е била повикана линейка и шофьорът е откаран в болница.В автобуса не е имало пътници. Той е пътувал към първата си спирка, откъдето е трябвало да започне движението по маршрута си. По първоначални данни на шофьора му е прилошало и затова се е стигнало до инцидента.  ", "date": "2017.08.28", "title": "Автобус се блъсна в Пловдив"}
{"url": "http://www.novinite.bg/articles/149128/Zapechataha-diskoteka-v-Burgas", "text": "В дискотека в Бургас, проверена през изминалата нощ от данъчни, са укривали оборот, не са издавали касови бележки и е установена разлика в касовата наличност с отчетеното на фискалните устройства, информира ДАРИК. Служителите на НАП проверили общо четири дискотеки. В среднощната акция фискалните агенти се представили за клиенти, като само в едно от нощните заведения продажбата не е била регистрирана съобразно закона. В първия работен ден започва процедура за запечатване на дискотеката, съобщават от приходното ведомство. Данъчните проверили през нощта и всички търговски обекти, намиращи се на Летище „Сарафово“. От 11 проверени данъчно нарушение е открито в един от тях. Заведението също ще бъде запечатано. Всички останали 10 кафенета, заведения за хранене и сувенири са спазвали изискванията на закона. От началото на лятото инспектори на НАП извършиха близо 25 000 проверки по Черноморието, като 120 обекта бяха запечатани, а на стотици други са издадени актове за данъчни нарушения. От началото на годината в цялата страна са запечатани близо 2000 обекта заради неиздаване на касова бележка.", "date": "2017.08.28", "title": "Запечатаха дискотека в Бургас"}
{"url": "http://www.novinite.bg/articles/149146/Hvanaha-16-000-cigari-bez-banderol", "text": "Служители на сектор „Противодействие на икономическата престъпност“ към областната дирекция намериха и иззеха над 16 000 къса контрабандни цигари и 6 кг тютюн без бандерол, информира ДАРИК. Униформените предприели претърсване в гараж на ул.“Гоце Делчев“ в Шумен в петък вечерта след получена информация, че мъж продава цигари без бандерол. Проверката започнала след като полицаите станали свидетели на продажба на стек цигари от марката „Бизнес роялс“. Те били без бандерол.В гаража, стопанисван от 65-годишния местен жител В.С. са намерени 6 кг тютюн без бандерол и 16 029 къса цигари / 9 400 от марката „Мерлин“, 520 къса марка „Корсет“ и 6 109 от марката „Бизнес роялс“. Акцизната стока е иззета. За престъпление по чл. 234 ал. 1 от НК е образувано досъдебно производство.", "date": "2017.08.28", "title": "Хванаха 16 000 цигари без бандерол"}
{"url": "http://www.novinite.bg/articles/149167/Maj-prostrelya-15-godishno-momche-s-vazdushna-pushka", "text": "Мъж прострелял 15-годишно момче с въздушна пушка и ударил с оръжието друго дете, съобщават от МВР, цитирани от НОВА.Инцидентът станал в нощта на петък срещу събота. Скандал между стрелецът и нападнатите от него възникнал пред кафе-машина в центъра на град Брегово. Устройството било собственост на 50-годишния мъж. По неясни засега причини той ударил с приклада й едното дете в рамото. След това произвел изстрел, насочвайки пушката към другото дете и го ранил в корема.Непълнолетният се прибрал у дома и по-късно, придружен от баща си, отишъл в болница. Настанен е за наблюдение в хирургическото отделение, без опасност за живота. Въздушната пушка, която не била регистрирана по съответния ред, е предадена с протокол за доброволно предаване от собственика. Той е задържан за 24 часа.Работата по случая продължава, в РУ-Видин е образувано досъдебно производство. ", "date": "2017.08.28", "title": "Мъж простреля 15-годишно момче с въздушна пушка"}
{"url": "http://www.novinite.bg/articles/149141/Shefat-na-pojarnata-Ne-palete-ogan-na-otkrito-po-nikakav-povod", "text": "\"Това е изключително опасен ден, възможно е възникване на неконтролируеми пожари, с пряка опасност за живота\", заяви директорът на ГД „Пожарна безопасност и защита на населението“ главен комисар Николай Николов, информира НОВА.\"Не палете огън на открито по никакъв повод\", призова той. И днес 600 души пожарникари, военни, доброволци и най-вече горски служители ще работят на терен.\"206 са пожарите през изминалото денонощие, всички са успешно погасени.  Три са по-големите -  на територията на Сливен и Шумен бяха засегнати десетки дка гори, в Невестино, Кюстендилско изгоряха 7  необитаеми къщи, плевни\", съобщи Николов.  ", "date": "2017.08.28", "title": "Шефът на пожарната: Не палете огън на открито по никакъв повод"}
{"url": "http://www.novinite.bg/articles/149119/Grigor-na-korta-v-Nyu-Jork", "text": "Григор Димитров ще излезе за първия си мач от тазгодишното издание на последния за сезона турнир от Големия шлем - Откритото първенство на САЩ, във вторник (29 август) срещу сряда (30 август).Българинът е поставен под номер 7 в схемата и в първия си мач ще си съперничи с номер 206 в световната ранглиста - чеха Вацлав Шафранек, информира бТВ.Мачът им е на третия по големина корт и се очаква да започне около полунощ. Димитров и Шафранек играят четвърта, последна среща на съоръжението. Преди това на корта ще си съперничат Доминик Тийм и Алекс де Минаур, а след това е ред на две срещи при дамите: Южени Бушар – Евгения Родина, Светлана Кузнецова – Маркета Вондроусова.Димитров и Шафранек не са излизали един срещу друг до момента.Димитров, който преди седмица триумфира в Синсинати със седма титла в кариерата си, има трудната задача да защитава точките от миналата година, ако иска да запази мястото си в топ 10 на света (в момента той е на 9-а позиция). През 2016 г. той достигна осминафинал на Откритото първенство на САЩ и беше отстранен от Анди Мъри.", "date": "2017.08.28", "title": "Григор на корта в Ню Йорк"}
{"url": "http://www.novinite.bg/articles/149133/Zadarjaha-balgarin-v-London", "text": "\r\nБългарин е бил задържан в  по подозрение, че е извършил убийство, съобщиха от българското Министерство на външните работи, информира бТВ.\r\nСпоред българските регионални медии става въпрос за мъж от Хасково, за който се твърди, че е убил свой съгражданин в английската столица.\r\nОт МВнР отказаха да дадат повече подробности, освен че българското посолство в  е уведомено.\r\nВ момента тече следствие.\r\n", "date": "2017.08.28", "title": "Задържаха българин в Лондон"}
{"url": "http://www.novinite.bg/articles/149115/Dneven-horoskop-za-28-avgust", "text": "\r\n\r\nДнес избягвайте паричните транзакции и даването пари назаем, защото не  се знае дали ще ви ги върнат.\r\n\r\nВ отлична форма сте! Заредени и мотивирани, започвате новата седмица по един феноменален начин.\r\n\r\nЛичният ви живот ще бъде изпълнен с много страст, любов и споделени чувства.\r\n \r\nПредставителите на останалите зодии могат да намерят своя дневен хороскоп на \r\n", "date": "2017.08.28", "title": "Дневен хороскоп за 28 август"}
{"url": "http://www.novinite.bg/articles/149142/Hamiltan-triumfira-v-Belgiya-zapisa-58-pobedi-vav-Formula-1", "text": "\r\nБаджанакът на нашия Григор Димитров Люис Хамилтън няма спирка. Мулатът записа 58 победи във Формула 1. Това стана факт, след като пилотът на Мерцедес триумфира в Беглия на \"Спа\". Британецът стартира днешното състезание от 1-а позиция и не изпусна лидерската позиция до края, информира\r\nВтори остана лидерът в генералното класиране Себастиан Фетел. Авансът на пилота на Ферари пред Хамилтън обаче е намален на 7 точки. Германецът е с 220, а големият му опононет с 213.\r\nТрети днес стана Даниел Рикардо с Ред Бул. Кими Райконен завърши четвърти, а едва 5-и бе Валтери Ботас с втория Мерцедес. Нико Хюлкенберг донесе отличната 6-а позиция за Рено, а точки взеха Ромен Грожан с Хаас, Фелипе Маса с Уилямс, Естебан Окон с Форс Индия и Карлос Сайнц с Торо Росо.\r\n", "date": "2017.08.28", "title": "Хамилтън триумфира в Белгия, записа 58 победи във Формула 1"}
{"url": "http://www.novinite.bg/articles/149137/Golmajstor-na-CSKA-po-speshnost-v-bolnica", "text": "Голмайсторът на ЦСКА Фернандо Каранга (7 гола в 7 мача) е бил приет по спешност в болница след мача на \"червените\" с \"Берое\". Нападателят се почувствал зле в автобуса на връщане към София след победата с 3:0.Бразилецът повърнал два пъти на път за столицата и бил отведен в болница от помощник-треньора на \"червените\" Даниел Моралес. Каранга, който отбеляза второто попадение за класическата победа, казал, че преди заминаването е изял сандвич и малко след това е почувствал неразположение, разкрива \"Тема спорт\", информира бТВ.Футболистът останал няколко часа на системи в болницата, а след това бил освободен.Той получи допълнителна почивка от щаба на тима, като ще се завърне при съотборниците си във вторник.Каранга ще бъде на разположение на Стамен Белчев за следващия мач на тима - домакинството на \"Верея\" Стара Загора на 9 септември. ", "date": "2017.08.28", "title": "Голмайстор на ЦСКА по спешност в болница"}
{"url": "http://www.novinite.bg/articles/149166/Spartak-Vn-na-99-godini", "text": "Футболният „Спартак“ навършва днес 99 години. Клубът е основан на 28 август 1918 година.  Варненци са шампиони на България през далечната 1932 година.  Клубът може да се похвали също  две вицешампионски титли през 1931 и 1933 година. През 1929 година завършва на 3 място. През 1961 и 1983 година „Спартак“ е финалист за купата на България. Клубът има куп национални играчи през годините, като най-много мачове с националната фланелка има Живко Господинов-39 и 6 реализирани гола. Илия Кирчев е изиграл най-много мачове с екипа на „Спартак“-286. Най-резултатен за варненци в А група в е Стефан Найденов със своите 56 гола, информира ДАРИК. „Спартак“ има участия и в евротурнирите, като един от най-паметните двубои е домакинството срещу „Манчестър Юнайтед“ 1-2 в осминафиналите за КНК. Голът тогава за варненци реализира Румен Димов. Междувременно днес Привържениците на \"Спартак\" Варна организират фотоизложба по повод 99-  годишнината варненския клуб.  В 19:18 часа на входа на морската градина ще бъде отпразнуван 99- ият рожден ден на футболен клуб \"СПАРТАК\". Предвидени са различни изненади, фотоизложба, както и голям екран, на който ще бъдат прожектирани непоказвани досега кадри от мачове на отбора, както и всички познати славни моменти. Предвидена е изложба на фен артикули от различни периоди, в която могат да се включат всички желаещи.", "date": "2017.08.28", "title": "„Спартак“ Вн на 99 години!"}
{"url": "http://www.novinite.bg/articles/149122/Treti-krag-pregovori-za-Brekzit", "text": "Трети кръг от преговорите между Европейския съюз и Великобритания за Брекзит започват днес в Брюксел. Достъпът до европейските пазари след излизането на британците от Евросъюза е една от основните теми, които ще разискват главният преговарящ Мишел Барние и британският министър за Брекзит Дейвид Дейвис, информира БНТ.\r\nАвтомобилната индустрия, например, се безпокои от евентуални трудности с доставките.\r\nДруга чувствителна тема е тази за бъдещата граница между ЕС и Обединеното кралство. Брюксел се тревожи да не бъде свързаната тази граница с мирния процес в Ирландия. Третата тема е за статута на европейските граждани, които живеят на Острова и на британците, пребиваващи в Европа. \r\nБрюксел е на мнение, че предложенията на Лондон и по трите досиета не са достатъчно прецизни. Лондон, на свой ред, обвинява европейците за прекалено големия натиск по финансовите въпроси.\r\n", "date": "2017.08.28", "title": "Трети кръг преговори за Брекзит"}
{"url": "http://www.novinite.bg/articles/149126/Nameriha-telata-na-amerikanski-moryaci-kraj-bregovete-na-Singapur", "text": "Водолази откриха телата на десетимата американски моряци, които изчезнаха преди седмица край бреговете на Сингапур след сблъсък на американски миноносец и петролен танкер, информира БНТ.Загиналите матроси са били на възраст между 20 и 39 години. Петима американски моряци бяха ранени при инцидента между военния кораб от Седми флот на САЩ и петролния танкер, плаващ под либерийски флаг. Сблъсъкът стана, докато ескадреният миноносец бил на рутинно плаване край Югоизточна Азия. ", "date": "2017.08.28", "title": "Намериха телата на американски моряци край бреговете на Сингапур"}
{"url": "http://www.novinite.bg/articles/149130/Aziatski-interes-kam-rodniya-rapan", "text": "Южнокорейци, японци и китайци са сред най-големите ценители на български рапани. В последните години страната ни е сред предпочитаните доставчици на деликатеса, а този бизнес у нас се развива и с помощта на европейско финансиране, отбелязва БНТ.Във ферма за рапани процесът на преработка на деликатеса от водата до трапезата изисква като начало те да се сварят за 20 минути. След това суровината се охлажда. После морският охлюв се отделя от черупката на ръка. Най-сръчните работници в роден цех могат да почистят до 150 килограма на ден.След като се сварят и се извадят от черупката, от месото се отделят вътрешностите на рапана и след това се сортират. После рапаните се претеглят, за да се опаковат по размер. След дезинфекциране в отделна вана, морските охлюви се потапят в „джакузи за рапани“, като процесът на аериране е с цел да се отделят фините частици от пясъка, които може да са попаднали в рапаните по някакъв начин, обясняват във специализираната ферма. След това продукцията се замразява и опакова, за да потегли на изток.Пет тона суровина се преработват в тон готов продукт.", "date": "2017.08.28", "title": "Азиатски интерес към родния рапан"}
{"url": "http://www.novinite.bg/articles/149113/Navodneniya-v-SASht", "text": "Повече от 2000 души са извадили спасителите от наводнените квартали на Хюстън. Градът се бори с придошлите води след проливните дъждове, които донесе урагана \"Харви\", съобщава НОВА.Няколко болници бяха евакуирани, двете големи летища са затворени. Сериозно е засегната и работата на петролната индустрия. В района се намират едни от най-големите рафинерии в САЩ. Ураганът отслабна до тропическа буря, но валежите продължават. За две денонощия, в някои части на Хюстън бяха отчетени до 700 литра на квадратен метър. Властите посъветваха гражданите да се качат на покривите на къщите си и да чакат помощ. ", "date": "2017.08.28", "title": "Наводнения в САЩ"}
{"url": "http://www.novinite.bg/articles/149129/Grupovo-iznasilvane-na-turistka", "text": "Шок, възмущение и засилени проверки в италианския курортен град Римини след груповото изнасилване на полска туристка и побоя над нейния приятел в нощта на петък срещу събота, пишат вестниците \"Република\" и \"Кориере дела сера\", информира ДАРИК. Туристите пристигнали в Италия като част от по-голяма група поляци. В нощта на петък срещу събота двойката излязла на разходка по плажа и била нападната от четирима мъже. Според описанието те говорели недобър английски, били с по-тъмна кожа, но не черна. Предполага се, че един или няколко от тях може да са мароканци. Нападателите пребили поляка и той изпаднал в безсъзнание. После изнасилили момичето. След това ги изоставили на плажа. Момичето успяло да се добере до близка улица и там му помогнала проститутка. Сега двойката е в болница. Следователи разпитват жертвите.След това нападение, групата от четирима мъже атакувала същата нощ транссексуала жена. Тя била също изнасилена групово и изоставена в безпомощно състояние на улицата. Жителите на Римини бяха потресени от агресията. Кметът Андреа Няси каза, че общината ще се конституира като гражданска страна по делото срещу четиримата нападатели, когато бъдат заловени, и ще настоява за максимална присъда за тях.Той каза, че Римини изразява цялата си подкрепа за пострадалите в нападенията.", "date": "2017.08.28", "title": "Групово изнасилване на туристка"}
{"url": "http://www.novinite.bg/articles/149145/Zemetresenie-v-Iran", "text": "Десет човека са били ранени при земетресение с магнитуд 4,9 в Иран, предаде Асошиейтед прес, като се позова на държавната телевизия, информира ДАРИК.Трусът е станал преди изгрев слънце на около 600 километра северно от столицата Техеран. Пострадалите хора са само с леки наранявания. Нанесени са щети на сгради.Иран е в сеизмичен район и често преживява земетресения, отбелязва АП. През 2003 г. 26 000 човека загинаха при трус с магнитуд 6,6, който срина историческия град Бам в югоизточната част на страната. ", "date": "2017.08.28", "title": "Земетресение в Иран"}
{"url": "http://www.novinite.bg/articles/149148/Islyamska-darjava-pravi-svoya-baza-v-Bosna", "text": "\r\n\"Ислямска държава\" може да създаде своя база на Балканите. И по-конкретно в  и Херцеговина. За това предупреждава чешкият президент Милош Земан. Според него след поражението на джихадистката групировка в Сирия и Ирак, което изглежда все по-близо, терористите могат да създадат база в Босна. Която ще бъде трамплин за нови терористични атаки в Европа, заяви Земан в интервю за телевизия \"Blesk”, информира\r\n\"В допълнение, ислямистите ще се активизират в Афганистан, където имат по-голям шанс за успех\", подчерта той. Според него, в  джихадистите имат много поддръжници. Ако прогнозите му се сбъднат, европейските държави ще трябва да реагират на нова терористична заплаха. \"Трябва да се преговаря с лидерите на  и Херцеговина за това как да се намали опасността от терористична база в страната”, посочи Земан. По думите му, с този въпрос трябва да се ангажира Съветът на Европа.\r\nНаскоро се появи информация, че хора от редица арабски държави са започнали много по-често да посещават  и Херцеговина. Броят им е нараснал неколкократно спрямо предходните години. Освен това доста араби са закупули имоти в страната. На места дори са се формирали арабски квартали. Засега обаче не е ясно дали това има нещо общо с тероризма и радикалните групировки като \"Ислямска държава\".\r\n", "date": "2017.08.28", "title": "„Ислямска държава“ прави своя база в Босна?"}
{"url": "http://www.novinite.bg/articles/149152/Kvartali-pod-voda-v-Hyustan-sled-uragana-Harvi", "text": "Тропическата буря Харви се очаква да донесе още дъжд на парализирания от наводнения Хюстън, четвъртия по население град в Съединените щати, предаде Ройтерс. Харви достигна сушата късно в петък и досега отне живота на поне двама души. Това е най-силният ураган, преминал през Тексас за повече от 50 години, информира ДАРИК.Харви бушува основно в района на тексаския бряг на Мексиканския залив, където според прогнози ще остане още няколко дни и за седмица ще донесе толкова дъжд, колкото обикновено вали за цяла година.По нареждане на властите днес ще останат затворени училища, летища и офис сгради в Хюстън, където някои пътища се превърнаха в реки, а редица квартали на града с ниска надморска височина бяха залети от вода, стигаща до гърдите.Над 50 000 души получиха заповед да напуснат части от окръг Форт Бенд, на 55 км югозападно от Хюстън, тъй като нивото на река Бразос ще се покачи до рекордните 18 метра, с 4,3 метра над нивото на преливане. Общото количество валежи може да достигне 127 см в някои крайбрежни зони на Тексас до края на седмицата, колкото са средните валежи за цяла година, казват метеоролози.Службата на шерифа на окръг Харис е спасила с моторни лодки и джипове над 2000 души вчера в района на Хюстън. Още стотици бяха спасени от американската брегова охрана и хюстънската полиция. Американският президент Доналд Тръмп планира да отиде утре в Тексас, за да види щетите от бурята, каза вчера говорителка на Белия дом. Това е първото голямо природно бедствие, пред което е изправен Тръмп, откакто встъпи в длъжност през януари. Той обяви в петък бедствено положение, което даде възможност за отпускане на федерални средства за справяне с щетите от стихията.Губернаторът на Тексас Грег Абът каза вчера, че в 54 окръга е обявено бедствено положение и че планира да изпрати още 1000 души от Националната гвардия да помагат за справяне с щетите от наводненията. ht", "date": "2017.08.28", "title": "Квартали  под вода в Хюстън след урагана Харви"}
{"url": "http://www.novinite.bg/articles/149127/14-sa-zadarjani-pri-protest-sreshtu-krajni-nacionalisti-v-Barkli", "text": "\r\nДвама души се озоваха в болница с тежки наранявания, а други 14 бяха задържани от полицията при сблъсъци между леви контрапрорестиращи и  в , щата Калифорния, в неделя, информира бТВ.\r\nТова стана по време на няколкохиляден поход срещу омразата, който беше почернен от побои и агресия. Наложи се полицията да използва сълзотворен газ срещу множество с проанархични облекла, които нахлуха на мирния поход.\r\nОколо 4000 души са присъствали на марша, предадоха местните медии. По това време група от около 100 , прескочила оградите около мястото на контраа и започнала да провокира мирните иращи. До момента 14 души и от двете страни на сблъсъка са арестувани заради различни престъпления, съобщи полицията.  \r\n \r\nГоляма част от десните иращи са обвинени за неправомерното покриване на лицата си с маски и използването на лютив спрей. Няколко боя са възникнали на различни места, като по-многобройните контраиращи ругали и ритали малката група националисти.\r\nПолицията в  постави мерки за сигурност и нови правила малко преди шествието. Те забраниха покриването на лицата и носенето на предмети, които могат да бъдат използвани за насилие или бунт. Акцията беше отговор на планираните десни и през уикенда, които бяха отменени поради опасения от потенциално насилие.\r\n", "date": "2017.08.28", "title": "14 са задържани при протест срещу крайни националисти в Бъркли"}
{"url": "http://www.novinite.bg/articles/149154/SASht-obmislyat-sakrashteniya-v-programata-za-rabota-i-prestoj", "text": "\r\nАдминистрацията на президента Доналд Тръмп обмисля намаляване на визите по американските програми за културен обмен, включително au pair и сезонни работници, съобщава „Уолстрийт джърнъл”, цитирани от НОВА.\r\nПрограмата типа „Работа и пътуване” (Work and Travel) всяка година води в  около 100 хил. чуждестранни студенти, които често работят в сферата на туризма. По-малък е броят на чуждестранните au pair гости, които, докато са в , живеят при местно семейство и гледат децата в него.\r\nТези програми от години се използват и от много български студенти, които заминават през лятото за , работят през ваканцията си там, а в последния месец от престоя си да пътуват из страната, така че да се запознаят с нейната култура от първа ръка.\r\nПрограмата „Джей – 1” (J – 1) включва също визи за студенти, но според „Уолстрийт джърнъл” за тях не се обмислят съкращения.\r\nОт Държавния департамент не коментираха съобщението на „Уолстрийт джърнъл”.\r\nКритиците на програмата за обмен смятат, че тя създава нежелана конкуренция между местни и чуждестранни работници, докато поддръжниците ѝ смятат, че тя гарантира „здравословен” културен обмен.\r\nСамата програма „Джей – 1” е създадена със законов акт, така че не може да бъде директно отменена с решение на правителството. Изпълнителната власт обаче може да контролира отделните подпрограми или да налага различни критерии на кандидатите, така че да влияе върху нея непряко.\r\nПрезидент Доналд Тръмп, който като бизнесмен също се е възползвал от труда на чуждестранни сезонни работници, сега заема твърди позиции срещу имиграцията, а „Америка на първо място” е освен слоган в политическите му речи още от времето преди изборите.\r\n", "date": "2017.08.28", "title": "САЩ обмислят съкращения в програмата за работа и престой"}
{"url": "http://www.novinite.bg/articles/149164/Kak-se-razlichavat-poziciite-na-Velikobritaniya-i-ES-za-Brexit", "text": "Третият кръг от преговорите за излизане на Великобритания от Европейския съюз трябва да започне днес. ЕС призовава Великобритания този път да дойде на преговорите подготвена да обсъжда въпросите по същество. ЕС публикува по-рано тази година редица документи, подробно представящи позициите му по различни въпроси, а Великобритания публикува редица документи през последните две седмици, цитира НОВА.Ето някои от ключовите въпроси, обсъждани досега, представени от БТА: УПРАВЛЕНИЕ И ПРИЛАГАНЕ НА СПОРАЗУМЕНИЕТО ЗА РАЗДЯЛАТАПозицията на ЕС:  Би трябвало да се създаде обща комисия, която да гарантира действието на споразумението за напускане и да се занимава с непредвидени ситуации. Ако общата комисия не е в състояние да постигне решение, въпросът може да бъде отнесен до Съда на ЕС. Великобритания: Съдът на ЕС не би трябвало да има пряка роля в уреждането на споровете. Правителството иска механизъм за уреждане на споровете, който \"максимално ще повиши сигурността за физическите и юридическите лица\" и ще \"зачита автономията на правото на ЕС и правната система на Великобритания\". ФИНАНСОВО СПОРАЗУМЕНИЕПозицията на ЕС: Би трябвало да има единно финансово споразумение с плащане в евро, което да включва финансовите задължения на Великобритания, произтичащи от бюджета на ЕС, прекратяването на членството във всички органи и институции на ЕС и участието на Великобритания в конкретни фондове и инструменти. Документът съдържа само методологията за изчисляване на окончателната сметка, но не и окончателната сума. Великобритания: Министърът за Brexit Дейвид Дейвис обещава да работи с ЕС за определяне на \"справедливо уреждане на правата и задълженията на Великобритания като напускаща държава членка\". ПРАВА НА ГРАЖДАНИТЕПозицията на ЕС: Съществуващите права на гражданите на 27-те останали държави от ЕС и Великобритания би трябвало да бъдат защитени, включително правото на придобиване на постоянно жителство. Споразумението за напускане трябва да се отнася за гражданите и членовете на Великобритания и останалите 27 държави от ЕС и членовете на семействата, които се намират във Великобритания или останалите 27 държави от ЕС към датата на Brexit, плюс тези, които са живели там преди тази дата и на които може да са се полагали социалноосигурителни помощи като пенсии. ЕС иска Съдът на общността да има пълна юрисдикция по въпросите, свързани с правата на гражданите. Великобритания: Над 3 милиона граждани на ЕС, които живеят във Великобритания, ще получат защита на своя \"уседнал статут\" и ще се радват на същото отношение, което получават британските граждани във връзка със здравеопазването и други помощи. След Брекзит обаче те ще бъдат обект само на британското право, а не на юрисдикцията на Съда на ЕС. Членове на семейството, които се присъединяват към \"отговарящ на изискванията гражданин на ЕС\" преди Brexit ще могат да кандидатстват за уседнал статут след пет години. На хората, пристигнали след датата на напускането, ще бъдат дадени две години, за да \"регулират своя статут\" ЯДРЕНИ МАТЕРИАЛИПозицията на ЕС: Brexit също така означава, че Великобритания ще напусне Европейската общност за атомна енергия (Евратом), чиято цел е да насърчава безопасното използване и разпространение на ядрената енергия в Европа. Великобритания ще трябва да поеме задължение за гаранция, а ЕС иска тя да гарантира, че всички ядрени или свързани материали на нейна територия са управлявани съгласно международните стандарти. Великобритания: Великобритания иска да продължи да работи в тясно сътрудничество с Евратом и да \"подготви почвата за бъдещи отношения, които да са от полза за Обединеното кралство и останалите 27 държави членки\". Тя обещава да спазва сегашните си задължения към партньорите от ЕС, като същевременно работи за споразумения за ядрено сътрудничество с важни държави извън ЕС, включително САЩ, Канада, Австралия и Япония. ПРОДЪЛЖАВАЩИ СЪДЕБНИ И АДМИНИСТРАТИВНИ ПРОЦЕДУРИПозицията на ЕС:  Излизането на Великобритания от ЕС не би трябвало да лишава Съда на ЕС и органите и институциите на общността от възможността да извършват процедури, засягащи Великобритания и британските жители, по въпроси, които не са уредени към датата на Brexit. Великобритания:  Би трябвало да има ясна позиция за положението на недовършените британски правни дела пред Съда на ЕС, \"за да се намали до минимум несигурността и неуредиците за физическите и юридическите лица\". Не би трябвало да се позволява на Съда на ЕС да се произнася по каквито и да е британски правни дела, които не са били заведени пред съда към датата на Brexit, \"дори когато фактите по делото са настъпили преди напускането\". ДЕЙСТВИЕ НА ИНСТИТУЦИИТЕ, АГЕНЦИИТЕ И ОРГАНИТЕ НА ЕСПозицията на ЕС: Британските власти би трябвало да гарантират, че всяка институция, агенция или орган на ЕС, които може да продължат да извършват остатъчна дейност във Великобритания след напускането й, ще се ползват със същата степен на защита като преди. Великобритания: Правителството обещава да предостави привилегии и имунитети \"за ограничен период след напускането, за да даде на ЕС разумен срок, в който да приключи сегашните си дейности тук\". СТОКИ, ПРЕДЛАГАНИ НА ПАЗАРА СЪГЛАСНО ПРАВОТО НА ЕС ПРЕДИ НАПУСКАНЕТОПозицията на ЕС: Стоките, предлагани на пазара във Великобритания и останалите 27 държави от ЕС преди напускането, могат да продължат да бъдат налични. Този принцип важи само за продуктови правила, а не за митнически процедури. Също така е необходимо двете страни да създадат механизми за наблюдение и канали за комуникация, за да се уведомяват взаимно за стоки, които не са в съответствие с това. Великобритания:  Стоките, които са на пазара преди Brexit би трябвало да продължат да се продават без каквито и да е допълнителни изисквания или ограничения, като се избягва всякакво дублиране на разрешителните процеси. Когато стоките се предоставят с услуги, не би трябвало да има ограничение за предоставянето на тези услуги.  ", "date": "2017.08.28", "title": "Как се различават позициите на Великобритания и ЕС за Brexit"}
{"url": "http://www.novinite.bg/articles/149121/Protest-protiv-terorizma-v-Barselona", "text": "Девет дни след атентатите в първата редица на грандиозното шествие снощи застанаха испанският крал Фелипе Шести и хората, които първи се отзоваха на местата на нападенията - полцаи, пожарникари и медици. По последни данни жертвите на терора са 16, информира БНТ.  ", "date": "2017.08.28", "title": "Протест против тероризма в Барселона"}
{"url": "http://www.novinite.bg/articles/149165/Zatvor-za-vseki-kitaesh-neznaesht-himna", "text": "Китайските власти работят по законопроект за начина на изпълнение на националния химн. В него се предвижда наказание затвор при отклоняване от тези стандарти, информира бТВ.\"Нарушителите, включително лица, злонамерено изменящи текста, ще бъдат заплашени от съдебно преследване, както и от до 15 дни под стража\", посочва информационната агенция Синхуа. Предвижда се изпълняването на химна да бъде забранено на погребения, както и при други \"неуместни\" частни поводи, в търговски реклами и като фонова музика на обществени места. То ще бъде позволено единствено при официални политически събития, спортни събития и други \"уместни поводи\". Не се уточнява откога новият закон ще влезе в сила .", "date": "2017.08.28", "title": "Затвор за всеки китаеш, незнаещ химна"}
{"url": "http://www.novinite.bg/articles/149135/Osadiha-parvata-jena-planirala-samoubijstven-atentat", "text": "Индонезийка беше осъдена на седем и половина години затвор за участието си в вдъхновен от „Ислямска държава” заговор за извършване на самоубийствен атентат срещу президентския дворец в Джакарта, съобщи адвокатът й, информира БНТ.\r\nДиан Юлия Нови беше арестувана в общежитието си с триколограмова бомба в тенджера под налягане вечерта преди да извърши нападението през декември.\r\nНови е 28-годишна и е бременна в деветия месец. В петък тя беше призната за виновна за извършване на терористичен акт от съд в Джакарта.\r\nЗа пръв път в Индонезия е произнесена присъда срещу  камикадзе.\r\nНови и съпругът й са били част от петчленна група, задържана във връзка с планираното нападение миналата година.\r\nДруга , за която се смята, че е вербувала Нови, получи в петък три и половина години затвор.\r\nСпоред полицията групата е била тясно свързана с Барун Наим – изявен индонезийски ислямист, който се сражава на страната на ИД в Сирия.\r\nМного индонезийци се вляха в редиците на джихадистите в Близкия изток, а радикализирани мюсюлмани в страната се заклеха във вярност на ИД и извършват атаки, свързани с джихадистите.\r\nИндонезийките често се радикализират чрез социалните медии е играят все по-активна роля в насилието, продиктувано от екстремизъм.\r\n", "date": "2017.08.28", "title": "Осъдиха първата жена, планирала самоубийствен атентат"}
{"url": "http://www.novinite.bg/articles/149125/Kamikadze-se-vzrivi-kraj-voenna-kolona-v-Afganistan-ima-jertvi", "text": "Най-малко 13 души са загинали, а 20 са били ранени при нападение срещу военна колона в Южен Афганистан, съобщава БГНЕС, цитирани от НОВА.Според местни медии терорист самоубиец се взривил в близост до колона на силите за сигурност в провинция Хелманд.Сред загиналите има и мирни граждани.Засега никоя от действащите на територията на страната екстремистки групировки не е поела отговорност за атаката.  ", "date": "2017.08.28", "title": "Камикадзе се взриви край военна колона в Афганистан, има жертви"}
{"url": "http://www.novinite.bg/articles/149109/Maksimalnite-temperaturi-shte-sa-mejdu-32-i-37", "text": "Днес максималните температури ще са между 32° и 37°. Това съобщи дежурният синоптик от НИМХ Георги Цеков. Атмосферното налягане е около средното за месеца и слабо ще се понижи. Днес ще бъде предимно слънчево, след обяд и горещо. Ще духа до умерен вятър от запад-северозапад и привечер ще се усилва, а от запад ще започне да се развива купеста облачност. Максималните температури ще са между 32° и 37°. През нощта вятърът ще се ориентира от североизток, ще нахлува хладен въздух и на места в Северна България ще превали и прегърми.  По Черноморието ще бъде предимно слънчево. Привечер ще духа до умерен североизточен вятър. Максималните температури ще са 28°-30°. Температурата на морската вода 25°-26°. Вълнението на морето ще е 2 - 3 бала.  Над планините ще бъде предимно слънчево. Ще духа умерен и силен северозападен вятър. Привечер облачността ще се увеличи и през нощта на отделни места ще превали и прегърми. Максималната температура на височина 1200 метра ще бъде около 24°, на 2000 метра – около 18°.", "date": "2017.08.28", "title": "Mаксималните температури ще са между 32° и 37°"}
{"url": "http://www.novinite.bg/articles/149124/Plastmasata-e-po-opasna-ot-mazuta-v-moreto", "text": "„Пластмасата е по-опасна от мазута в морето”. Това каза в ефира на „Здравей, България” директорът на РИОСВ-Бургас Тонка Атанасова след поредния сигнал за замърсяване на плажовете по Южното Черноморие – в Бургас и Созопол, информира НОВА.Атанасова е категорична, че „Морска администрация” трябва да затегне контрола над корабите.„Това не е разлив и мазутът ще се самоизчисти”, каза още шефът на РИОСВ.От Регионалната здравна инспекция пък увериха, че мазутът не е опасен за здравето и може да предизвика алергични реакции само при малки деца, но ако не бъде премахнат бързо от кожата. ", "date": "2017.08.28", "title": "Пластмасата е по-опасна от мазута в морето"}
{"url": "http://www.novinite.bg/articles/149162/Bolnogledach-ot-Germaniya-e-zapodozryan-v-84-ubijstva", "text": "Германецът Нилс Хьогел, работил като медицински брат и осъден вече за убийството на двама пациенти, е заподозрян за още най-малко 84 убийства, извършени в Германия от 2000 до 2005 г. Това съобщиха днес следователите, предаде Франс прес, цитирани от БНТ.\r\n\"До момента специалната следствена комисия е установила 84 \", заяви началника на полицията в северния град Олденбург. Там продължава съдебният процес срещу медика, излежаващ доживотна присъда.\r\nНа процеса обвиняемият заяви, че правел на пациентите инжекции, в резултат на които те изпадали в критично състояние. След това правел опити да ги стабилизира, мотивиран от желание да демонстрира пред колеги своите умения.\r\nПрез юни 2016 г. следователите установиха, че Хьогел носи вината за 33 смъртни случая с пациенти на здравни заведения, където е работил. Сега броят на починалите е коригиран на 84.\r\n", "date": "2017.08.28", "title": "Болногледач от Германия е заподозрян в 84 убийства"}
{"url": "http://www.novinite.bg/articles/149132/5000-mladeji-na-zrelosten-izpit-po-balgarski-ezik-i-literatura", "text": "Над 5000 младежи ще положат днес държавен  по , съобщиха от Министерството на образованието, информира ДАРИК.   На сесията през август се явяват зрелостници, които не са успели да вземат успешно изпитите си през май, но също и през минали години.   Изпитът започна в 8.00 часа и е с продължителност четири астрономически часа.   Той е разделен на модули, като първият се състои от 30 въпроса със затворен отговор, които носят 30 точки. Вторият включва 10 въпроса със свободен отговор и работа с текст, те дават 40 точки. Третият модул е интерпретативно съчинение или есе, което носи останалите 30 точки до общия сбор от 100.   След 15:30 ч. на сайта на Министерството на образованието ще бъдат публикувани изпитните варианти и ключ с верните отговори.   ", "date": "2017.08.28", "title": "5000 младежи на зрелостен изпит по български език и литература"}
{"url": "http://www.novinite.bg/articles/149116/Kolko-evtina-e-pochivkata-v-kraya-na-lyatoto", "text": "Докога ще продължи летният туристически сезон и по-евтино ли ще почиваме през последните слънчеви дни, информира НОВА.За много от работещите морската почивка вече приключи, но не малко са и тези, които тепърва ще стягат куфарите и ще имат шанс за плаж през септември.Очакванията са до края на сезона цените по Черноморието да паднат до 50 %, а в градските хотели – с 60 на сто. Така най-ниската цена за квартира по морето ще падне до 7 лева, а най-евтината квартира по Беломорието ще струва около 47 лева.Очакванията са у нас през идния месец да почиват 1,6 милиона българи, а тен в Гърция да събират около 100 000.За много от нас дългите почивки около официалните празници през септември даваха шанс за допълнителна ваканция в края на сезона. Промени в Кодекса на труда обаче сложиха край на сливането на почивни и празнични дни.Около Деня на Съединението нямаме възможност за дълъг уикенд, тъй като се пада сряда. Три почивни дни - 22, 23 и 24 септември, обаче ни очакват в края на месеца, около деня на Независимостта.Тогава на път вероятно ще тръгнат 250 000 българи – 220 000 – в страната и около 30 000 – в Гърция. Равносметката показва, че у нас средно ще се харчат 228 лева, а в чужбина – 465. Около 22 септември, само за пътувания, ще похарчим над 64 млн. лева. ", "date": "2017.08.28", "title": "Колко евтина е почивката в края на лятото?"}
{"url": "http://www.novinite.bg/articles/149134/Benzinat-v-SASht-poskapna", "text": "В резултат на урагана \"Харви\"  бензинът поскъпна. В Тексас и Луизиана, където стихията удари най-силно, са базирани 40% от мощностите за преработване на петрол в САЩ, информира НОВА.Няколко рафинерии спряха работа. Изтеглени баха и екипите от платформи за добив на суров петрол в Мексиканския залив. В резултат цените по бензионостанциите веднага скочиха - на места до 10%.  ", "date": "2017.08.28", "title": "Бензинът в САЩ поскъпна"}
{"url": "http://www.novinite.bg/articles/149123/Otnovo-protesti-v-Asenovgrad", "text": "Отново протести в Асеновград с искания за справедливост и равенство пред закона. Преди седмици шествията бяха преустановени след обещания от властта за промени. В ромския квартал в града беше открито и полицейско управление. Въпреки напредъка обаче, според протестиращите трябва да се направи още. В студиото на \"Денят започва\" Иво Величков от Инициативния комитет и депутатът от Обединените патриоти Александър Сиди отново потвърдиха исканията на жителите на Асеновград и ангажимента на управляващите да ги изпълнят, информира БНТ.Александър Сиди - депутат от групата на Обединените патриоти: Този проблем в Асеновград можеше да бъде решен много по-отдавна, без да се намесва Централната власт, без въобще да се стига до този ужасяващ инцидент там. Този инцидент не е горе на язовира, където се е случило нещо. За съжаление, много често в страната се случват битови конфликти. Проблемът е след това. Проблемът е когато е една група хора се самоорганизират и тръгват с кирки и лопати да се саморазправят по улиците на Асеновград. Проблем, който показва, че тази група не се социализирала, за нея законът се раздава на улицата.Иво Величков - участник в протестите в Асеновград: Всеки забелязва, че се правят усилия и те имат резултат. От началото на протеста досега е намаляла битовата престъпност. Успяхме да изискаме повече полицаи, нищо от това не е достатъчно, но това е посоката, в която трябва да се върви.", "date": "2017.08.28", "title": "Отново протести в Асеновград"}
{"url": "http://www.novinite.bg/articles/149131/Koj-tryabva-da-plashta-za-otpadacite-ot-svobodnite-zoni", "text": "Отново възникна напрежение между летуващите на плаж \"Корал\" и община Царево. Спорът този път е кой трябва да плаща за боклука, събиран през летния сезон там, съобщава НОВА. От години плажът е без концесионер и разходите за извозване на отпадъците са за сметка на местните данъкоплатци. В района на къмпинг \"Корал\" има поставени около 15 контейнера за смет. Те се почистват през ден, а в активния сезон дори и всеки ден. Въпреки това обаче голяма част от туристите избират да хвърлят отпадъците си в гората. В края на сезона там има десетки чували, пълни с отпадъци, десетки бутилки, буркани, дори и изоставени дюшеци. Според свободно къмпингуващите обаче целият този боклук е от транзитно преминаващи туристи, идващи само на плажа \"Корал\". Изхвърлянето на боклука в контейнера обаче не решава проблема, твърди кметът на Царево. Защото отпадъците трябвало после да се извозват и вакуумират.\"Тези хора просто са се настанили или върху ивицата, или върху имоти. И темата такса смет за тях не е интересна\", изтъква той. По данни на общината от цялата територия се събират около 100 тона отпадъци на сезон. За почистването на \"Корал\" отивали между 30 и 40 хиляди лева. А от сдружение \"Да запазим Корал\" вече повече от месец събират пари от къмпингуващите - кой колкото можел да отдели. Сумата ще бъде внесена в общината през септември. Опасенията са, че през дъждовния сезон водата ще разнесе голяма част от боклуците в намиращото се само на няколко метра море. Така почистването на плажната ивица ще струва двойно и дори тройно на общината.", "date": "2017.08.28", "title": "Кой трябва да плаща за отпадъците от свободните зони?"}
{"url": "http://www.novinite.bg/articles/149111/Tovaren-korab-se-razpadna-blizo-do-Bosfora", "text": "Товарен кораб се разпадна на две части в Черно море. Инцидентът е станал край северозападното турско крайбрежие, близо до входа на , информира НОВА.114-метровият кораб, плаващ под монголски флаг, се разделил на две, докато стоял на котва. 11-членният екипаж е спасен.Едната част на кораба е издърпана с влекачи, а другата потънала. Построеният през 1975 г. плавателен съд пътувал до истанбулското пристанище Тузла за ремонт. ", "date": "2017.08.28", "title": "Товарен кораб се разпадна близо до Босфора"}
{"url": "http://www.novinite.bg/articles/149136/Stoyanka-Mutafova-za-malko-v-burgaska-bolnica", "text": "Обичната на поколения българи актриса Стоянка Мутафова постъпи за малко в болница „Дева Мария“, докато беше на лятна ваканция в Поморие. Легендата на българския театър и кино от известно време има здравословен проблем, заради който периодично минава профилактични прегледи и манипулации при специалисти, информира ДАРИК. Тя е била под грижите на съдовия хирург д-р Галин Желев, но посещението е минало инкогнито заради специалния протокол на болницата, разработен специално за популярни лица. Според него информацията за присъствието им в лечебното заведение се оповестява само след изрично тяхно съгласие и одобрение. ", "date": "2017.08.28", "title": "Стоянка Мутафова за малко в бургаска болница"}
{"url": "http://www.novinite.bg/articles/149138/Vijte-kade-spira-vodata-v-Sofiya-na-29-avgust", "text": "На 29 август 2017 г. (вторник), във връзка с подмяна на спирателни кранове на ул. „Искърско шосе“, НПЗ-Искър се налага спиране на водоподаването от 10:00 до 22:00 часа на клиентите на „Софийска вода”, живеещи в района между: НПЗ „Искър“; кв. „Христо Ботев“; Каре от жк. „Дружба“ 1 – бул. „Христофор Колумб“, бул. „Асен Йорданов“, ул. „Кап. Димитър Списаревски“, бул. „Проф. Цветан Лазаров“; Промишлена зона „Гара Искър“, информира ДАРИК.   Зона с понижено налягане: ул.“Боян Магесник“,  ж.п. линия, бул. „Христофор Колумб“, бул.“Асен Йорданов“, ул.“Кап. Димитър Списаревски“, бул.“Проф. Цветан Лазаров“, бул.“Шипченски проход“, ул.“Иван Димитров Куклата“, ул.“Слатинска“, ул.“Георги Аспарухов-Гунди“  и ул.“Марко Бочар“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адреси: бул. „Христофор Колумб“ пред София Аеропорт Център пред бл. 108 СОУ, жк. „Дружба“ 1.   След възстановяване на водоснабдяването е възможно временно повишаване мътността на водата.   На 29 август 2017 г. (вторник), във връзка с подмяна на сградно водопроводно отклонение по ул. „Бреза” в с. Волуяк, се налага спиране на водоподаването от 9:30 до 14:30 часа на клиентите на „Софийска вода”, живеещи в района между: ул. „Синчец“, ул. „Червено знаме“, ул. „Явор“, ул. „Липа“ и  бул. „Ломско шосе“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Бреза на ъгъла с ул.“Явор“.    На 29 август 2017 г. (вторник), във връзка с подмяна на спирателен кран на ул. „Благородна“, жк. „Гео Милев“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул.\"Манастирска\" от ул.\"Трудолюбие\" до ул.\"Елисавета Багряна\" , ул.\"Благородна\" от ул.\"Христо Максимов\" до ул.\"Едисон\".   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Благородна“ на ъгъла с ул. „Манастирска“.   На 29 август 2017 г. (вторник), във връзка с подмяна на сградно водопроводно отклонение на ул. „Тоне Крайчев“, с. Желява, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: ул. „Тоне  Крайчев“ от №1 до №28.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред кметството в с. Желява.   На 29 август 2017 г. (вторник), във връзка с подмяна на сградно водопроводно отклонение на ул. „Клен“, вилна зона „Малинова долина“ се налага спиране на водоподаването от 10:00 до 16:00 часа на клиентите на „Софийска вода”, живеещи в района на: ул. „Бяла река“, ул. „Клен“, ул. „Трилистник“ и ул. „Полски бряст“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Клен“ на кръстовището с ул. „Полски бряст“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . “Софийска вода” АД предварително се извинява на своите клиенти за причинените временни неудобства!   Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС", "date": "2017.08.28", "title": "Вижте къде спира водата в София на 29 август"}
{"url": "http://www.novinite.bg/articles/149120/Nyama-danni-za-yajca-zarazeni-s-fipronil-v-Balgariya", "text": "Няма данни за яйца, заразени с фипронил, на българския пазар. Засега имаме нотификация само за една партида яйчен прах каза в предаването „Тази сутрин” по bTV д-р Камен Николов, директор на Областната дирекция на БАБХ – София-град, информира бТВ.„Яйцата са със срок на годност 28 дни, ние вече сме на 40-ия ден от кризата. Така че шансът да попаднат яйца на българския пазар е минимизиран”, смята Николов.Опасният яйчен прах е бил вложен в 25 тона сладолед и сладоледени продукти и 9 тона майонеза. Всички количества от произведения продукт са изтеглени и рискът за потребителя е минимален, увери Николов.„До края на тази седмица ще се изясни какви количества са отишли на пазара”, допълни той, като по думите му те не са големи.", "date": "2017.08.28", "title": "Няма данни за яйца, заразени с фипронил в България"}
{"url": "http://www.novinite.bg/articles/149143/Kantarite-po-pazarite-ne-otgovaryat-na-iziskvaniyata", "text": "\r\n25 на сто от проверените везни на те в България не отговарят на та. Това установиха инспекторите на Държавната агенция за метрологичен и технически надзор по време на проверки в цялата страна на лица, които използват везни при продажбата им на , борси и временни пунктове, информира бТВ.\r\nПроверени са 392 търговски маси, като използваните на тях 424 везни са инспектирани за наличие на задължителните знаци от метрологичен контрол и маркировки, които удостоверяват съответствието им с та към тях при употреба за търговски цели, за техническата им изправност, за правилното им използване, както и за наличие на пломби с нанесени върху тях знаци, предотвратяващи достъпа до местата за регулиране и манипулиране на везните. \r\nЗа 123 (29 %) от инспектираните везни е установено, че не отговарят на законовите , като 90 от тези везни не са предназначени за търговски цели, защото не са от одобрен тип или не са с оценено съответствие. Останалите 33 несъответстващи везни са без валидни знаци за последваща проверка на средства за измерване в употреба, тъй като не им е извършена ежегодно изискуемата проверка. \r\nЗа установените нарушения на Закона за измерванията, по време на проверката, са съставени 111 акта за установяване на административни нарушения, а в процедура за съставяне са още 8 акта. Очаква се наложените санкции в наказателните постановления да надхвърлят 10 хил. лв. Основна част от проверките са следствие на получени сигнали от граждани за дадени  и/или сезонни обекти.\r\n", "date": "2017.08.28", "title": "Кантарите по пазарите не отговарят на изискванията"}
{"url": "http://www.novinite.bg/articles/149149/4-meseca-rekonstrukcich-na-bul-Todor-Kableshkov", "text": "Централното софийско кръстовище Орлов мост е отворено, но ремонтите в столицата продължават. От вчера е затворен и булевард \"Тодор Каблешков\".  До обяд в понеделник задръствания няма. Според живеещите в квартала обаче наоколо е хаос, а заобикалянето отнема около 20 минути, информира бТВ.Предстои да се направи разширение в участъка между булевардите \"Цар Борис Трети\" и \"Братя Бъкстон\" и така от две, платната ще станат четири. Освен това булевардът ще се удължи с близо 2 километра и ще бъде изграден нов мост.Реконструкцията на бул. \"Тодор Каблешков\" ще продължи до 20 декември. Евгени Крусев, зам.-кмет на Столична община, посочи, че първите работи започват от зоната до река Боянска.До края на седмицата се очаква да бъде пуснат и столичния бул. „Прага”. Крусев добави, че работата по тротоарите ще продължи и до 2 седмици ще бъде завършена, а маркировката ще бъде поставена след няколко седмици.От днес е пуснато и движението по моста  Чавдар. „ Беше в много лошо състояние, там е положена изцяло нова бетонова плоча, асфалтова настилка, тротоари и осветление”, посочи зам. -кметът. Други ремонти в столицата не са планирани до края на годината.До 7 септември е забранено и движението по северното платно на бул. „Овча Купел” в участъка между „Цар Борис Трети” и „Коломан”.", "date": "2017.08.28", "title": "4 месеца реконструкцич на бул. „Тодор Каблешков”"}
{"url": "http://www.novinite.bg/articles/149150/Lokalizirani-ognishtata-na-pojara-v-Kresnenskoto-defile", "text": "Голямата битка за овладяване на ситуацията е в района на с. Влахи, където вятърът е непредсказуем и често мени посоката си, каза на брифинг пред медиите главен комисар Николай Николов. Вътрешният министър Валентин Радев уточни, че има контакт с всички хора от Влахи и ако се наложи, са готови да ги евакуират. В останалите села вече има ток, хората са по домовете си. Прокуратурата започва разпити на свидетели, за да се изясни от къде тръгва пожарът. Загубите са значителни, но Валентин Радев призова да не се спекулира с точни данни, информира БНТ.", "date": "2017.08.28", "title": "Локализирани огнищата на пожара в Кресненското дефиле"}
{"url": "http://www.novinite.bg/articles/149151/Borovinkite-udarha-8-lv-v-Smolyansko", "text": "Цената на боровинките в Смолян удари 8 лв. С лев по-малко се търгува червената боровинка по пазарите в града. Това е с около два лева повече от миналата година, като причината според търговците е по-слабата реколта тази година. Миналата година лековитият плод се търгуваше около 6 лв. за кило. Друга причина, която се изтъква също, че и берачите са намалели, тъй като брането им е доста трудно, а местата където се намират са трудно достъпни, а и в районите вече има и доста диви животни, инфо0рмира ДАРИК. У нас боровинките се срещат по високите планини над 1000 метра надморска височина за сини боровинки и над 1700 м за черните. Те виреят предимно в иглолистните и широколистните гори и високопланинските пасища на Рила, Пирин, Родопите и Западна Стара Планина, където съжителстват черни, сини и червени боровинки. По пазара вече се появи и аронията, която от няколко години е хит в Родопите. Цената засега й е 2,50 лв.  ", "date": "2017.08.28", "title": "Боровинките ударха 8 лв. в Смолянско"}
{"url": "http://www.novinite.bg/articles/149160/Zrelostnicite-pisaha-po-otkas-ot-poemata-Ralica-na-Pencho-Slavejkov", "text": "Откъс от поемата „Ралица“ на Пенчо Славейков се падна на днешния държавен зрелостен изпит по български език и литература, съобщиха от Министерството на образованието. Те са включени в 41-ви въпрос, по който зрелостниците писаха есе или интерпретативно съчинение. На поправителната сесия през август, която започна днес, се явяват младежи, които не са успели да вземат успешно изпитите си през май, но също и през минали години, информира ДАРИК.   Изпитът започна в 08:00 часа и бе с продължителност четири астрономически часа.   Той е разделен на модули, като първият се състои от 30 въпроса със затворен отговор, които носят 30 точки. Вторият включва 10 въпроса със свободен отговор и работа с текст, те дават 40 точки. Третият модул е интерпретативно съчинение или есе, което носи останалите 30 точки до общия сбор от 100.   Над 5000 младежи подадоха заявление за явяване на днешния държавен зрелостен изпит по български език и литература, но колко от тях са положили изпита, ще стане ясно по-късно.   След 15:30 ч. на сайта на Министерството на образованието ще бъде публикуван ключ с верните отговори.", "date": "2017.08.28", "title": "Зрелостниците писаха по откъс от поемата „Ралица“ на Пенчо Славейков"}
{"url": "http://www.novinite.bg/articles/149155/Boryat-se-za-jivota-na-balgarka-sled-katastrofata-v-Ungariya", "text": "Остава тежко състоянието на 25-годишната българка, пострадала при катастрофа в Унгария. Предстои да ѝ бъде извършена животоспасяваща операция. Жената е била бременна в осмия месец. Лекарите са предприели раждане на бебето чрез секцио. Новороденото е добре и няма опасност за живота му. Бащата на детето, пътувал в същата кола, е в стабилно състояние и също няма риск за живота му, информира ДАРИК.   При катастрофата, станала на главен път М16 в района на граничен пункт Райка Оросвар в Унгария, са пострадали жена и мъж, които са съпрузи, а не две жени, както бе съобщено от унгарската полиция по-рано, уточниха днес от Министерство на външните работи. Жената, която е на 25 години, е в тежко състояние. Предстои да ѝ бъде направена животоспасяваща операция, като медицинският екип все още не е насрочил час, в който тя ще бъде извършена. Съпругът на жената, настанен в същата болница, е в по-добро състояние и няма опасност за живота му.   Пострадалата българка е била бременна в 8-ия месец и лекарите са предизвикали раждане чрез секцио. Бебето е добре, поставено е в кувьоз и е под непрекъснати лекарски грижи. За живота му няма опасност.    В момента усилията на лекарите от болницата \"Пец Аладар Мегией Октато Корнац\" в град Дьор, където са настанени пострадалите съпрузи и тяхното новородено, са насочени към спасяването на живота на пострадалата българка.При катастрофата загинаха родителите на пострадала жена  – на 47 и 46 години.   Пътният инцидент е станал вследствие на сблъсък между лекия автомобил, в който са  били българските граждани, и туристически автобус с полска регистрация.  От унгарската полиция днес уточняват, че автомобилът с българските граждани е предприел изпреварване на автобуса, след което по неизяснени засега причини се е блъснал в него и е излетял в канавката.   Българското посолство в Будапеща е в постоянна връзка с болницата, където са настанени пострадалите българи, а местните власти са назначили преводач – българка, живееща в Дьор.", "date": "2017.08.28", "title": "Борят се за живота на българка след катастрофата в Унгария"}
{"url": "http://www.novinite.bg/articles/149144/Ot-dnes-mojem-da-poluchim-unikalen-kod-do-elektronnoto-si-medicinsko-dosie", "text": "Всеки, който посети районната здравноосигурителна каса, по какъвто и да е повод - заверка на рецептурни книжки, подаване на документи или получаване на протоколи за скъпоструващи лекарствени продукти, заплащани от Националната здравноосигурителна каса (НЗОК) и др., ще има от днес - 28 август, възможността да получи безплатно и своя Уникален код за достъп (УКД) до електронното си медицинско досие, съобщиха от Касата, информира БНТ.С това се поставя началото на кампания за засилване на обществения контрол върху изразходване на публичния ресурс, с който Националната здравноосигурителна каса закупува медицински услуги в полза на пациентите. С УКД всеки ще може да упражни правото си да провери дали отразените в личното му досие дейности действително са извършени. Ако констатира разминаване в данните, той може да подаде сигнал до районната или до Националната здравноосигурителна каса. Контролните органи на институцията ще извършат проверка, като информират и гражданина за резултатите от нея. При необходимост ще се коригира електронното здравно досие с действително извършените в полза на пациента дейности.Националната здравноосигурителна каса ще предостави на всеки от 7 356 986 български граждани УКД, като апелира за осъществяването на активен контрол от страна на гражданите върху изразходване на средствата за здравеопазване.", "date": "2017.08.28", "title": "От днес можем да получим уникален код до електронното си медицинско досие"}
{"url": "http://www.novinite.bg/articles/149156/Napadnaha-medicinska-sestra", "text": "Една жена е нападение над медицинска сестра в болницата В Горна Оряховица. Сигналът за инцидента е подаден в неделя, малко след 10.30 часа, съобщава НОВА.В коридора на отделението за спешна помощ жената започнала да удря в областта на главата и крака дежурна медицинска сестра. Освен това тя отправила и редица обиди и заплахи към всички медицински специалисти в сградата. Жената е криминално проявена. По случая е образувано бързо производство.  ", "date": "2017.08.28", "title": "Нападнаха медицинска сестра"}
{"url": "http://www.novinite.bg/articles/149140/Hotelieri-v-Slanchev-bryag-iskat-sreshta-s-premiera", "text": "Хотелиери, членове на Съюза на собствениците в Слънчев бряг приканват на спешна работна среща премиера Бойко Борисов и представители на всички институции ангажирани с българския туризъм. Това пише в писмо изпратено днес до медиите от Съюза на собствениците в курорта, информира БНТ.В него се уточнява, че целта на срещата е да се набележат конкретни стъпки и действия за решаването на проблемите в туризма, така, че следващият туристически сезон да бъде посрещнат с ясни правила и законов регламент.Вече повече от 15 години апелираме институциите, участваме активно в срещи, мероприятия и работни групи, изготвяме становища и законопроекти и всячески приканваме държавната власт към бързи и конкретни действия за решаване на проблемите. За съжаление обаче, всеки следващ сезон започваме със същите нерешени проблеми, които понякога ескалират в пика на сезона, пише в документа.Хотелиерите в Слънчев бряг настояват за регламентиране статута на националните курорти в Закона за туризма, решаване на проблемите на инфраструктура в Слънчев бряг и региона, решаване на проблемите на обществения ред и сигурността, законодателни промени за решаване на проблема с шума от откритите заведения и др.", "date": "2017.08.28", "title": "Хотелиери в Слънчев бряг искат среща с премиера"}
{"url": "http://www.novinite.bg/articles/149153/94-godishna-baba-porednata-jertva-na-alo-izmamnicite", "text": "Поредна жертва на телефонни измамници станала 94-годишна жена от Асеновград, информира ДАРИК.   В събота потърпевшата се оплакала в районното управление, че около 12.30 часа хвърлила през терасата си пакет с 500 лева и златни накити на същата стойност, след като била заблудена по телефона, че помага за полицейско разследване.   По случая е образувано досъдебно производство, уведомена е прокуратурата.", "date": "2017.08.28", "title": "94-годишна баба - поредната жертва на ''ало измамниците'"}
{"url": "http://www.novinite.bg/articles/149157/Hakeri-napadnaha-Igra-na-tronove", "text": "Хакери крият вируси в спойлери за сериала „Игра на тронове”, пише технологичното издание „Върдж”, информира бТВ.Новината идва от компанията за киберсигурност „Пруфпойнт”.Вирусите се разпространяват чрез имейл, озаглавен „Искате ли да гледате „Игра на тронове” предварително?”. В текста са дадени общи подробности за това какво предстои във всяка серия и има прикачен текстови файл.При изтегляне на файла Троянски кон заразява компютъра ви.Подобни атаки се свързват предимно с китайското правителство и е възможно атаката да идва оттам.", "date": "2017.08.28", "title": "Хакери нападнаха  „Игра на тронове”"}
{"url": "http://www.novinite.bg/articles/149158/Izgrajdat-Nacionalnoto-hranilishte-za-radioaktivni-otpadaci", "text": "Министърът на енергетиката Теменужка Петкова ще даде начало на изграждане на Националното хранилище за ниско- и средноактивни радиоактивни отпадъци, съобщиха от ведомството, информира БНТ.\r\nПроектът се реализира от Държавното предприятие \"Радиоактивни отпадъци\" със средства от Международен фонд \"Козлодуй\" чрез Европейската банка за възстановяване и развитие.\r\nСимволичният старт на строителството ще бъде утре, 29 август, от 12.00 часа на площадка \"Радиана\", намираща се в зоната на АЕЦ \"Козлодуй\".\r\n", "date": "2017.08.28", "title": "Изграждат Националното хранилище за радиоактивни отпадъци"}
{"url": "http://www.novinite.bg/articles/149110/Adat-kraj-Kresna-prodaljava", "text": "Пожарът край , който предизвика истинска екологична катастрофа, отново се разгоря тази нощ, информира НОВА. В неделя вечерта огнеборците съобщиха, че пламъците бяха почти загасени, но от любителски кадри, заснети тази нощ се виждат, че огънят отново се е разгорял. В понеделник в потушаването на пламъците се очаква отново да се включат военни хеликоптери. \"Продължават действията по ограничаването и ликвидирането на пожара, възникнал в района на Стара Кресна, Мечкул и Влахи. През цялата нощ екипите на „Пожарна безопасност и защита на населението”,  представители на горските стопанства и булдозери работеха над село Влахи. Пожарът на селото вече е ограничен, няма опасност за населението на село Влахи.  Към Мечкул също имаме разрастване на пожара, работи се активно там”, съобщи пред NOVA комисар Тошко Бързилов, началник на отдел „Национален оперативен център“ при ГДПБЗН. ‘В по-голямата си част пожарът е овладян”, категоричен беше комисар Бързилов. „Кресненското дефиле засега е проходимо, няма опасност за затваряне на Е79 и жп линията”, съобщи още той.  \"Колегите от полицията са във Влахи, наблюдават ситуацията, хората, които живеят там, са предупредени и са готови да се евакуират, ако се наложи. Към момента няма опасност за населените места\", съобщи главен комисар Николай Николов, директор на Главна дирекция \"Пожарна безопасност и защита на населението\". \"Гората е в състояние, при което най-малката искра е в състояние да предизвика огромен пожа. През нощта ситуацията беше точно такава. Силният вятър доведе до разрастване на едно от вътрешните огнища в периметъра на пожара и доведе до извънредните мерки\", съобщи той. По случая с пожара работи Окръжна прокуратура - Благоевград. ", "date": "2017.08.28", "title": "Адът край Кресна продължава"}
{"url": "http://www.novinite.bg/articles/149168/Vlak-pregazi-jena-v-haskovsko-selo", "text": "Влак е прегазил възрастна жена, която е починала на място, в хасковското село Ябълково, информира ДАРИК.   Инцидентът е станал тази сутрин при транзитното преминаване на композицията Свиленград - София през гара Ябълково.   Машинистът е подал звуков сигнал, след като е видял жената на релсите.   Случаят се разследва, допълниха от пресцентъра на полицията.", "date": "2017.08.28", "title": "Влак прегази жена в хасковско село"}
{"url": "http://www.novinite.bg/articles/149170/Kolko-e-opasen-fipronilat", "text": "\r\n\"Казусът\" с изтеглянето заради потенциално замърсяване на милиони бройки яйца от магазини в Западна Европа се разраства. Така се появи и въпросът до колко е опасен фипронилът и какво е това вещество.\r\nТова е препарат, който се използва в борбата с насекомите. Основна съставка е на много от предлаганите в търговската верига способи за предпазване на дома от хлебарки и мравки. Използва се още във ветеринарната медицина – за избавяне на домашните любимци от бълхи, кърлежи и други потенциално опасни за животните и хората насекоми.\r\n\r\nФипронилът се използва като инсектицид, тъй като атакува централната нервна система на насекомите. Това става чрез засягане функцията на два вида хлорни канала в нервните клетки – едните са зависими от гама аминомаслената киселина, а другите от глутамат.\r\nПрепаратът е ефективен в действието си, както и относитено специфичен – афинитетът му е много по-висок към каналчетата на невроните на насекомите, отколкото тези на хората. Също така вторият вид хлорни канали – глутамат-зависимите – не се откриват у бозайниците.\r\nСимптомите на отравяне са гадене, повръщане, изпотяване, тремор, крампи и загуба на координацията.\r\n\r\nФипронилът много слабо преминава през кожата. Смята се, че в придобилия известност случай със заразени яйца има средно по около 1,2 мг фипронил на 1 кг яйца. В същото време една доза препарат за дребно куче съдържа повече от 60 мг, които се разпределят по козината му.\r\nРазумно е човек да се пази от инсектицида – било то попаднал в храна или при грижата за домашните любимци. Но дали ще е фипронил или някой друг препарат, насекомите са опсен източник на инфекции и борба с тях е необходима.\r\n ", "date": "2017.08.28", "title": "Колко е опасен фипронилът?"}
{"url": "http://www.novinite.bg/articles/149163/Bebe-gigant-v-Stara-Zagora", "text": "Бебе рекордьор се роди в Стара Загора, съобщиха от болница „Тракия”, информира ДАРИК.Момченцето е с тегло 5340 грама и с ръст цели 60 см, като това е най-едрото бебе, което се е раждало в болницата от откриването й през 2009 г.Бебето е изродено по оперативен път, тъй като раждането по естествен начин на толкова голямо дете крие рискове както за майката, така и за него.Това е второ раждане на жената, която при първата си бременност е родила  с тегло 3760 грама.", "date": "2017.08.28", "title": "Бебе гигант в Стара Загора"}
{"url": "http://www.novinite.bg/articles/149172/Shofori-nastoyavat-TIR-ovete-da-plashtat-po-skapo-za-patishtata", "text": "\r\nБългарите намират за справедливо тежкотоварните превозни средства да  значително повече при преминаване по пътната мрежа. Мнозинство от 76% твърдят, че са чували за новата система за таксуване по пътищата. Макар хората да не я намират за особено ясна, те възлагат надежди на нея. Не липсват и опасения.\r\nТова са част от изводите от експресен сондаж, проведен от \"Галъп интернешънъл\" сред 800 души в цялата страна чрез телефонно интервю, възложен от Агенция \"Пътна инфраструктура\". Сондажът ползва иновативна панелна технология, която позволява национална представителност. Подобни сондажи могат да дадат най-вече хипотези за базисната картина на нагласите и за последващо проучване, уточняват от социологическата агенция.\r\nТри четвърти от българите твърдят, че са чували за новата система за таксуване по пътищата. Закономерно сред тях личат повече хора с високо образование. 61% обаче още не я намират за съвсем ясна. Запознати със спецификата на тол системата, която включва по-високи такси за тежкотоварните превози, 63% намират този принцип за справедлив, а 32% - за несправедлив. Останалите се колебаят.\r\nВ допълнение 83% се съгласяват с твърдението, че превозните средства, които амортизират повече пътната настилка, трябва да  повече. А мнозинството от 73% са готови да подкрепят дори въвеждане на такси за ТИР-ове и извън магистралите. Всичко това означава, че тежкотоварният трафик се мисли като сериозен проблем от страна на пълнолетните българи.\r\nВ същото време обаче живо е опасението, че евентуално поскъпване на преминаването на тежкотоварни МПС по магистралите и останалите пътища ще доведе до трудности в бизнеса и до оскъпяване на превозите. Мнозинство от 59% се съгласяват, че новата система ще затрудни работата на превозвачите, а 73% се опасяват от поскъпване на превозите. Данните показват обичайните опасения при въвеждането на нови мерки и политики. Най-устойчивото сред тях е притеснението от корупция – затова и твърдението \"Новата система ще ограничи корупцията\" не среща еднозначен обществен отговор и равни дялове от по 47% се съгласяват, или отхвърлят.\r\nОпасенията от корупция са до голяма степен и инерционни и се отнасят към всички обществени сфери у нас. Във връзка с тези опасения на респондентите беше зададен и изричен въпрос по отношение на обществената поръчката за новата система. Темата е сложна, но запитаните бяха помолени да изберат между две твърдения, звучащи еднакво вярно. Подобен род въпроси поставят отговарящия пред ценностен избор, дори и респондентът да няма съответната информираност. Няма значение колко се бави един конкурс за обществена поръчка, важен е крайният резултат е мнението на 41% от запитаните. 54% обаче споделят алтернативното мнение: ако конкурсите за обществени поръчки продължават прекалено дълго, това пречи на самата поръчка. \r\nВъпреки всичко, въвеждането на системата се смята за приближаване до европейския образец (73% са съгласни), а 66% вярват, че ще се повиши събираемостта на глобите. На този етап това са по-скоро обществени инстинкти, отколкото реално масово мнение.\r\nЗапитаните са далече от експертиза по поставените въпроси, но мнозинство от 60% възприема идеята, че парите от новата система за таксуване по пътищата трябва да се дават приоритетно за довършване на магистралите. Това се дължи и на акцента върху аутобаните, който се поставя в управленската философия в последните няколко мандата, отбелязват от \"Галъп\".\r\n", "date": "2017.08.28", "title": "Шофьори настояват ТИР-овете да плащат по-скъпо за пътищата"}
{"url": "http://www.novinite.bg/articles/149173/Shofor-na-avtobus-nabi-kolega-pri-skandal", "text": "Конфликт, прераснал във физическа саморазправа, е възникнал между водачите на два а – В.Д. на 31 г. и 59-годишния Д.К, двамата от Варна. Инцидентът е станал в събота по обед на на спирка «ДКС – Варна», информира ДАРИК. В.Д. е успял да нанесе множество удари по главата и тялото на опонента си. Същият е бил задържан за срок до 24 часа. По случая е образувано досъдебно производство.   ", "date": "2017.08.28", "title": "Шофьор на автобус наби колега при скандал"}
{"url": "http://www.novinite.bg/articles/149174/Plamna-zavedenie-na-plajnata-aleya-vav-Varna", "text": "Пожар е избухнал на заведение, разположено на Плажната алея на Варна. Инцидентът е станал миналия петък през нощта. На място са изпратени четири противопожарни коли, които овладели огъня и да го потушили. Няма пострадали хора, информира ДАРИК. Нанесени са значителни материални щети на заведението, изгоряла е дървената му конструкция, оборудване, обзавеждане и друго имущество. Изясняват се причините за възникването на пожара. По случая има образувано досъдебно производство.", "date": "2017.08.28", "title": "Пламна заведение на плажната алея във Варна"}
{"url": "http://www.novinite.bg/articles/149175/Kola-blasna-momiche-na-stolichniya-bul-Balgariya", "text": "13-годишно момиче беше блъснато от автомобил на столичния булевард „България”, информира бТВ.Шофьорът твърди, че тийнейджърката е пресичала неправилно, а той е карал по правилата.Пострадалото момиче е откарано в „Пирогов” в тежко състояние, с политравма.Детето се намира в реанимацията. ", "date": "2017.08.28", "title": "Кола блъсна момиче на столичния бул. „България”"}
{"url": "http://www.novinite.bg/articles/149176/Nova-poshtenska-marka-s-izobrajenie-na-ikoni-ot-Rilskiya-manastir", "text": "Казанлъшката гробница и икони от Рилския манастир са изобразени върху най-новата пощенска марка, която беше валидирана днес. Тя бе посветена на \"Международната година на устойчивия туризъм за развитие\", каквато е 2017, информира БНТ.\r\nНа церемонията министърът на туризма Николина Ангелкова заяви, че България е един от най-активните членове на Световната организация по туризъм.\r\nТочно заради това инициативата за валидиране на пощенска  с тази тема е била одобрена от главния секретар Талеб Рифай.\r\nАвтор на дизайна е художничката Татяна Узунова, а през следващите 3 дни тя ще бъде подпечатвана със специален печат в Централната поща.\r\n ", "date": "2017.08.28", "title": "Нова пощенска марка с изображение на икони от Рилския манастир"}
{"url": "http://www.novinite.bg/articles/149177/Spirat-toplata-voda-za-abonatite-na-TEC-Sofiya-Iztok-do-11-septemvri", "text": "ТЕЦ „София Изток“ ще бъде спрян в периода от 30 август до 11 септември 2017 г. /включително/ заради строително-монтажни работи по реконструкцията на авариралия през зимата магистрален топлопровод. Без топла вода в този период ще останат над 20 квартала на София, информира БНТ. Спирането на ТЕЦ „София Изток“ трябваше да бъде спрян в периода 1.08 - 11.08.2017. Промяната в първоначално обявените срокове се дължи на забавяне на административни процедури и последващите от това промени в графиците за изпълнение на строително-монтажните работи по реконструкцията на авариралия през зимата магистрален топлопровод.С оглед минимизиране на неудобствата за потребителите, графикът за спиране на централата е съчетан с профилактиката на газоснабдяващите съоръжения.За времето на ремонтите на клиентите няма да бъдат начислявани сметки за топла вода и това ще бъде отразено в месечните съобщения. ", "date": "2017.08.28", "title": "Спират топлата вода за абонатите на ТЕЦ „София Изток“ до 11 септември"}
{"url": "http://www.novinite.bg/articles/149171/Maj-se-udavi-kraj-Albena", "text": "Труп на удавник е открит на плажа \"Арабела\" във ваканционно селище Албена. Сигнал за случая е подаден вчера в 15.13 ч. чрез тел. 112 в РУ МВР Албена. Установено е, че загиналият е 73-годишен мъж с инициали Д.Б., роден в град Пловдив, с немско гражданство, който е пристигнал при семейни приятели в Балчик на 20 август т.г. като турист, информира ДАРИК. Смъртта е констатирана от фелдшер при Филиал на \"Спешна медицинска помощ\" в Балчик. Трупът е намерен на пясъчната ивица без следи от насилие. Образувано е досъдебно производство.", "date": "2017.08.28", "title": "Мъж се удави край Албена"}
{"url": "http://www.novinite.bg/articles/149161/Evakuirat-zastrashenoto-ot-pojara-selo-Vlahi", "text": "\r\nЗапочва евакуацията на застрашеното от а в Кресненското дефиле село Влахи. Властите разпоредиха хората да напуснат домовете си, тъй като огънят настъпва към селото.\r\nСлед като снощи отново пламна южният фронт преди Влахи, днес до обяд се смяташе, че опасността е овладяна. Сега обаче ът отново се разраства. \r\nВ ранния следобед в района се разрази ураганен вятър се разрази, който носи пламъците към къщите. Затова всички жители трябва да се изнесат при близки и познати в други населени места.\r\n \r\nХората бяха предупредени да са в готовност, ако се наложи евакуация.\r\nПо-рано на брифинг министърът на вътрешните работи Валентин Радев заяви, че по разпореждане на Окръжна прокуратура продължават разпитите на  максимален брой свидетели, за да се стигне до повече информация от къде тръгва ът. Загубите са значителни, но обобщени цифри могат да бъдат дадени едва след  приключването на операцията, уточни вътрешният министър. \r\n„В района над дефилето около 200 души имат за задача да изградят по продължението на ръба на хълма -  около 500 метра денивелация, няколко резервоарни системи, които ще ни позволят да вкараме вода. Така ще сме спокойни и ще спрем  разпространението на огъня”, обобщи шефът на ната главен комисар Николай Николов. По думите му вятърът е непредсказуем, непрекъснато мени посоката си и най-малката искра може да прерасне в потенциален пожар.\r\n", "date": "2017.08.28", "title": "Евакуират застрашеното от пожара село Влахи"}
{"url": "http://www.novinite.bg/articles/149147/Pochina-aktrisa-Mirej-Dark", "text": "Френската актриса, сценаристка, режисьорка и бивш модел Мирей Дарк почина на 79-годишна възраст, предаде Франс прес, позовавайки се на радио RTL, цитирани от ДАРИК.Дарк, звездата на френското кино през 60-те и 70-те години на миналия век, се е снимала в 50 филма. Над 13 от тях актрисата е работила с режисьора и сценарист Жорж Лотнер. Сред най-известните й роли в киното са във филмите \"Женихът\" с Луи дьо Фюнес, \"Високият рус мъж с черната обувка\" и \"Завръщането на високия рус мъж с черната обувка\" с Пиер Ришар, \"Смъртта на един негодник\" с Ален Делон.Мирей Дарк е родена на 15 май 1938 г. в Тулон, Франция, в скромно семейство. Завършва местната Консерватория по драматични изкуства, след което се мести в Париж с надеждата за актьорска кариера. В началото работи като модел, след което получава малки роли. Дебютира в телевизията през 1960 г.Мирей Дарк е известна и с дългогодишната си връзка с прочутия френски актьор Ален Делон, продължила 15 години. Години по-късно Дарк и Делон имат съвместни изяви в телевизията и театъра - през 2003 г. си партнират в сериала \"Франк Рива\", а през 2005 и 2006 г. играят заедно на театрална сцена.Дарк е режисирала редица документални филми. От 2002 г. актрисата е омъжена за архитекта Паскал Депре. Още от дете Мирей Дарк страда от проблеми със сърцето. През 1980 г. се подлага на сърдечна операция. Оперирана е отново през 2013 г. Миналата година е приемана в болница след два мозъчни кръвоизлива.През 2005 г. Мирей Дарк става дама на Ордена на Почетния легион. \"Напусна ни една от големите фигури на френското кино. Мирей Дарк беше талантлива актриса и смела жена, съвестно изпълняваща поетите задължения\", гласи туитът на френската министърка на културата Франсоаз Нисен. \"Тя беше въплъщение на свободната жена в цялото й великолепие. Истински френски шик\", написа в Туитър бившият президент на кинофестивала в Кан Жил Жакоб.", "date": "2017.08.28", "title": "Почина актриса Мирей Дарк"}
{"url": "http://www.novinite.bg/articles/149159/Otkradnaha-50-kg-orehi-v-obshtina-Tvardica", "text": "Шест престъпления са разкрили полицейски служители в хода на специализирана операция, проведена в края на миналата седмица на територията на община Твърдица. Проверени са 116 лица и 38 автомобила и превозни средства с животинска тяга. На място са хванати лица, които са извършвали кражба на зелен орех. Иззетото общо количество е около 50 килограма. Случаите на кражба на орехи са шест, за които в  РУ-Твърдица са образувани проверки, информира ДАРИК. По време на операцията са констатирани 25 нарушения на Закона за движение по пътищата, Закона на български лични документи и Наредбата на Общината. На нарушителите са съставени актове и фишове.  ", "date": "2017.08.28", "title": "Откраднаха 50 кг орехи в община Твърдица"}
{"url": "http://www.novinite.bg/articles/149169/Kamion-se-zapali-na-magistrala-Hemus", "text": "Товарен автомобил се запали на входа на магистрала \"Хемус\" край Златна Панега.   Инцидентът е станал малко след 14:00 ч.   Шофьорът е добре. Той и негов колега са опитали да изгасят огъня, информира ДАРИК.", "date": "2017.08.28", "title": "Камион се запали на магистрала „Хемус“"}
{"url": "http://www.novinite.bg/articles/149139/Maj-se-e-samoubil-v-Sofiya", "text": "Мъж се е самоубил в столичния квартал „Димитър Миленков“, съобщиха от СДВР.   Мъжът се е прострелял в главата.   Сигналът е подаден след 23:00 ч. в неделя, информира ДАРИК.", "date": "2017.08.28", "title": "Мъж се е самоубил в София"}
