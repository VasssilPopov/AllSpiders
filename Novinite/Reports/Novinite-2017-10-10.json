{"url": "http://www.novinite.bg/articles/151058/Sindikatite-organizirat-nacionalen-protest-sreshtu-rabotodatelite", "text": "Синдикатите излизат на национален протест срещу работодателите, заради продължаващите опити за премахване на добавката за прослужено време. Денят и мястото на протестните действия ще бъдат обявени до края на тази седмица, стана ясно след среща на националните стачни комитети на КНСБ и КТ \"Подкрепа\". Двата синдиката ще поискат и повече средства за увеличение на заплатите в бюджетната сфера, тъй като планираните от правителството повишени разходи не са достатъчни. От КНСБ настояват за минимум 15% ръст на заплатите, а в секторите с най-ниски възнаграждения, като социалното подпомагане и детското здравеопазване, увеличението трябва да е поне с 25%. КНСБ и КТ \"Подкрепа\" са единни в позицията си, че хората трябва да излязат на протест срещу четирите работодателски организации, които от няколко месеца атакуват правото им на допълнително възнаграждение за стаж или т.нар. \"клас\". За този източник на напрежение се заговори още в събота, когато лидерите на двата синдиката обявиха, че този път ще минат под прозорците на работодателите, а вчера Пламен Димитров увери, че целта им не е да разклащат правителството.Ниските заплати и нуждата от ускореното им вдигане е другият повод за протест. От КНСБ настояват за допълнителни 920 млн. лева към разходите за заплати в бюджетната сфера и минимум 25% ръст на възнагражденията за най-бедните сектори, предаде Дарик. \"Домовете за стари хора, училищно е детско здравеопазване. Има места, където заплатите са изключително ниски - около 500 лева, които ще паднат дори под минималната за следващата година, ако няма някакво движение там\", посочи някои от тях Димитров. Лидерът на КНСБ припомни, че големият проблем на бизнеса не е в добавките към заплатите на хората. \"Но това не означава, че хората нямат право да искат по-високи доходи. Тук няма политика. Има едно единствено нещо - справедливост. Работим повече и трябва да получаваме повече\", поясни той.\r\n\r\n", "date": "2017.10.10", "title": "Синдикатите организират национален протест срещу работодателите"}
{"url": "http://www.novinite.bg/articles/151034/Vseki-deseti-strada-ot-bezsanie", "text": "Над една трета от хората са преживявали псиично разстройство през живота си, сочат данните на актуално проучване. А при 14 на сто това е било особено сериозно, информира НОВА.В деня на психичното здраве от здравното министерство припомнят още, че почти всеки десети страда от безсъние. Тази година акцентът в Европа е поставен на стреса на работното място.Над половината от хората с психичноздравни проблеми не успяват да се върнат на работното място, твърдят експертите. А дори и да успеят да се върнат на работа, две трети вече заемат по-ниски длъжности.Рисковете от стрес на работното място възникват най-често когато възможностите на работника са в конфликт с основните трудови задължения.  ", "date": "2017.10.10", "title": "Всеки десети страда от безсъние"}
{"url": "http://www.novinite.bg/articles/151051/Nad-polovin-miliard-leva-daljat-bolnicite", "text": "Общият дълг на болниците у нас възлиза на над половин милиард лева. Освен болниците във Враца и Ловеч, с големи задължения са още здравните заведения във Видин, Бургас и Стара Загора, съобщи БНТ.Към момента Министерството на здравеопазването търси варианти да кредитира болниците, които са потънали в задължения.Продължават и опитите за укрепването на най-големите болници длъжници - Общинският съвет в Ловеч обсъжда на извънредно заседание възможностите за отсрочка на такса битови отпадъци и данък сгради на болницата.Болницата е в критично финансово състояние. Заплатите на служителите на здравното заведение се бавели с месеци. В болницата тече и проверка на прокуратурата.Припомняме, вчера здравният министър Николай Петров обясни, че министерството се опитва да промени модела на управление, за да може да икономисва средства и да предотвратява дългове и лихви. Той коментира още, че е обсъждал с премиера Борисов възможността за създаване на фонд за целеви субсидии - място, от което болниците да теглят безлихвени кредити или такива с минимална лихва, за да разплащат натрупаните задължения и да предоговорят неизгодните договори. ", "date": "2017.10.10", "title": "Над половин милиард лева дължат болниците"}
{"url": "http://www.novinite.bg/articles/151061/Psihiatrichnata-pomosht-u-nas-ne-dostiga-do-bolnite", "text": "Грижи ли се някой за психично болните у нас и ако да, защо хора с проблеми свободно се катерят полуголи по паметници и/или притесняват минувачи? Публикувани в днешния Световен ден на умственото здраве данни на Европейската статистическа служба Евростат за психиатричната помощ показват, че у нас помощта не само е неадекватна, а и че не стига до голяма част от пациентите. В България на всеки 1 000 000 души население има по 76 психиатри, най-малко в целия ЕС.През 2015 г. в ЕС е имало около 90 хил. психиатри - най-много в Германия (18 200 или 21% от специалистите от тази област на медицината в ЕС), Франция (15 200 или 17%), Великобритания (11 800 или 14%) и Италия (10 800 или 12%).Тези числа и проценти едва ли дават представа за нивото на психиатричната грижа в съответните страни. Малко повече яснота осигурява сравнението между броя на психиатрите и числеността на населението.По този показател първенци са Финландия, Швеция, Холандия и Франция.8 страни членки осигуряват над 200 психиатри на 1 милион души население: Финландия (236 психиатри на 1 милион души население), Швеция (232), Холандия (230), Франция (228), Литва и Люксембург (по 225), Германия (223), както и Гърция (219).Последна в списъка е родината ни. В България има едва 76 психиатри на 1 милион души население. Преди нас са Полша (90), Малта (95), Испания и Румъния (по 106), Португалия (120), Словения (128) и Чехия (146).В същото време, умствени и поведенчески разстройства са убили 183 500 души в ЕС през 2014 г. 87% от починалите са имали деменция. Около 2/3 от смъртните случаи са на жени.", "date": "2017.10.10", "title": "Психиатричната помощ у нас  не достига до болните"}
{"url": "http://www.novinite.bg/articles/151041/Dneven-horoskop-za-10-oktomvri", "text": "\r\n\r\nДнес не превръщайте умората в причина за недоволство и враждебност към близките си. Ще имате много неща за вършене, но това не значи да се намръщите и да се сърдите на целия свят. Всъщност, светът може да ви помогне, да ви подкрепи, да направи работата и животът ви наистина смислени.\r\n\r\nАко искате денят ви да бъде по-разнообразен от обикновено, бъдете открити за предложенията на ваши приятели. Мнозина от вас ги очаква весело настроение привечер и чудесни възможности приключения и авантюри.\r\n\r\nПрез този ден ще се опитвате да овалдеете вътрешните си спирачки, съпротивата си за едно или друго. Хубаво ще е, ако си дадете сметка, че не винаги сте прави, че другите също си имат собствена истина. Вечерта прекарайте с любимия човек.\r\nПредставителите на останалите зодии могат да намерят дневния си хороскоп .\r\n", "date": "2017.10.10", "title": "Дневен хороскоп за 10 октомври"}
{"url": "http://www.novinite.bg/articles/151036/Reshavat-sadbata-na-orajejniya-zavod-EMKO", "text": "Окончателно - държавата решава съдбата на оръжейния завод „ЕМКО”. След два месеца на недоволство и общо 12 протеста, премиерът се срещна със служителите и разпореди спешна  проверка, информира НОВА.В разговорите присъстваха всички засегнати страни, за да се намери изход от кризата. Развръзката, трябва да стане ясна днес.Работниците от военното предприятие поставиха и  ултиматум - ако до днес няма решение на проблема - утре излизат на нов, много по-мащабен протест.  ", "date": "2017.10.10", "title": "Решават съдбата на оръжейния завод \"ЕМКО\""}
{"url": "http://www.novinite.bg/articles/151059/Ronaldo-e-super-favorit-za-Zlatnata-topka", "text": "\r\nПрестижното издание \"Франс футбол\" обяви всички 30 номинирани, които тази година ще се пуснат в битка за най-ценния индивидуален приз - \"Златната топка\". Прави впечатление присъствието на цели шестима футболисти на европейския клубен шампион Реал Мадрид, който е най-широко представен в списъка.\r\nНоминираните са:\r\nНеймар (ПСЖ), Лука Модрич (Реал Мадрид), Марсело (Реал Мадрид), Пауло Дибала (Ювентус), Нгола КантеЛуис Суарес (Барселона), Серхио Рамос (Реал), Ян Облак (Атлетико Мадрид), Филипе Коутиньо (Ливърпул), Дрис Мертенс (Наполи), Кевин де Бройне (Манчестър Сити), Роберт Левандовски, Давид де Хеа (Манчестър Юнайтед), Хари Кейн (Тотнъм), Един Джеко (Рома), Антоан Гризман (Атлетико Мадрид), Тони Кроос (Реал Мадрид), Джанлуиджи Буфон (Ювентус), Садио Мане (Ливърпул), Радамел Фалкао (Монако), Лионел Меси (Барселона), Пиер-Емерик Обамеянг (Борусия Дортмунд), Единсон Кавани (Пари Сен Жермен), Матс Хумелс (Байерн Мюнхен) и Карим Бензема (Реал Мадрид), Кристиано Роналдо (Реал Мадрид), Еден Азар (Челси), Леонардо Бонучи (Милан), Иско (Реал Мадрид), Килиан Мбапе (Монако).\r\nПочти всички букмейкъри и специалисти очакват Кристиано Роналдо да спечели отново отличието. Ако това се случи, това ще бъде петата \"Златна топка\" за португалеца, като така той ще изравни големия си конкурент - аржентинеца Лионел Меси, който в последните 2 сезона се представя на приливи и отливи, а с клубния си тим Барса не печели нищо престижно. Скръб е и представянето му в националния на Аржентина, която може да остане извън Мондила в Русия.\r\n", "date": "2017.10.10", "title": "Роналдо е супер фаворит за Златната топка"}
{"url": "http://www.novinite.bg/articles/151075/VAS-otmeni-okonchatelno-naredba-na-Moskov", "text": "Върховният административен съд окончателно отмени наредбата на бившия здравен министър Петър Москов, която определя пакета от здравни дейности, които Националната здравноосигурителна каса плаща, предаде ДАРИК.Предвид случилото се, сега е моментът клиничните пътеки да бъдат преразгледани, смята заместник-председателят на Лекарския съюз д-р Галинка Павлова. Наредбата е обявена за нищожна, защото се оказва, че е изготвена при потъпкване на закона. \"Сега е моментът - да, много работа е - да преразгледаме клиничните пътеки, да видим кои са задължителните изследвания и дейности, които трябва да се извършат, за да се отчитат тези пътеки. Трябва да говорим за продължителността на тези пътеки, дали е тя е удачна да бъде закована на определен брой дни. А защо да не оставим това на самия лекар, който да прецени какво е състоянието на пациента, дали трябва да бъде лекуван по-дълго или като са минали пет дни, задължително да бъде изписан\", каза Павлова. Тя напомни, че родната здравна каса дължи на чужди сродни институции 250 млн. И ако това стане изискуемо в един момент, по думите й биха били поставени под заплаха, ако щете, националната сигурност и здравният фонд. Това ли трябва да бъде стремежът ни, така ли трябва да решаваме всеки поединично своя живот и реализация, попита тя.  Междувременно от здравното министерство обявиха, че ще дадат 300 000 лева на болницата във Враца, която е пред фалит.   ", "date": "2017.10.10", "title": "ВАС отмени окончателно наредба на Москов"}
{"url": "http://www.novinite.bg/articles/151042/Kakva-e-prichinata-za-ubijstvoto-na-ostrov-Krit", "text": "Българин уби лекар на гръцкия остров Крит. Доктор Христодулос Каландзакис беше застрелян с 4 куршума в събота. За убийството са задържани български полицай и съпругата на жертвата, които са били любовници. Мъжът вече е направил самопризнания пред гръцката полиция, посочва НОВА.   Смята се, че зад убийството стоят любовен триъгълник и апетити за голямо наследство.62-годишният кардиолог подозирал 38-годишната си съпруга Дешка Говедарова в изневяра и искал тест за бащинство.   Красимир Карчев, който е на 37 години, опитал да убие мъжа на любовницата си и на 23 септември. Планът му обаче не сработил, защото наблизо имало хора. Затова се прибрал в България и се върнал обратно на 6 октомври. Ловци, намиращи се в района, видели престъплението.   „Убиецът беше направил засада, сякаш чакаше да премине заек. Както идваше колата на доктора, убиецът изскочи, скрит зад маслиново дърво, и чух първия изстрел. Докторът спря колата, излезе от нея и тръгна да тича в обратна посока към град Сития, викайки за помощ. Последваха втори, трети изстрел. Започна да вика: „Ей, момчета, момчета“, разказа основен свидетел.Две денонощия след трагедията обществото още е настръхнало от убийството на Каландзакис, което се случи навръх рождения му ден, както и последвалите изповеди и шокиращи откровения за престъплението.", "date": "2017.10.10", "title": "Каква е причината за убийството на остров Крит?"}
{"url": "http://www.novinite.bg/articles/151065/Na-peto-myasto-sme-v-Evropa-po-detsko-zatlastyavane", "text": "България е на пето място в Европа по детско затлъстяване от 32 държави, сочат данни на Световната здравна организация, цитирани от бТВ.Национално изследване за хранене на населението над една година, цитирано от доц. Светослав Ханджиев, е установило значително нарастване на затлъстяването на момчетата до петгодишна възраст - 7,1 на сто през 2014 г. при 3,3 процента през 2004 г. При момичетата в същата възрастова рамка се забелязва обратната тенденция - на намаляване затлъстяването и консумиране на все повече полезни храни.За България най-големият проблем е прекомерната консумация на сол - около два пъти повече от необходимото количество, както и обездвижването.В същото време страната ни е на последно място в ЕС по прием на прясно мляко. Тревога буди и фактът, че българските деца се застояват сравнително дълго пред телевизора или компютъра. Данните, посочени от доц. Ханджиев, са - средно седмично около 25-26 часа пред екрана за българчетата, 14 часа за холандчетата, 17 часа в Гърция.За избягване на заболяванията е много важно грижата да започне още в първите дни на бременността, като бъдещите майки не бива да качват повече от 15 до 20 кг максимум.За здраве и нормално тегло той препоръчва ходене пеш поне 45 минути на ден или около 10 000 крачки.Много голям е проблемът с контрола на качеството на храните у нас, смята още доц. Ханджиев.", "date": "2017.10.10", "title": "На пето място сме в Европа по детско затлъстяване"}
{"url": "http://www.novinite.bg/articles/151046/Signal-za-bomba-zatvarya-varnenskata-sadebna-palata", "text": "\r\nСигнал за взривно устройство в Апелативен съд -  е подаден на тел.112Тази сутрин. Временно ще бъде затворена Съдебната палат, която се намира на площад \"Независимост\" в морския град, предаде Off News.\r\nОрганите на реда предприемат извеждането на служителите, на съдиите и на гражданите от съдебната сграда.\r\nПредстои обстойна проверка на сградата. След приключването на проверката - работата на институциите, които работят в Съдебната палата - Окръжен съд - , Апелативен съд - , Окръжна прокуратура -  и Апелативна прокуратура ще бъде възстановена.\r\n", "date": "2017.10.10", "title": "Сигнал за бомба затваря варненската съдебна палата"}
{"url": "http://www.novinite.bg/articles/151060/Joro-Mladenov-plache-v-efir-sled-videoposlanie", "text": "Легендата на българския баскетбол Георги Младенов гостува в първото издание на \"Арена баскет\" по БНТ за новия сезон. Той бе изненадан приятно с видеопослание от сина му Борислав, на което не остана безразличен и дори се просълзи в ефир. \"От доста време искам да му кажа колко много му се възхищавам. Без него нямаше да съм никой. Още от малък бях с него всеки ден в залата. Извън терена ме учеше да съм честен и добър човек, да не лъжа, да казвам винаги истината. Искам най-много да му благодаря, че си даде времето, за да ме направи играча, който съм в момента, и човека, който съм. Без него нямаше даже да играя баскетбол. Без него нямаше да знам какво да правя. Всичко е благодарение на него. Всеки Божи ден той даваше максимума от себе си, за да ме научи на нещо ново, а аз също давах максимума от себе си. Искам да знае, че му благодаря ужасно много, че е невероятен човек, че го обичам ужасно много и че искам да види как играя в НБА и съм направил това, което той не е могъл\", бяха силните думи на 17-годишния Борислав, който играе в Италия с екипа на Римини. \"Вие ме убихте!\", бе емоционалният отговор на Георги Младенов, който продължи: \"Освен да ви благодаря, защото вече го няма един месец и много ми липсва. Дано това, което иска да постигне и което аз не успях, да го направи. Той има всичко. Благодаря ви! Това е нещо, което не съм очаквал. Това момче много ми липсва, защото той има много големи мечти. Той има много големи планове за себе си. Той го иска много и по начина, по който иска да ги постигне, му прави чест. Казал съм му отдавна, че той е много по-добър от мен, отколкото когато аз бях на тези години. Той иска да ме задмине, а той не знае, че отдавна ме е задминал. Защото на неговите години аз нямах това, което той постига в момента, не играех там, където той играе в момента, нямах тези шансове, които той има. Сигурен съм, само да е жив и здрав, че рано или късно ще изпълни своите мечти.\"", "date": "2017.10.10", "title": "Жоро Младенов плаче в ефир след видеопослание"}
{"url": "http://www.novinite.bg/articles/151038/Balgarin-zastrelya-lekar-v-Garciya", "text": "Българин уби лекар на гръцкия остров Крит. Доктор Христодулос Каландзакис беше застрелян с 4 куршума в събота, предаде НОВА.За убийството са задържани български полицай и съпругата на жертвата, които са били любовници. Мъжът вече е направил самопризнания пред гръцката полиция. Смята се, че зад убийството стоят любовен триъгълник и апетити за голямо наследство.62-годишният кардиолог подозирал 38-годишната си съпруга Дешка Говедарова в изневяра и искал тест за бащинство. Красимир Карчев, който е на 37 години, опитал да убие мъжа на любовницата си и на 23 септември. Планът му обаче не сработил, защото наблизо имало хора. Затова се прибрал в България и се върнал обратно на 6 октомври. Ловци, намиращи се в района, видели престъплението. “Убиецът беше направил засада, сякаш чакаше да премине заек. Както идваше колата на доктора, убиецът изскочи, скрит зад маслиново дърво, и чух първия изстрел. Докторът спря колата, излезе от нея и тръгна да тича в обратна посока към град Сития, викайки за помощ. Последваха втори, трети изстрел. Започна да вика: “Ей, момчета, момчета”, разказа по тв “Антена” основният свидетел.Две денонощия след трагедията обществото още е настръхнало от убийството на Каландзакис, което се случи навръх рождения му ден, както и последвалите изповеди и шокиращи откровения за престъплението.  ", "date": "2017.10.10", "title": "Българин застреля лекар в Гърция"}
{"url": "http://www.novinite.bg/articles/151040/Naprejenie-v-Lukovit", "text": "29-годишен мъж от Луковит е починал, след като е бил пребит. Сигналът за инцидента е получен около 22:00 ч. на 6 октомври от филиала на Спешна помощ в града. Оттам информирали, че при тях е постъпил пациент без видими следи от насилие. Мъжът обаче по-късно починал. По случая са задържани трима местни мъже – криминално проявени, на възраст между 22 и 35 години, информира НОВА.„В петък момче на име Калоян спира на това място. От съседната къща излизат няколко души и започват да го бият. Те са имали преди четири месеца някакъв проблем”, разказа Тодор, който живее в Луковит.„За мен това е по-скоро пиянска свада, за съжаление с трагичен край. Полицията си е свършила нейните действия. Задържани са въпросните хора. За съжаление има почернено семейство. Ще се опитаме да говорим с хората от двата рода, за да приключат по най-безболезнения начин тези действия”, коментира за \"Здравей, България\" кметът на Луковит Иван Грънчаров„Аз няма как да приема този смъртен случай. Тези хора имат много деца, които ще растат и ще ни спъват. Ние държим тези хора да се махат. Те живеят в незаконни къщи и не работят”, коментира Валери Каменов, жител на Луковит.Братът на убития призова убийците да бъдат изселени от Луковит. ", "date": "2017.10.10", "title": "Напрежение в Луковит"}
{"url": "http://www.novinite.bg/articles/151068/Palnozarnestiyat-hlyab-ne-e-polezen-za-horata-sas-stomashni-problemi", "text": "Пълнозърнестият хляб не е полезен за хората със стомашно-чревни заболявания, а те в България са милион и половина души. На страдащите от гастрит и язва се препоръчва бял хляб. Това каза доц. Светослав Ханджиев от Българското сдружение за проучване на затлъстяването и съпътстващите го заболявания и поясни, че здравословното хранене се определя индивидуално за всеки човек, информира ДАРИК.   Сред основните проблеми на българите той посочи малката консумация на мляко и прекалената употреба на сол.„България е на последно място по консумация на прясно мляко в ЕС. Недостатъчно се консумира и нашето кисело мляко. Имаме около 60-70 мл прясно мляко на глава от населението. В Дания и Холандия, където пият по литър-литър и половина на ден или в Щатите, това е много и вредно, но пък при нас е много малко“, каза доц. Ханджиев. „Средностатистическият българин консумира два пъти и половина повече сол, отколкото е необходимо. Лошото нещо е, че той започва да соли, преди да вкуси ястието“, допълни още специалистът.", "date": "2017.10.10", "title": "Пълнозърнестият хляб не е полезен за хората със стомашни проблеми"}
{"url": "http://www.novinite.bg/articles/151033/Letishte-Sofiya-posreshta-5-milionniya-si-patnik", "text": "5-милионният пътник ще бъде официално посрещнат днес на Летище София. Затова е подготвена и специална церемония, информира НОВА. През миналата година столичният аеропорт успя да обслужи с около 20 000 души по-малко. Тогава от летището съобщиха, че ако са имали още един ден, са щели да попълнят бройката до 5 милиона. В разпределението по терминали за 2016 г. преднината е малка в полза на втори терминал. Летището отбеляза голям ръст в международните превози - почти 25 на сто спрямо 2015 година. Това е резултат от разкриването на 23 нови линии през годината.  ", "date": "2017.10.10", "title": "Летище София посреща 5-милионния си пътник"}
{"url": "http://www.novinite.bg/articles/151047/Stachka-vav-Franciya", "text": "Днес във Франция е обявена национална стачка на работещите в държавния сектор. Недоволството им е срещу подготвените от правителството промени, които ще засегнат условията на труд и изплащане на болничните. Очаква се в нея да се включат хиляди служители в цялата страна. За първи път от 10 години насам всички 9 синдиката са обединени зад стачните искания, предаде БНТ. ", "date": "2017.10.10", "title": "Стачка във Франция"}
{"url": "http://www.novinite.bg/articles/151048/Vse-oshte-ne-sa-yasni-motivite-za-strelbata-v-Las-Vegas", "text": "Все още не са ясни мотивите за стрелбата в Лас Вегас на 1 октомври, която взе 58 жертви. Следователите са се свързали с брата на стрелеца и с други членове на семейството му, разговаряли са с тях, но още нямат яснота какво е накарало Стивън Падок да открие огън по над 22-те хиляди зрители на концерт на открито, съобщи ДПА.Шерифът на Лас Вегас Джоузеф Ломбардо каза вчера на пресконференция, че няма доказателства действията на Падок да са били резултат на някаква идеология, както и да е имало и друг стрелец, предаде Асошиейтед прес. Шерифът съобщи, че Падок е стрелял по резервоари с гориво, намиращи се близо до хотела си, вероятно, за да отвлече вниманието на службите и да успее да избяга. В хотелската си стая е имал екипировка за лична защита, каза Ломбардо.", "date": "2017.10.10", "title": "Все още не са ясни мотивите за стрелбата в Лас Вегас"}
{"url": "http://www.novinite.bg/articles/151039/Karles-Puchdemon-shte-obyavi-namereniyata-si-za-Kataluniya", "text": "В Испания расте напрежението преди дългоочакваната реч на ръководителя на каталунското правителство Карлес Пучдемон. Все още не е ясно, дали той ще изпълни намеренията си да обяви независимост от Мадрид, предаде НОВА.Според източници от партията на Пучдемон има три възможни сценария: обявяване на пълна независимост; символична декларация за независимост без непосредствен ефект или изобщо да не бъде обявена независимост, а да бъдат отправени нови призиви за диалог с Мадрид.  ", "date": "2017.10.10", "title": "Карлес Пучдемон ще обяви намеренията си за Каталуния"}
{"url": "http://www.novinite.bg/articles/151052/Poleti-vav-Franciya-byaha-otmeneni-zaradi-stachka", "text": "Около 30 на сто от планираните за днес полети бяха отменени във Франция заради стачката на държавните служители, съобщи телевизия BFM. Главното управление на гражданската авиация на Франция помоли авиодиспечерите да съкратят полетите от летищата в Париж, Бордо, Лион, Ница, Марсилия и Тулуза. По данни на медията френският превозвач Air France („Ер Франс”) съкращава полетите си със 75 процента.\r\nСтава дума за полети с малка и средна продължителност. Британският нискотарифен превозвач Easyjet (Изиджет”) обяви, че отменя 104 полета за Франция тази вечер и утре сутрин. Ирландската компания Ryanair („Райнеър\") също отмени 220 полета заради стачка на авиодиспечерите. Националната железопътна компания на Франция съобщи, че „сериозни промени в графика на влаковете днес не се очакват”, пише още БГНЕС.\r\n\r\n", "date": "2017.10.10", "title": "Полети във Франция бяха отменени заради стачка"}
{"url": "http://www.novinite.bg/articles/151057/Ruski-bombardirovach-Su-24-se-razbi-v-Siriya", "text": "Руски бомбардировач Су-24 се е разбил при излитане от летище Хмеймим в Сирия, съобщиха от руското военно министерство. Екипажът не е успял за катапултира и е загинал, пише Actualno.com. \r\nСамолетът е паднал за пистата и се е разбил. Жертви и разрушения на земята няма. По предварителни данни причина за случилото се може би е станала техническа неизправност на машината, допълва РИА Новости.\r\n", "date": "2017.10.10", "title": "Руски бомбардировач Су-24 се разби в Сирия"}
{"url": "http://www.novinite.bg/articles/151064/Erdogan-e-v-Sarbiya", "text": "\r\nТурският президент Реджеп Тайип Ердоган пристигна в  в понеделник за двудневно държавно посещение, което официално започва днес, съобщава Танюг.\r\nЕрдоган ще бъде приет от сръбския си колега Александър Вучич и ще говори с президента на Народното събрание Мая Гойкович, а по-късно ще присъства на бизнес форум с Вучич.\r\nВ сряда турският лидер ще посети град Нови Пазар в Югозападна Сърбия.\r\nВ статия, написана за белградския ежедневник \"Политика\" преди визитата, Ердоган казва, че Турция и  са \"две ключови страни на Балканите\" и че тяхното сътрудничество е от ключово значение за поддържането на стабилност, мир и просперитет в региона , и в цяла Европа.\r\n\"Бета\" съобщава, че посещението на Ердоган, който е пристигнал с делегация от 185 бизнесмени, ще се фокусира върху икономическото сътрудничество, като  \"се интересува от привличането на повече турски инвеститори\".\r\nЩе бъде обсъден и газопроводът \"Турски поток\", като двете страни трябва да подпишат ново споразумение за свободна търговия и няколко други инвестиционни споразумения.\r\nВ доклада се отбелязва, че двустранната търговия достига 900 млн. долара през 2016 г. и се очаква да надхвърли един милиард тази година. От януари до август тази година  продава стоки на Турция на стойност 442 млн. евро, а вносът е бил 284 млн. долара.\r\nБелградският всекидневник \"Блиц\" съобщава, че посещението ще премине под безпрецедентни мерки за сигурност, които ще \"засрамят\" мерките, които са предприети за посещенията на висши руски и американски представители.\r\nОколо 3 000 полицаи ще бъдат разположени по улиците на Белград, а маршрутът на Ердоган по време на престоя му в столицата не е обявен. Остава неизвестно, кои улици ще бъдат затворени частично или напълно.\r\n", "date": "2017.10.10", "title": "Ердоган е в Сърбия"}
{"url": "http://www.novinite.bg/articles/151032/Ochakva-ni-predimno-slanchevo-vreme", "text": "Днес ще преобладава слънчево време. Сутринта на отделни места в низините и котловините ще се образува мъгла или ниска слоеста облачност. Временни увеличения на облачността ще има в следобедните часове, главно над планинските райони. Ще духа слаб до умерен северозападен вятър. Максималните температури ще са между 16 и 21 градуса, в София - около 17.Атмосферното налягане е по-високо от средното за месец октомври (949 hPa) и ще остане без съществена промяна.Над планините преди обяд ще преобладава слънчево време. В следобедните часове ще има временни увеличения на облачността, но вероятността за валежи е малка. Ще духа умерен северозападен вятър. Максималната температура на височина 1200 метра ще е около 11 градуса, на 2000 метра – около 4.По Черноморието ще е предимно слънчево, с временни увеличения на облачността, но валежи не се очакват. Ще духа до умерен северозападен вятър. Максималните температури ще са 17-19 градуса. Температурата на морската вода е 18-19. Вълнението на морето ще бъде 1-2 бала.", "date": "2017.10.10", "title": "Очаква ни предимно слънчево време"}
{"url": "http://www.novinite.bg/articles/151035/Izlivat-li-se-himikali-kraj-ezeroto-vav-Vrajdebna", "text": "във вторник. Причината – според недоволните езерото там се замърсява от химикали, изхвърляни незаконно в депо за строителни материали, информира НОВА.", "date": "2017.10.10", "title": "Изливат ли се химикали край езерото във \"Враждебна\"?"}
{"url": "http://www.novinite.bg/articles/151056/Talibanite-otrekoha-da-se-sayuzyavat-s-Islyamska-darjava", "text": "Прессекретарят на афганистанските талибани Забихула Муджахид заяви, че слуховете, че групировката му се съюзява с „Ислямска държава“ на национално равнище, са погрешни. Преди дни местни медии цитираха началника на афганистанската полиция ген. Абдул Разик, че водачът на талибаните Мула Хайбатила Ахундзада е призовал подчинените си да избягват сблъсъци с „Ислямска държава“, предаде AhlulBayt.\r\n„Талибанското ръководство нарежда на всички бойци да предотвратяват решително каквато и да е дейност на „Ислямска държава“, посочи Муджахид. Той добави, че слуховете са част от негативната пропагандна кампания срещу талибаните. „Единство с група, която смята за нормално избиването на невинни и беззащитни мюсюлмани, не трябва да бъде възможно“, посочи той, цитиран от Фокус. През юни 2017 г. „Ислямска държава“ обяви война на талибаните, описвайки афганистанската групировка като „лицемери и помощници на неверниците“. По-късно талибаните посочиха, че са решили да се борят срещу „Ислямска държава“.\r\n", "date": "2017.10.10", "title": "Талибаните отрекоха да се съюзяват с \"Ислямска държава\""}
{"url": "http://www.novinite.bg/articles/151045/Remont-na-patya-Sofiya-Pernik", "text": "Ремонт на пътя София - Перник променя движението от днес до 18 октомври. Автомобилите ще се движат двупосочно в различни участъци от южното или северното платно между Княжево и Владая, съобщи Столична община. Преносима светофарна уредба пък ще регулира трафика в отсечката от \"Черния кос\" до паметника на Войнишкото въстание, така че движението да не бъде спирано изцяло в тази част от пътя.Превозните средства ще преминават в платното, в което в момента не се извършват ремонтни дейности, уточни АПИ.", "date": "2017.10.10", "title": "Ремонт на пътя София-Перник"}
{"url": "http://www.novinite.bg/articles/151037/Nova-lotariya-s-kasovite-belejki", "text": "Днес дават старт на втората лотария с касови бележки на Националната агенция за приходите. В нея ще могат да участват всички бонове, издадени след 1-ви януари тази година, информира НОВАВ новото издание месечните и годишната награда ще са парични. Голямата награда е 50 000 лева.2000 лева ще се дават всеки месец, а всяка седмица  някой ще печели предметна награда на стойност приблизително 1000 лева.През миналата година, в първото издание на лотарията се регистрираха 51 милиона касови бележки на стойност над 670 милиона лева, уточняват от НАП. ", "date": "2017.10.10", "title": "Нова лотария с касовите бележки"}
{"url": "http://www.novinite.bg/articles/151070/Glasuvat-za-uzakonyavane-na-ednopolovite-brakove-v-Avsriya", "text": "\r\nДо момента десет милиона австралийци, 62,5% от имащите право на вот, пуснаха гласа си по пощата дали еднополовите бракове трябва да бъдат узаконени, обяви Бюрото по статистика на Австралия, цитирано от Ройтерс.\r\nПреди седмица беше съобщено, че около 9,2 милиона са пуснали гласа си.\r\nПрез миналия месец гражданите на Австралия започнаха да гласуват на незадължително допитване за информиране на правителството дали страната да се превърне в 25-та държава в света, която позволява еднополовите бракове.\r\nРезултатите ще бъдат обявени на 15 ноември.\r\n", "date": "2017.10.10", "title": "Гласуват за узаконяване на еднополовите бракове в Авсрия"}
{"url": "http://www.novinite.bg/articles/151055/Falshiv-profil-v-socialnite-mreji-iztochva-kreditni-karti", "text": "ГДБОП е по следите на измамник, който завлякъл десетки хора чрез фалшив профил в социалните мрежи. Измамените, сред които са мениджър на банка, адвокат и журналисти, твърдят, че са се доверили на лице, което се представя в социалните мрежи като Александър Николов, съобщава бТВ.Според разследващите има данни, че измамникът действа сам и в схемата не участва организирана група. В мрежите 35-годишният Александър Николов се представя като добре образован мъж, който живее в Париж. За себе си твърди, че е работил щабовете на френски кандидат-президенти, а в последните няколко години, че е служител в компании като „Еърбъс”.Така той започва да предлага и да осигурява евтини самолетни билети. По тази схема измамени са семейството Габриела и Александър Стоименови, които губят 4000 лева за билети до Мексико.„Проверявайки впоследствие, се оказа, че въобще билети не е имало, не е имало резервация, абсолютно нищо”, казва Габриела. По думите ѝ излъганите са над 40 души. Има измамени освен със самолетни билети, с източване на кредитни карти, продаване на мобилни телефони и на лаптопи.„Той се оправдава по какъв ли не начин – че е в операция, че има затруднения, проблеми с банката, че вече е пуснал парите, че преводът още не е пристигнал, и в един момент спря да се обажда”, призна Габриела.Сред измамените е и Кирил Иванов, който живее във Великобритания. Загубил е около 300 паунда. „Това, което най-много ме притеснява, е, че този човек или организация, защото аз не съм сигурен, че става въпрос за един човек, притежават личните ми данни”, заяви Кирил.Според него измамникът е изградил \"брилянтен образ\" в интернет пространството и заради имиджа му много хора му се доверяват. Смята се, че схемата действа от повече от 5 г. „Досега никой не го е виждал, той е продавал сайтове, работи с десетки хора и никой няма никакъв контакт с него, освен по телефона. Това е абсурдно”, смята измамената Габриела. По думите ѝ снимките в профила му в социалните мрежи категорично не отговарят на лицето. „Не се казва Александър Николов, а Спас Василев. Не живее в Париж, имаме два варианта за местоживеенето му, не сме много сигурни”, посочва още Габриела.Според Кирил в началото идеята за профила е била извличане на информация и впоследствие се е превърнал в дребно печалбарство чрез схемата за самолетни билети. „Толкова умело си играе със съзнанието ти, че те кара да му вярваш и да му имаш доверие”, категорична е и Габриела.Пред bTV директорът на ГДБОП главен комисар Ивайло Спиридонов подчерта, че лицето е установено и в ГДБОП текат оперативни мероприятия по установяване на свидетели и разпитите им.„Събираме всички необходими материали, за да бъдат докладвани на прокуратурата”, заяви той. Спиридонов не коментира дали лицето е същото като от снимките в социалните мрежи, нито пък дали е лицето от снимка в интернет, за която се твърди, че е истинска на измамника.Спиридонов не цитира истинската самоличност на измамника с аргумента, че вероятно ще се наложи да бъде обявен за издирване. Директорът на ГДБОП не пожела да каже и местоживеенето му.Според шефа на ГДБОП става дума за класически измамник. „Очевидно си е изградил легенда, с която е подвел хората, има подход към измамите”, отбеляза шефът на ГДБОП.", "date": "2017.10.10", "title": "Фалшив профил в социалните мрежи източва кредитни карти"}
{"url": "http://www.novinite.bg/articles/151053/Anton-Todorov-naj-posle-podade-ostavka", "text": "Три дни след избухването на скандала с арогантното и заплашително поведение спрямо журналиста от Нова тв Виктор Николаев депутатът Антон Тодоров подаде оставка като народен представител. Той вече се извини на Николаев. Сега в писмо до ГЕРБ Тодоров обяви, че няма да позволи да бъде превърнат в \"нарицателно за цензура и заплахи\". \"Въпреки убеждението ми, че съм разбран напълно превратно и думите ми бяха изтълкувани напълно погрешно, въпреки поднесените от мен публично извинения атаката не само не спира, но и повлича след себе си авторитета на ГЕРБ, на нашия лидер и цялото ръководство. Заради опитите моята реплика да бъде превърната в етикет на партията, на нейния лидер и на милионите хора, гласували за нея, моля да приемете оставката ми като народен представител. Заявявам категорично, че заради моя култ към свободата и онова, за което съм се борил повече от 28 г., няма да позволя да бъда превърнат в нарицателно за цензура и заплахи\", написа Тодоров. Той отново се извинява на Николаев, на зрителите на Нова телевизия и на всички български медии, които \"волно или неволно съм засегнал с участието си\". Депутатът заявява, че решението за оставката е негово и че никой не го е карал да я подава. Антон Тодоров пояснява още, че остава в ГЕРБ и ще продължи да работи \"за развитието на партията и нейните политики\", въпреки че в момента не е неин член и е избран в НС от гражданската й квота.\"Специално исках да благодаря на всеки един от вас. Искам да благодаря на всички, които подкрепиха журналистиката - не просто мен или предаването. Това, което видяхме, не беше подкрепа, беше лавина. Изпод руините на българската журналистика - срутвана и блъскана от доста време, тръгна лавина. Вие показахте, дадохте знак на журналистите, на политиците, на собствениците на медии и бизнеси, че искате в България да се задават свободно въпроси\". Така Виктор Николаев благодари за подкрепата в предаването \"Здравей, България\" вчера.", "date": "2017.10.10", "title": "Антон Тодоров най-после подаде оставка"}
{"url": "http://www.novinite.bg/articles/151050/Irak-na-raba-Vazmojna-li-e-nova-grajdanska-vojna", "text": "ският вицепрезидент Аяд Алауи заяви, че може да се стигне до гражданска  заради контролирания от кюрдите град Киркук, ако не се вземе решение по преговори за кюрдска независимост, предаде Associated Press. Алауи каза, че призовава както кюрдският лидер Масуд Барзани, така и централното правителство в Багдад и подкрепяните от Иран милиции да покажат сдържаност и самообладание при споровете за богатия на петрол град.Градът с население от различни етноси е под контрола на кюрдски сили от 2014 г., макар че не е част от автономния кюрдски регион в Североизточен , Вицепрезидентът предупреди, че Киркук може да стане искрата, която да подпали конфликта в Северен  и добави, че самият той е против кюрдската независимост. ският национален съвет за сигурност под председателството на премиера Хайдер ал Абади обяви нови санкции,\r\n\r\n", "date": "2017.10.10", "title": "Ирак на ръба. Възможна ли е нова гражданска война?"}
{"url": "http://www.novinite.bg/articles/151063/Lozan-Panov-Nyama-borba-s-korupciyata-bez-silna-opoziciya", "text": "Създаването на екзотични антикорупционни структури не може да покрие недостатъците на вече съществуващите традиционни механизми, каквито са прокуратурата и разследващите органи. Това заяви председателят на Върховния касационен съд Лозан Панов по повод плановете за създаване на нов орган за борба с корупцията, които бяха обсъждани вчера на КСНС при президента.Според Панов подобен орган може да е от помощ, но само след укрепването на традиционните структури, Off News.\"Не може да има истинска борба с корупцията без силна опозиция, независима съдебна система и независима журналистика. За мен това е основният извод, който трябва да направим\", каза председателят на ВКС.По повод позицията на Венецианската комисия, че има нужда от засилване на независимостта на съда и повече отчетност на главния прокурор, Панов каза, че това не се случва за първи път.\"Няма как отново да не се забележи това, което казват експертите на Венецианската комисия. Спомняте си - когато се извършваха промените в Конституцията на Република България, отново бе попитана Венецианската комисия и тя отново изрази мнението си за разделяне на ВСС и начина, по който това трябва да се случи. За съжаление, това не беше направено\", добави той.", "date": "2017.10.10", "title": "Лозан Панов: Няма борба с корупцията без силна опозиция"}
{"url": "http://www.novinite.bg/articles/151069/Iliyana-Jotova-Provalat-na-KSNS-e-mnogo-losh-signal-kam-evropejskite-ni-partnori", "text": "Вицепрезидентът Илиана Йотова определи като удар срещу престижа на институциите провалът на Консултативния съвет за национална сигурност вчера. Пред медиите тя каза още, че това е много лош сигнал както към българските граждани, така и към нашите европейски партньори, предаде БНТ.Илияна Йотова - вицепрезидент: В навечерието на европредседателството, когато имаме толкова много проблеми за решаване, когато разговорът за българските приоритети още не е започнал и това го отчитат всички - и управляващи, и опозиция, и всички български институции - да се прави такава груба демонстрация по един толкова чувствителен за българското общество проблем, струва ми се, че не е коректно от страна на Министерски съвет, защото не мога да оправдая отсъствието на водещи министри, датата на КСНС достатъчно рано е казана, за да се съобразят всички графици. ", "date": "2017.10.10", "title": "Илияна Йотова: Провалът на КСНС е много лош сигнал към европейските ни партньори"}
{"url": "http://www.novinite.bg/articles/151067/Chast-ot-bul-Dondukov-ostana-bez-peshehodni-pateki", "text": "По част от наскоро ремонтирания булевард „Княз Александър Дондуков” липсват пешеходни пътеки, информира бТВ.Така пресичането се превръща в опасност за столичани, защото в много от случаите колите не намаляват скоростта  си. Много от пешеходците пресичат по памет – там, където доскоро се е забелязвала пътната маркировка„Разчитам на шофьорите, които минават всеки ден за работа също да знаят, че е имало пешеходна пътека”, споделя Мая Георгиева.От години Румен Костов работи в района около булеварда. Признава, че липсата на пътна маркировка го тревожи. Решение намира единствено в скорошното й поставяне.Това се очаква до края на седмицата, обещават от фирмата-изпълнител на ремонта.Според ръководителя на проекта Красимир Цоклинов причините за забавянето са довършителни дейности. „Заради пясъкът, с който се фугира, все още не се е доуплътнил и не е поело хубаво във фугите и няма как да се положи в момента маркировка”, каза той.Припомня и основните сигнализации: Първо са светофарите, после  са табелите и накрая е маркировката. Табелите са сложени и все пак шофьорите трябва да се съобразяват.Наша проверка установи, че един от тези знаци трудно се вижда зад клоните на дърветата.", "date": "2017.10.10", "title": "Част от бул. „Дондуков” остана без пешеходни пътеки"}
{"url": "http://www.novinite.bg/articles/151073/Pojar-izpepeli-kola-v-centara-na-Varna", "text": "Лека кола „Ауди” модел „А3” е изгоря  при пожар тази нощ, съобщиха от варненската полиция, информира ДАРИК.Инцидентът на ул. „Тодор Димов“ е станал около 2:00 часа. Пристигналият екип на пожарната загасил пожара, но автомобилът вече бил унищожен.", "date": "2017.10.10", "title": "Пожар изпепели кола в центъра на Варна"}
{"url": "http://www.novinite.bg/articles/151074/Mejdunarodna-konferenciya-za-kresliviya-orel", "text": "Българското дружество за защита на птиците и екипът на LIFE проекта „Горите на орела“ организират Международна конференция за опазване на малкия креслив орел. Конференцията ще събере над 60 учени и представители на природозащитни организации от 17 страни, които ще споделят своя опит в опазването на вида. Конференцията ще се проведе в Бургас, в периода 11-14 октомври 2017 г, информира ДАРИК. На конференцията ще бъдат представени последните достижения в изследванията на малкия креслив орел, състоянието на неговата популация и приложените мерки за опазването му от Русия до Иран. Сред презентациите има такива за генетичината  структура на популацията на малкия креслив орел, храната и местообитанията му, както и за мерките за неговото опазване. Експертите от БДЗП ще представят резултатите от проучванията на миграцията, разпространение, местообитанията на малкия креслив орел в България, както и анализ на заплахите за него в страната. Голям интерес се очаква да предизвика презентацията на професор Бернд Мейбург за сателитното проследяване на мигриращите малки кресливи орли от Германия до Африка, както и заплахите за тях в местата за гнездене и по прелетния път. Професор Мейбург ще говори и за рисковете, които вятърните генератори представляват за орлите и необходимостта от правилно планиране на тяхното местоположение. От голяма практическа полза ще бъдат и презентациите, споделящи опит за опазването на горските местообитания на вида и прилагането на горскоекологични мерки. Мястото на конференцията не е избрано случайно. Бургас е едно от най-важните места за мигриращите малки кресливи орли. Бургас и околностите му се явяват така наречено ”bottle neck site” или място с тесен фронт на миграция. Тук през ранната есен се концентрират хиляди малки кресливи орли, които прелитат от Централна и източна Европа към Африка.  ", "date": "2017.10.10", "title": "Международна конференция за кресливия орел"}
{"url": "http://www.novinite.bg/articles/151071/Parvanov-Mnozinstvoto-e-stabilno-Ne-vyarvam-da-ima-izbori-do-edna-godina", "text": "Някои от водещите институции в България са в състояние на „студена война“. Опозицията демонстрира активност, но всъщност не предлага реални политики. Това заяви в сутрешния блок на „България он еър“ основателят на ПП АБВ и президент на България (2002-2012) Георги Първанов.По думите му в страната в последно време се налага все повече недопустимия език на омразата, а част от парламентарно представените политически сили у нас разполагат със своите „остриета“, които често предизвикват остри полемики в ефира на националните медии, предаде news.bg.„Не вярвам да се стигне в близката една година до предсрочни избори, защото наистина има стабилно мнозинство. Уви, и опозицията все още не предлага алтернативи. За това и хората не могат да видят в опозицията алтернативата, наследника на едно бъдещо управление. И все пак, както вече се е случвало при управление на Борисов, може и по чисто морални съображения, ей така, почти от нищото, да изскочи, образно казано, заека и да се стигне до срив в управлението“, каза бившият държавен глава.Първанов коментира и постоянните конфликти между изпълнителната власт и президентската институция, както и за проваленото вчера заседание на Консултативния съвет за национална сигурност към държавния глава Румен Радев.„Това е опит да се унизи държавният глава. Бих отишъл дори и по-далеч - това е опит да се принизи ролята на КСНС. Този случай, да се провали едно заседание на този съвет по подобна знакова тема, е без прецедент и по-скоро е един стремеж на управляващите да неглижират демонстративно ролята на президентската институция, което е една много рискова игра, предвид ситуацията, в която се намираме“, посочи той.", "date": "2017.10.10", "title": "Първанов: Мнозинството е стабилно. Не вярвам да има избори до една година"}
