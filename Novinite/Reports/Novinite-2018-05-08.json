{"url": "http://www.novinite.bg/articles/159570/Emil-Radev-nagradi-pobeditelite-v-konkurs-za-ese-na-Parva-ezikova-gimnaziya-vav-Varna", "text": "Евродепутатът Емил Радев награди победителите в конкурса за есе, организиран от Първаезикова гимназия във Варна по повод 9 май - Денят на Европа. По покана на българскиячлен в Европарламента отличените ученици Константин Праматаров, Яна Спасова и ПавлоСлавов ще посетят Брюксел, където ще се запознаят отблизо с работата в европейскитеинституции.Темата на конкурса, която тази година провокира учениците, бе „Европа – страхове икопнежи”. Авторите на най-добрите есета бяха удостоени с грамоти по време нацеремонията, с която днес в Арт салона на Радио Варна бе официално открита изложбата„Ние и Европа”. За втора поредна година експозицията представя фотоси от участието научениците от Първа езикова гимназия в редица европейски проекти, както и впечатляващиживописни платна на единадесетокласничката Яна Ким.„Европа е в сърцето на тези прекрасни млади хора. Радвам се, че чрез подобни събития тепоказват своята съпричастност към ролята на страната ни в Обединена Европа. И нека незабравят България, където и да отидат по света. Пътувайте, вземете най-доброто отевропейското образование, но го прилагайте у нас! С Вашите знания и труд ще направитестраната ни по-просперираща”, заяви Емил Радев в обръщението си към учениците. Катобивш възпитаник на гимназията той изрази удовлетворението си, че изложбата иконкурсът за есе, организиран за четвърти път, вече се утвърдиха като традиция.„Фотографиите показват нашите непрекъснати и увеличаващи се контакти в Европа.Много от нашите възпитаници избират да продължат обучението си извън родината.Качествата им са високо ценени от университетите по света, но за нас е важно те да севърнат обратно, за да продължат да градят нова България”, коментира директорът нагимназията Веселин Василев.Нели Димова, учител по история в училището, разказа пред журналисти, че експозициятапредставя участието на ученици в 5 различни проекта, реализирани на територията на над15 държави в ЕС. „Чрез проектите гимназистите имат възможност да се почувстват каточаст от голямото европейско семейство, но и да заявят своята национална идентичност,запознавайки връстниците си от други държави с традициите и богатото ни културно-историческо наследство”, сподели Димова.„Поздравявам Ви за активната работа по европейски проекти, чрез която разширяватехоризонтите на учениците. Носете с гордост името „българи”, пожела Лилия Христова,директор на общинската дирекция „Образование и младежки дейности”.Сред гостите на изложбата бе и почетният консул на Италия във Варна АнтониоТаркуинио, който също поздрави учениците и техните учители по повод предстоящияпразник на Европа.", "date": "2018.05.08", "title": "Емил Радев награди победителите в конкурс за есе на Първа езикова гимназия във Варна"}
{"url": "http://www.novinite.bg/articles/159559/Zatvaryat-otsechka-ot-magistrala-Trakiya", "text": "Юатварят магистрала „Тракия” между Пловдив и Стара Загора. Днес започва ремонтът на 22 километра отсечка от магистралата между 134-ти и 156-ти километър. Работата трябва да приключи до края юни. Първоначално ще се работи в платното в посока Бургас, така че движението на леките автомобили ще бъде прехвърлено двупосочно в платното за София. За тежкотоварните превозни средства е осигурен обходен маршрут от пътен възел „Пловдив Изток” до пътен възел „Плодовитово”. ", "date": "2018.05.08", "title": "Затварят отсечка от магистрала \"Тракия\""}
{"url": "http://www.novinite.bg/articles/159551/V-Balgariya-veche-ima-uebsajt-za-spodelyane-i-razmyana-na-knigi", "text": "В България заработи първия по рода си уебсайт за споделяне на книги. Той се наричаKnigoman.bg и представлява пълноценна платформа, в която всеки желаещ може даразмени свои книги срещу такива, които не е чел. В сайта можем както да предложимсобствени заглавия за споделяне или да си избираме от тези на други потребители,така и да си създадем лична виртуална библиотека, която след това да разширяваме.„Споделянето на знание е в основата на всяка цивилизация и затова нашето желаниее, създавайки проекта Knigoman.bg да го направим още по-достъпно за българскитечитатели. Убедени сме, че от това ще има дългосрочна полза не само за сайта, а и зацялото ни общество. Във време, когато икономиката на споделянето набирапопулярност в целия свят с нови и нови платформи за предоставяне на личниавтомобили, домове и вещи, какво по-хубаво от това да създадем лесен инструмент засподеляне на знание – може би най-ценният актив, който едно общество може да има“ -обяснява Владислав Костовски, основател на уебсайта.Т.нар. икономика на споделянето (sharing economy) е една от най-актуалните и най-бързо развиващи се тенденции при онлайн услугите. В този сегмент по света вечесъществуват стотици проекти и услуги – от такива за споделено пътуване илипредоставяне на лични жилищни домове, през сайтове за различни туристическипособия, инструменти, техника или други предмети, както и за преотстъпване на времеили на специализирани умения. В България този нов сегмент все още тепървапрохожда, а Knigoman.bg е сред първите български проекти, фокусирани върхусподелянето и размяната на лични вещи – в случая книги.В сайта вече може да бъде открита както художествена литература, така и книги натехническа или бизнес тематика, медицинска и правна литература, заглавия заизкуство, езотерика, еротика, помагала за обучение по чужди езици и много други.Освен възможностите за споделяне на книги, посетителите на платформата ще иматдостъп и до организираните от нея томболи и други прояви.", "date": "2018.05.08", "title": "В България вече има уебсайт за споделяне и размяна на книги"}
{"url": "http://www.novinite.bg/articles/159561/Trite-mecheta-spaseni-kraj-Dospat-zaminavat-za-readaptaciya-v-Garciya", "text": "Министерство на околната среда и водите даде разрешение трите мечета, които бяха открити изоставени от майка си в района на яз. „Доспат“ да заминат за реадаптация в гръцкия център „Арктурус“. Мечетата, които са на възраст около 3 месеца, бяха открити на 21. 04. 2018 г. край село Барутин, община Доспат. Те бяха настанени в Парка за танцуващи мечки „Белица“ след спасителна акция, проведена от РИОСВ – Смолян и фондация „Четири лапи“. Организирано беше издирване на майката, бяха поставени фотокапани, екипи на РИСОВ – Смолян обхождаха регулярно района, но майката на мечетата не беше открита.С цел осигуряване на условия за реадаптация на мечетата и последващото им връщане в природата, бяха осъществени контакти с гръцкото министерство на екологията и гръцкия центъра „Арктурус“, който има опит в реадаптацията на кафяви мечки. Днес беше потвърдено настаняването на мечетата в този център, като транспортирането ще се осъществи от фондация „Четири лапи“, които до момента полагат грижи за животните. Очаква се след провеждане на адаптацията на мечетата, те да са готови за самостоятелен живот и да стане възможно връщането им в природата. Акцията по спасяване и реадаптация на мечетата ще е първата по рода с у нас.  Тя се осъществява от МОСВ, фондация „Четири лапи“ и център „Арктурус“. Като цяло успеваемостта на повторната адаптация е трудно предвидима и строго специфична. От съществено значение е тя да започне възможно най-скоро. Предвид бързите и адекватни действия на компетентните органи, експертите се надяват тя да постигне успех.", "date": "2018.05.08", "title": "Трите мечета, спасени край Доспат заминават за реадаптация в Гърция"}
{"url": "http://www.novinite.bg/articles/159554/Organizaciya-na-dvijenieto-v-stolicata-do-20-maj", "text": "От 08:00 часа на 07.05.2018 г. до 20:00 часа на 20.05.2018 г. се забранява престоят и паркирането на пътни превозни средства на ул. \"Дякон Игнатий\", в частта до кръстовището с ул. \"Аксаков\", за разполагане на мобилната лаборатория - 1 /едно/ паркомясто.", "date": "2018.05.08", "title": "Организация на движението в столицата до 20 май"}
{"url": "http://www.novinite.bg/articles/159558/Eva-Majdel-Lyaskovec-e-model-za-uspeshni-iniciativi-za-transgranichno-satrudnichestvo", "text": "„С течащите в момента два големи проекта по Програмата за трансгранично сътрудничествомежду България и Румъния, Лясковец е модел за успешна работа и инициативност в тазисфера. Фокусът на местната власт към създаването на зелени работни места и стимулиране напредприемчивостта сред младите е правилната стратегия за адаптиране на местнатаикономика към условията на 21-и век.“ Това заяви българският евродепутат Ева Майдел(ГЕРБ/ЕНП) на 8 май 2018 г. по време на участието си в семинар за насърчаване напредприемачеството в Лясковец.„Радвам се, че ще за първи път в Лясковец ще организираме инициативата „Научи ме да умея“,която цели да помогне на младите хора в България да придобият умения за успешнапрофесионална реализация чрез провеждане на работилници за уменията на 21-и век и впоследствие обучителни стажове в местни компани.“Допълни Ева Майдел по време наразговора с над 40 младежи от училище „Максим Райкович“ в Лясковец и членове на местниямладежки парламент.Събитието се проведе в единствения в България музей на гурбетчийското градинарство вЛясковец. Освен Ева Майдел в дискусията участваха Ивелина Гецова, кмет на общинаЛясковец, Любомира Попова, областен управител на област Велико Търново, ТеодораКалейнска, директор на Европейски информационен център Велико Търново.", "date": "2018.05.08", "title": "Ева Майдел: „Лясковец е модел за успешни инициативи за трансгранично сътрудничество“"}
{"url": "http://www.novinite.bg/articles/159562/BChK-udaljava-razdavaneto-na-hranitelni-produkti-do-11-maj-2018-g", "text": "Българският Червен кръст призовава правоимащите лица да посетят пунктовете наорганизацията, за да получат срещу подпис и документ за самоличност полагащите им сехранителни продукти по програмата на ЕС.Напомняме, че раздаването в 70 пункта от 23 области на страната ще продължи до 11май 2018 г. и на включените в списъците на АСП се полагат по 16,320 кг от 7 вида храни:леща – 7 кг; рибни консерви – 1,120 кг; грах – 3,200 кг; лютеница – 2 кг; доматено пюре –0,800 кг; бисквити – 1,200 кг и мед – 1 кг .Право на тази помощ имат: Лица и семейства, подпомагани с целеви помощи за отопление през  отоплителен сезон2015/2016г.; майки (осиновителки), които са получавали месечни помощи за отглеждане на дете донавършване на една година по реда на чл. 8, ал. 1 от Закона за семейните помощи задеца (ЗСПД) към м. октомври 2016 г.; лица и семейства, получили еднократна целева помощ за ученици, записани в първиклас по чл. 10а от Закона за семейните помощи за деца (ЗСПД) за учебната 2016/2017г.; лица и семейства, получили еднократни или месечни помощи, предназначени запревенция и реинтеграция, отглеждане на детето при близки и роднини и в приемнисемейства по реда и условията на Правилника за прилагане на Закона за закрила надетето (ППЗЗД) към м.октомври 2016 г.; лица и семейства, инцидентно пострадали при бедствия и аварии при форсмажорниобстоятелства, подпомогнати с еднократна помощ по реда на чл. 16 от Правилника заприлагане на Закона за социално подпомагане (ППЗСП), въз основа на установенотоиндивидуално ниво на материално лишение към м.октомври 2016 г. Лица с установени 90 % трайни увреждания с чужда помощ, получили интеграционнидобавки по реда на Закона за интеграция на хората с увреждания (ЗИХУ), които иматличен доход до 314 лв. към м. февруари 2017 г. Лица получили месечни помощи за отглеждане на дете с трайно увреждане, по реда начл.8д от Закона за семейните помощи за деца (ЗСПД), към месец февруари 2017 г. Подробна информация гражданите могат да получат от сайтовете на БЧК и АСП и вобластните/ Столичната организации на БЧК.", "date": "2018.05.08", "title": "БЧК удължава раздаването на хранителни продукти  до 11 май 2018 г."}
{"url": "http://www.novinite.bg/articles/159565/Facebook-prouchva-vazmojnostta-za-vavejdane-na-platena-versiya", "text": "Facebook прави маркетингово проучване, според резултатите от което ще реши дали да пусне версия за платен абонамент без реклами. Трябва да е установи дали такъв ход ще привлече повече хора да се включат в социалната мрежа, съобщава агенция „Блумбърг”, цитирана от БГНЕС.Компанията е проучвала подобна опция и в миналото, но я е загърбила. Плановете не са твърди и може и да не бъдат развити, казват източници, пожелали анонимност.Вътрешните проучвания на през изминалите години сочат, че потребителите няма да възприемат опцията за абонамент, тъй като от Facebook са обявили, че услугата винаги ще бъде безплатна.От Facebook отказват официален коментар по темата.Компанията генерира почти всичките си 41 млрд. долара приходи за миналата година именно от продажбата на реклами.Facebook е изправена пред криза на общественото доверие след изтичането на данни за милиони потребители към политическата консултантска фирма „Кеймбридж Аналитика”, работила за президентската кампания на Доналд Тръмп през 2016 г.Базираната в Калифорния компания „Менло Парк” извършва широко преразглеждане на бизнеса, за да намери начини за затваряне на потенциалните дупки в сигурността на Facebook.Ръководителите също са изправени пред трудни въпроси от страна на служителите, като например дали Facebook въобще трябва да предлага политическа реклама. Главният оперативен директор Шерил Сандберг каза пред Блумбърг Нюз миналия месец, че социалната мрежа трябва да продължи да приема политически реклами за насърчаване на свободното изразяване.", "date": "2018.05.08", "title": "Facebook проучва възможността за въвеждане на платена версия"}
{"url": "http://www.novinite.bg/articles/159567/Tejak-incident-na-patya-Sofiya-Ruse", "text": "Ограничено е движението на всички автомобили по главния път София - Русе от пътен възел \"Стрелките\" до село Златна Панега, съобщиха от областната дирекция на МВР в Ловеч. Участъкът е затворен заради катастрофирал тир. Тежкотоварният камион се е врязал в къща и в съседната й сграда, в която се помещава цех за производство на дюшеци. 47-годишният водач е починал на място. В къщата не е имало хора. В момента екипи на пожарната и полицията се опитват да извадят както шофьора, така и камиона, но има опасност от срутване на сградата. Обходният маршрут и в двете посоки е от пътен възел \"Стрелките\" - село Брестница - Златна Панега.", "date": "2018.05.08", "title": "Тежък инцидент на пътя София-Русе"}
{"url": "http://www.novinite.bg/articles/159568/Do-kraya-na-lyatoto-vdigat-noviya-most-mejdu-Veliko-Tarnovo-i-Shemshevo", "text": "До края на лятото се очаква да бъде построен новият мост между ВеликоТърново и с. Шемшево. Съоръжението над р. Янтра ще бъде част от общинския път,който е най-пряката и бърза връзка на четири села със старопрестолния град. Напредваизграждането на двата фундамента и две от колоните на моста. След завършването импредстои поставяне на панелите, върху които ще бъде оформено пътното платно.Преди полагането на асфалтовата настилка ще бъдат прокарани телекомуникациите.Над 1,1 млн. лева е инвестицията. Средствата бяха осигурени по финансовитемеханизми на Междуведомствената комисия за възстановяване и подпомагане къмМинистерски съвет. Част от разходите предвиждат и събаряне на стария мост, чийтосвод рухна частично през февруари миналата година и заради което се наложиизграждането на ново съоръжение.Бъдещият мост ще е с две ленти за движение, ще бъде по-широк и с около 2метра по-висок от стария. Той ще бъде с осветление със завишена товароносимост,предвид близостта на Западната промишлена зона на Велико Търново.След завършване на строителството ще бъде възстановена най-бързататранспортна връзка на селата Шемшево, Леденик, Буковец, Керека и Пушево с ВеликоТърново.", "date": "2018.05.08", "title": "До края на лятото вдигат новия мост между Велико Търново и Шемшево"}
{"url": "http://www.novinite.bg/articles/159572/Otvaryat-groba-na-Naim-Syulejmanoglu-za-DNK-test", "text": "Гробът на Наим Сюлейманоглу ще бъде отворен през юли, съобщи турската телевизия НТВ. Причината е, че трябва да бъдат взети проби за извършване на ДНК-анализ за доказване на бащинство.Най-великият щангист в историята почина през миналия ноември вследствие на усложнения след чернодробна трансплантация. Тялото му ще бъде ексхумирано точно в 10:00 ч. на 4 юли по искане на адвокати, водещи въпросното съдебно дело.Смята се, че гражданката на Япония Секаи Мори е дъщеря на Сюлейманоглу. Шампионът се запознал с майка й, която е журналистка, по време на летните олимпийски игри в Сеул през 1988 г.Според турските медии последната молба на Наим към брат му и други близки е била непременно да намерят първородната му дъщеря в Япония и да я включат в завещанието му.", "date": "2018.05.08", "title": "Отварят гроба на Наим Сюлейманоглу за ДНК тест"}
{"url": "http://www.novinite.bg/articles/159553/Startira-vtorata-chast-na-Sofiya-Hartien-Art-Fest", "text": "На 9 май, Деня на Европа от 19 часа стартира вторият панел на София Хартиен Арт Фест 2018 с изложбата „Послания в хартия“ в галерия One Monev.Изложбата представя български автори и се явява отличителен щрих в общия облик на тазгодишното издание. Запознаването със съвременното българско изкуство в рамките на Председателството на Съвета на ЕС тук е поднесено чрез произведения на част от наградените автори в ежегодния конкурс АМАТЕРАС.Селекцията на работите включва широк спектър от медии с разнообразно преплетени творчески теми. Фината изискана чувствителност в инсталациите на Цвета Петрова и Лаура Димитрова контрастират на мощното присъствие от абстрактни образи и форми на Симеон Панайотов и Десислава Денева. Симон Тодоров впечатлява с видео, излъчващо елегантни импресии и инсталация с ефирна естетика. В синхрон с него са и духовните пътувания и игра с огъня във видеото на Валентин Балев. Контрастните, провокативни пластики на Веселка Николова подчертават медитативните графични релефи на Здравка Костадинова. В минималистичното пространство на галерията е и магнетично присъстващата светлинна пластика на Адрияна Бояджиева. Съвкупността от артисти успява да създаде едно вълнуващо преживяване чрез езика на слабо популярното до скоро течение – хартиено изкуство.Организаторите на София Хартиен Арт Фест са подготвили изненада за българската публика на 19 май в Нощта на музеите и галериите 2018 с демонстрация на финландския скулптор Кай Рентола. В периода на изложбата зрителите ще се срещнат с примамливия свят на хартиеното изкуство, навлязло сравнително скоро в артистичните среди, но наложило нова естетика в представата за съвременно изкуство в световните музеи и галерии.", "date": "2018.05.08", "title": "Стартира втората част на София Хартиен Арт Фест"}
{"url": "http://www.novinite.bg/articles/159538/Otkriha-tyalo-na-jena-prestoyalo-dosta-vreme-v-reka-Chepinska", "text": "Tяло на жена е открито в района на река Чепинска, информира  Радио „Фокус“ – Пазарджик, цитирайки говорителят на ОДМВР - Пазарджик Мирослав Стоянов. Сигналът е подаден вчера. „На мястото е извършен оглед от екипи на полицията във Велинград и Пазарджик. По първоначални данни трупът е престоял доста време, изложен на въздействието на водата и външната среда. Той е откаран за аутопсия в „Съдебна медицина“. Очакваме медиците да ни дадат по-подробна информация за причините за смъртта на жената и дали тя е била обект на насилие. След аутопсията ще стане ясно и колко време е престоял трупът“, коментира Стоянов. Той каза също, че за случая е уведомена Районната прокуратура в Пазарджик, извършва се проверка на данните в системата на МВР за изчезнала преди време жена. „Работим за изясняване на самоличността й“, уточни Стоянов.", "date": "2018.05.08", "title": "Откриха тяло на жена, престояло доста време в река Чепинска"}
{"url": "http://www.novinite.bg/articles/159548/Spipaha-1703-kg-srebarni-nakiti-a-GKPP-Kapitan-Andreevo", "text": "1.703 кг сребърни накити откриха в бельото на румънска гражданка митнически служители и гранични полицаи  на ГКПП Капитан Андреево. Дамата пътувала в лек автомобил с румънска регистрация. Колата, марка „Фолксваген Пасат\", е пристигнала на ГКПП Капитан Андреево от Турция на 01.05.2018 година. Шофьорът и неговите две спътнички, всички румънски граждани, са заявили пред българските митнически служители, че не внасят нищо за деклариране. Автомобилът е селектиран за щателна митническа проверка. По време на проверката и при личен преглед на пътуващите в колата румънски гражданки, в бельото и по дрехите на една от тях, митническите служители откриват изделия от бял метал. От сутиена, долното бельо и джобовете на панталона на дамата са иззети 571сребърни бижута, сред които 408 медальони, 43 пръстени, 24 гривни, 25 синджира и 71 чифта обеци. Направената експертиза от  вещо лице  е установила, че сребърните бижута са с висока проба 925, с общо тегло 1.703 кг и са на стойност  6 800  лева. Контрабандните сребърни изделия са задържани и подлежат на отнемане в полза на държавата, според разпоредбите на Валутния закон. На румънската гражданка е съставен акт за нарушение на Валутния закон.  ", "date": "2018.05.08", "title": "Спипаха 1.703 кг сребърни накити а ГКПП Капитан Андреево"}
{"url": "http://www.novinite.bg/articles/159557/Fandakova-vrachi-kupata-na-Sofiya-na-sastezanieto-po-konen-sport-v-Yujniya-park", "text": "Хиляди столичани се събраха в Южния парк за да проследят атракциите на първия в България градски турнир по конен спорт. Турнирът се организира от  Българска федерация по конен спорт и конна база НИЕСА със съдействието на Столична община и е част от инициатива София – Европейска столица на спорта.Шампион стана Ангел Няголов, преминал без грешка и най-бързо през препятствията на паркура със своя кон Чакотаго, порода Вестфале. Втори се нареди Андрей Гочев с Балофина, а бронзът остана за Апостол Тенев с Форт от Джулай. Най-добра сред децата  се оказа Ая Митева с Каро Ас.„Радостно е, че днес за всички тук се получава един хубав празник в този прекрасен парк. За първи път в градска среда се организира турнир по конен спорт, имаше и демонстрации и много деца получиха възможността за първи път да се докоснат до този хубав спорт. Столичната община ще продължи да подкрепя подобни инициативи, тази година София е Европейска столица на спорта, но наш постоянен приоритет си остават усилията да предоставим повече възможности на софиянци и гостите на града за активен и здравословен начин на живот“ – заяви в приветствието си към участници и зрители Йорданка Фандъкова. Сред наградилите призьорите бяха още Теодор Шейтанов – генерален секретар на БФКС, доц. Юри Вълев, Петър Чолаков, Стоица Аргилашки и други.На съседната поляна пък всеки можеше да опита да поязди пони и голям кон с придружител, стотици деца се пробваха и изпитаха незабравими емоции.Градските конни турнири от най-висок ранг са с традиции в европейски столици като Париж, Берлин, Виена, Лондон, както и в центъра на Ню Йорк, край яхтените пристанища на Монако. Със събитието в събота София се нарежда до подобни водещи световни и европейски градове.", "date": "2018.05.08", "title": "Фандъкова връчи купата на София на състезанието по конен спорт в Южния парк"}
{"url": "http://www.novinite.bg/articles/159514/Vlakove-se-sblaskaha-v-Germaniya-ima-jertvi", "text": "Два влака се сблъскаха в Германия. Двама загинаха, 14 са ранени.Катастрофата е станала снощи, около 21:20 ч. местно време, в района на жп гарата в град Айхай, провинция Бавария. Ударили са се товарен и регионален пътнически влак, по информация на германската федерална полиция, предаде AFP. Катастрофата е станала на линията между Инголщад и Аугсбург. В участъка има един коловоз.Жертвите са машинистът на пътническия влак и една пътничка.Състоянието на трима от ранените е сериозно.Машинистът на товарния влак е невредим.Причините за сблъсъка все още не са известни.", "date": "2018.05.08", "title": "Влакове се сблъскаха в Германия, има жертви"}
{"url": "http://www.novinite.bg/articles/159571/Vremenno-se-ogranichava-parkiraneto-v-uchastak-na-ul-Car-Samuil", "text": "От 8.00 часа до 22.00 часа на 12 май се забраняват престоят и паркирането на пъти превознисредства на ул. „Цар Самуил“ между ул. „Иван Денкоглу“ и ул. „Солунска“От 10.00 часа до 22.00 часа на 12 май се забранява влизането на пътни превозни средства кактоследва :- По ул. „Цар Самуил“ между ул. „Солунска“ и ул. „Иван Денкоглу“- - ул. „Иван Денкоглу“ между ул. „Кн. Борис I“ и ул. „Цар Самуил“.Промяната в организацията на движение се налага във връзка с провеждане на събитие попроект „Европа през погледа на младите в изкуството“.", "date": "2018.05.08", "title": "Временно се ограничава паркирането в участък на ул. „Цар Самуил“"}
{"url": "http://www.novinite.bg/articles/159520/Melaniya-Tramp-predstavi-programa-posvetena-na-decata", "text": "\r\nПървата дама на САЩ Мелания Тръмп представи програма, по която тя ще работи и която е посветена на децата. Така тя последва примера на предишните първи Лора Буш и Мишел Обама, които се бореха срещу неграмотността и затлъстяването. \r\nВ Розовата градина на Белия дом Мелания тръмп представи своята програма, насочена към децата. Под надслова \"Бъди най-добър\" усилията ще бъдат съсредоточени в три области - физическо здраве, социални медии и злоупотреби с наркотични вещества.\r\n\r\nРейтингът на Мелания Тръмп не престава да расте, откакто съпругът ѝ Доналд Тръмп стана президент на САЩ. Миналата година през януари одобрението за нея беше 47 процента, а днес е вече 57 процента. \r\n  ", "date": "2018.05.08", "title": "Мелания Тръмп представи програма, посветена на децата"}
{"url": "http://www.novinite.bg/articles/159521/Ruski-voenen-helikopter-katastrofira-v-Siriya", "text": "Руски военен хеликоптер е катастрофирал в Сирия, а двамата летци са загинали, съобщи руското министерство на отбраната.Инцидентът с машината Ка-52 станал по време на планов полет и не се дължи на вражески огън, твърдят властите.Според източници от Москва, най-вероятната причина за инцидента е техническа повреда. При подобен инцидент, в началото на май загинаха двама руски пилоти на изтребител Су-30.", "date": "2018.05.08", "title": "Руски военен хеликоптер катастрофира в Сирия"}
{"url": "http://www.novinite.bg/articles/159543/Dneven-horoskop-za-8-maj", "text": "Вашето самочувствие придобива голям тласък днес, така че трябва да се възползвате максимално от него. Тази добра новина може да подобри работните ви взаимоотношения или да ви даде нов шанс за романтика.Трябва да поемете по-активна роля днес, особено след работа. Може да се почувствате сякаш вашият социален живот се забавя малко, но поне със сигурност нещата ще бъдат интересни. Трябва да устоите на изкушението да кажете \"да\" на всички днес, защото всички ще прекаляват с добротата ви. Трябва да направите техните искания приоритетни и да отделите време само за най-важните неща.Ако сте представител на някой от останалите зодиакални знаци, можете да намерите дневния си хороскоп ", "date": "2018.05.08", "title": "Дневен хороскоп за 8 май"}
{"url": "http://www.novinite.bg/articles/159531/Zapochva-71-iyat-Mejdunaroden-kinofestival-v-Kan", "text": "Днес ще бъде даден официално старт на 71-ия Международен кинофестивал в Кан. На Лазурния бряг се събира елитът на световното кино.Фестивалът ще бъде открит с прожекция на филма „Всички знаят” на иранския режисьор Асгар Фархади. Главните роли се изпълняват от Пенелопе Крус, Хавиер Бардем и аржентинския актьор Рикардо Дарин.Общо 21 филма ще се борят за „Златната палма”, която ще бъде връчена на 19-и май.Водещ на церемонията по откриването и закриването на кинофестивала ще бъде френският актьор Едуар Баер. Председател на журито ще бъде австралийската актриса и носителка на награди „Оскар”-и и „Златен глобус” Кейт Бланшет. ", "date": "2018.05.08", "title": "Започва 71-ият Международен кинофестивал в Кан"}
{"url": "http://www.novinite.bg/articles/159556/Futbolen-mach-shte-blokira-centara-na-Sofiya-utre", "text": "Забранява се престоят и паркирането на пътни превозни средства, с изключение на автомобилите на участниците в мероприятието, както следва:От 08:00 часа на 07.05.2018 г. до приключванена футболната среща на 09.05.2018 г. по алеите около Национален стадион \"Васил Левски\", при сектор Б, В и Г.От 14:00 до 22:00 часа на 09.05.2018 г.:От 18:30 часа на 09.05.2018 г. до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с излючение на автобусите на масовия градски транспорт по:„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.05.08", "title": "Футболен мач ще блокира центъра на София утре"}
{"url": "http://www.novinite.bg/articles/159535/Libijskata-bregova-ohrana-sprya-nad-500-migranti-v-Sredizemno-more", "text": "\r\nЛибийската брегова охрана спря над 500 мигранти в четири надуваеми лодки, опитващи се да стигнат от бреговете на Либия до Европа през Средиземно море, предаде ДПА. Три лодки с над 400 мигранти са били прехванати в района на Гарабули, източно от Триполи. Една лодка с около 100 мигранти е била прехваната край бреговете на западния град Сабрата.\r\n  ", "date": "2018.05.08", "title": "Либийската брегова охрана спря над 500 мигранти в Средиземно море"}
{"url": "http://www.novinite.bg/articles/159519/380-kilograma-kokain-v-Peru-sred-trafikantite-sa-i-dvama-balgari", "text": "Продължава разследването около задържаните българи с 380 килограма кокаин в Перу.Според местни медии, 39-годишният Георги Николов и 41-годишния Асен Чехларов ескортирали с кола хладилен камион, който превозвал огромното количество дрога с висока чистота, скрито в тайници в стените и в тавана на камиона.Цената на наркотика на дребно била около 200 милиона долара.", "date": "2018.05.08", "title": "380 килограма кокаин в Перу, сред трафикантите са и двама българи"}
{"url": "http://www.novinite.bg/articles/159541/Vazmojnite-scenarii-pred-Putin-prez-2024-godina", "text": "След края на четвъртия си мандат през 2024 Владимир Путин ще е ръководил Русия в продължение на четвърт век и вече ще е седемдесетгодишен. Дали ще се оттегли? Или ще се опита да остане на власт? В страна, която никога досега не е преживявала нормална политическа алтернатива, въпросът за края на кариерата му и за определянето на евентуален приемник с основание се поставя в началото на четвъртия му мандат. АФП разглежда няколко възможни сценария през 2024 г. Оттегляне Ако не бъде извършена конституционна реформа, Владимир Путин няма да може отново да се кандидатира за президент през 2024: Руската конституция забранява повече от два последователни президентски мандата. През 2024 той ще навърши 72 г. и може да реши да напусне Кремъл след 24 години на власт. В интервю за американския телевизионен канал Ен Би Си Владимир Путин каза, че е мислил за евентуален наследник още през 2000 г.. „Няма лошо човек да помисли, но в крайна сметка решението принадлежи на руския народ, заяви той.Прочети повече Засега президентът не дава и най-малката индикация за личността, която би могла евентуално да стане негов приемник, предава БГНЕС. През 2008 Владимир Путин не можеше да се кандидатира след два последователни мандата и отстъпи мястото на сегашния премиер Дмитрий Медведев, след което през 2012 отново се върна в Кремъл. Това обаче не прави Медведев потенциален наследник. Руският политически живот е белязан от прикрита борба между два съпернически клана - представителите на т.нар. силовики, произхождащи от средите на армията и службите за сигурност, и представителите на по-либерално течение, свързано с деловите среди. Борбата вече се води, заяви за АФП независимият анализатор Николай Петров, като добави, че никой няма да чака пасивно и че всяка група ще се опита да прокара интересите си. Президентът няма да се оттегли преди да е посочил наследника си, уверява Петров.Редуване Ако иска да остане на власт, Владимир Путин може да се изкуши да повтори сценария от 2008, която пробута на президентския пост Дмитрий Медведев и стана министър-председател за четири години, запазвайки си ръководството върху ключови области в страната. Възможно е той да не прибегне до този сценарий заради възрастта си: през 2030, ако връщането му в Кремъл стане при спазване на конституцията, той ще е на 78 г. На въпрос на журналист в навечерието на победата му през март за евентуален нов мандат през 2030 Владимир Путин като че ли отхвърли подобна хипотеза. „Шегувате се. Какво трябва да направя. Да остана да поста докато стана на 100 г? Не!Пожизнено президентство Путин, който се радва на голяма популярност и присъствието му в руските медии е постоянно, изгради авторитета на държавата формирайки истинска „вертикала на властта“, зависеща единствено от него. В друго интервю за Ен Би Си, излъчено на 9 март, той твърди, че не иска да се вкопчва във властта . „Никога не съм променял конституцията…. И нямам никакво намерение да правя подобно нещо сега и да последвам примера на китайския президент Си Цзинпин, който постигна премахването на ограничението за броя на президентските мандати.. Пред АФП анализаторът Дмитрий Орешкин е скептичен: Не вярвам той се да се откаже от властта през 2024, дори и ако наистина му е омръзнало. Той не може да си тръгне, защото не вярва, че някой тогава би могъл да го защити.", "date": "2018.05.08", "title": "Възможните сценарии пред Путин през 2024 година"}
{"url": "http://www.novinite.bg/articles/159537/Dete-se-varna-kam-jivota-predi-da-vzemat-organite-mu-za-transplantaciya", "text": "13-годишно дете се върна към живота, след като родителите му подписаха документи, с които даряват органите му. Случаят от Алабама обиколи новинарските емисии днес.Трентън Маккинли получил тежка мозъчна травма през март, когато ремарке се обърнало и паднало върху главата му, пише Би Би Си.Лекарите казали на родителите, че момчето няма да се върне към живота и че органите му са подходящи за пет деца, които се нуждаят от трансплантация. Ден преди животоподдържащата техника да бъде изключена, Трентън се върнал в съзнание.Тийнейджърът получил седем фрактури на черепа при инцидента в град Мобил, Алабама. Претърпял няколко мозъчни операции, страдал от бъбречна недостатъчност и от сърдечна недостатъчност, разказва майка му Дженифър Райндъл.Трентън умрял операционната маса и след 15-ата минута лекарите ѝ казали, че той \"никога повече няма да бъде нормален\".Майката се съгласила да дари органите на сина си, когато разбрала, че те могат да спасят други деца.На следващия ден трябвало да се извърши последният мозъчен тест, за да се обяви часът на смъртта. Но момчето се върнало към живот. Тестът бил отменен.Сега Трентън бавно се възстановява. Той може да говори и да ходи, чете и дори решава задачи по математика.Майка определя случилото се като \"чудо\".Момчето не помни инцидента. Но казва, че докато е бил в безсъзнание, всъщност е бил в рая.\"Намирах се на открито, в поле и вървях направо\", описва 13-годишното момче. \"Няма друго обяснение, това е Бог\", допълва то.Семейството е открило фонд във Фейсбук за набиране на средства, с които да покрият медицинските разходи.", "date": "2018.05.08", "title": "Дете се върна към живота, преди да вземат органите му за трансплантация"}
{"url": "http://www.novinite.bg/articles/159544/Djon-Keri-Sdelkata-s-Iran-e-neobhodima-opasnostta-idva-ot-Rusiya", "text": "Бившият държавен секретар на САЩ Джон Кери е убеден в необходимостта от запазване на споразумението с Иран за ядрената програма на Техеран и призова сегашния президент Доналд Тръмп „два пъти да помисли“, преди да вземе решение по този въпрос. Мнението си Кери изрази в интервю пред италианския в. „Кориере дела сера“, информира БГНЕС. Съвместният всеобхватен план за действие (СВПД) беше съгласуван от Иран и шест мощни държави (петте постоянни членки на съвета за сигурност на ООН плюс Германия) през лятото на 2015 г. и влезе в сила през януари 2016 г. По това споразумение е планирана отмяна на санкциите, наложени срещу Техеран от Съвета да сигурност на ООН, САЩ и Евросъюза. В замяна Иран се обвърза да ограничи ядрената си програма и да я постави под международен контрол. Днес се очаква Тръмп да обяви решението си във връзка с излизането на САЩ от споразумението или продължаване на съблюдаване на записаното в него.„Това споразумение работи и излизането от него няма да помогне за намаляване на разногласията, а само ще доведе до това, че иранската страна ще получи възможност също да не спазва условията по него. Освен това ние няма да знаем какво прави Техеран, поради това, че с излизането на САЩ от споразумението международните наблюдатели ще бъдат длъжни да напуснат страната“, каза Джон Кери.Той е убеден, че отказът от споразумението с Иран ще има негативни последствия за мирното урегулиране и процеса на разоръжаване на Корейския полуостров. Освен това бившият държавен секретар съвсем не е склонен всички заслуги за постигане на прогрес по урегулиране на ситуацията на Корейския полуостров да бъдат приписвани на Тръмп.„Не знаем каква роля е изиграл Китай за този обрат“, отбеляза Кери.Освен това Кери призова Европа да запази санкциите по отношение на Русия, защото „Русия представлява заплаха“.„Много работихме, за да убедим нашите европейски партньори да запазят санкциите по една проста причина. От 1945 г., когато установихме нашите общи ценности и институции, само една страна си позволи да наруши всички правила – Русия. Само тази страна открито се опитва да се намесва в политиката на други държави, и никой не трябва да се чувства в безопасност пред лицето на такива атаки“, коментира още Джон Кери. Кери направи паралел между „действия извън приетите обществени норми“, и ситуацията в Европа през миналия век.„Европа заплати огромна цена за малодушие, фашизъм, нарушаване правата на човека и нежеланието за признаване суверенитета на другите. Не искам да се връщаме към тези времена“, каза още Джон Кери. ", "date": "2018.05.08", "title": "Джон Кери: Сделката с Иран е необходима, опасността идва от Русия"}
{"url": "http://www.novinite.bg/articles/159549/Germanskiyat-orajeen-iznos-za-Turciya-ne-spira", "text": "Въпреки обявените от Берлин ограничения за доставки на оръжия на Турция, износът им изглежда все още в е ход. Още през 2009 г. федералното правителство на Германия е дало съгласието си за производството на подводници за турския флот. По данни на водещото издание \"Der Spiegel\" предстои компанията ThyssenKrupp Marine Systems (TKMS) да доставки шест подводници на Анкара, които са построени съвместно с турска компания, информира Агенция \"Фокус\". Тази информация се съдържа в отговор, даден на запитване от страна на парламентарната фракция на партията „Левица“.Съгласно разпространените данни, разрешението на Берлин от 2009 г. е за за производство на подводници от клас 214. През 2011 г. правителството на ФРГ е приело експортни гаранции в размер на почти 2,5 милиарда евро. В периода 2015-2017 г. е пристъпено към строителството на подводниците, което не е спряно дори и при масовите арести в Турция, последвали месеците след неуспешния опит за държавен преврат срещу президента Реджеп Тайип Ердоган.„Изнесените от Германия подводници, които се сглобяват в Турция, са почти перфектни нападателни оръжия за турската политика на агресия в Средиземно море\", обясни Севим Дагделен, заместник-председател на „Левица“.Освен това не бива да се пренебрегва „значителният трансфер на технологии в Турция\", категорична е Дагделен.Само преди няколко месеца стана известно, че и в началото на текущата година федералното правителство е одобрило износ на оръжие в Турция. По данни на изданието, в периода между 31 юли 2017 г. и 15 януари 2018 г. Берлин е разрешил експорт на военно оборудване за Анкара на стойност близо 14 милиона евро. Износът на въоръжение в Турция предизвиква разгорещен дебат, след като в медиите се появиха кадри, от които стана ясно, че германските танкове „Леопард“ се използват в турската операция „Маслинова клонка“ срещу кюрдите в района на сирийския град Африн. ", "date": "2018.05.08", "title": "Германският оръжеен износ за Турция не спира"}
{"url": "http://www.novinite.bg/articles/159545/Arstuvaha-maj-zaplashil-feldsher-s-pistolet", "text": "42-годишен мъж от град Завет е задържан, след като насочил пистолет към медицинско лице, съобщава Агенция \"Фокус\".Случката се разиграла в ранния следобед на 6 май в дома на мъжа. Той е повикал Спешна помощ заради здравословни проблеми на жената, с която живеел на семейни начала. По време на прегледа мъжът извадил газов пистолет и го насочил към фелдшера. Опитал да произведе изстрел, но не успял.След ареста на нападателя, оръжието е иззето.По случая е образувано производство. ", "date": "2018.05.08", "title": "Арстуваха мъж, заплашил фелдшер с пистолет"}
{"url": "http://www.novinite.bg/articles/159523/Glavniyat-prokuror-na-Nyu-Jork-podade-ostavka-sled-obvinenie-v-nasilie-nad-4-jeni", "text": "Главният прокурор на Ню Йорк Ерик Шнайдерман подаде оставка след обвинения в насилие от четири жени.Оставката бе връчена, след като сп. New Yorker публикува доклад, цитиращ четири жени, които твърдят, че Шнайдерман ги е удрял. Две от тях казват, че са негови бивши интимни партньорки.Шнайдерман отхвърля обвиненията. Той беше поддръжник на движението #MeToo срещу сексуалното насилие.През февруари той заведе иск срещу продуцента Харви Уайнстийн и компанията му след разследването за сексуални посегателства.\"В поверителността на интимните отношения съм участвал в ролеви игри и други сексуални действия по взаимно съгласие. Не съм нападал никого. Никога не съм имал сексуални отношения, които не са били по взаимно съгласие - това е линия, която никога не бих пресякъл\", каза той в изявление в понеделник.", "date": "2018.05.08", "title": "Главният прокурор на Ню Йорк подаде оставка след обвинение в насилие над 4 жени"}
{"url": "http://www.novinite.bg/articles/159552/Balgarski-diplomat-nameren-martav-v-Tokio", "text": "Mъж, идентифициран като първи секретар на българското посолство в Япония, е открит мъртъв пред търговска сграда в Шинджуку, Токио в понеделник сутрин. Към момента се предполага, че става въпрос за самоубийство, съобщава местната полиция, цитирана от JapanToday. Около 9.45 часа минувач съобщил на службите за спешна помощ, че е видял човек, \"падащ от високо\". Падналият е откаран в болница и скоро след това е обявен за мъртъв. Мъжът е идентифициран като първи секретар на българското посолство в Токио. Човекът, чието име не се споменава, е 41-годишен и е започнал мандата си в посолството през март. Очевидци съобщават на полицията, че са видели мъжа, който стои на 7-ия етаж в сградата, малко преди да загине. На мястото на инцидента не е намерено писмо, допълва полицията. Според сайта на Министерството на външните работи първият секретар в мисията ни в Япония е Ивац Владайчев, отбелязва Канал 3.", "date": "2018.05.08", "title": "Български дипломат намерен мъртъв в Токио"}
{"url": "http://www.novinite.bg/articles/159560/Lesovadi-gorski-pedagozi-ot-Balgariya-obmeniha-opit-s-kolegite-si-ot-Avstriya", "text": "Децата да научат повече за гората и нейните обитатели, да се докоснат до дивата природаи да разберат как да я съхранят сега и в бъдеще, това е целта на специалистите горскипедагози, които освен лесовъдската си мисия, отделят голямо внимание и на работата с деца.Да има специално изградени за целта горски училища е идеята на лесовъдите, посетилитакъв специализиран център в Австрия, по покана на австрийските горски педагози.Австрийското горско училище е създадено преди 15 години и се намира в близост до Виена.Разположено е в красив горски парк, но е извън урбанизираните територии. Горското школоразполага и с каравана, в която децата, които живеят извън столицата могат да проведат своитечасове. Освен красивите препарирани животни тук малчуганите могат да видят и да научаткакво се случва с животните ако се изхвърлят отпадъци в гората или се пали огън извънопределените места.„Нашата идея е да създадем подобни горски центрове и в България. Така децата вестествена среда ще се запознаят с всичко, което могат да срещнат в гората и на практика щенаучат какви грижи се полагат за нейното отглеждане и опазване. Радостното е, че все по-голям брой наши колеги – лесовъди са готови да се включат активно в работата с деца“, каза д-р инж. Анна Петракиева, главен експерт в Изпълнителна агенция по горите и преподавател погорска педагогика в Лесотехническия университет.Българските лесовъди имаха възможност да разгледат и единственото в странатаТехническо училище по горско стопанство в Брук на Мур, в което се изучава и дисциплинатаГорска педагогика. Школото е с пет годишен курс на обучение, като завършилите специалистипридобиват квалификация подобна на тази, която при нас получават учениците впрофесионалните гимназии.Школото в Брук на Мур е изключително модерно обзаведено, а учебната програма енасочена изцяло към практиката и към реалната работа на бъдещите горски работници. Повреме на престоя си в колежа обучаемите могат да полагат изпити и по свободно избираемидисциплини, като една от тях е и Горската педагогика. Част от заниманията с учениците сепровеждат в изцяло реновирана хижа в Алпите, като в близост има изградени модерникабинети, както и много кътове за игри, в които децата могат да се забавляват, но и да научатмного за гората и дивата природа. На място експерти имаха възможност да видят как реалнопротичат часовете по Горска педагогика.В българската група бяха включени експерти от различни стопанства и предприятия всистемата на МЗХГ и ИАГ, приключили успешно първо и второ ниво на обучение по горскапедагогика.", "date": "2018.05.08", "title": "Лесовъди - горски педагози от България обмениха опит с колегите си от Австрия"}
{"url": "http://www.novinite.bg/articles/159542/Evakuiraha-letishte-v-Avstraliya", "text": "Спешна евакуация на Терминал 1 на летище Пърт в Австралия. Засега не е ясна причината за тези действия.Малко след затварянето на Терминала, той беше отворен отново.„Благодарим ви за търпението, което проявихте, докато се грижихме за вашата безопасност”, написаха от летището в Twitter.Самите пътници бяха силно объркани от случилото се.„Всичко на летището беше много хаотично. Служителите не знаеха къде да отвеждат и разпределят хората. Но се радвам, че не се случи нищо сериозно”, написа потребителка в Twitter.", "date": "2018.05.08", "title": "Евакуираха летище в Австралия"}
{"url": "http://www.novinite.bg/articles/159512/Valeji-i-dnes-temperaturite-do-27-gradusa", "text": "Днес отново се очакват валежи, основно в Западна България и североизточните райони, показва прогнозата на НИМХ-БАН.По-интензивни и значителни по количество ще са валежите в Рило-Родопската област и Западна Стара планина. Ще духа до умерен вятър от северната четвърт.Възможно е да превали в София и Пловдив, ще вали във Варна, Плевен, Велико Търново.Максималните температури ще са предимно между 22° и 27°.Над планините ще се развива купесто-дъждовна облачност и на много места, главно в Рило-Родопския масив и Западна Стара планина, ще има краткотрайни, след обяд – временно интензивни валежи, придружени с гръмотевици. Ще духа умерен вятър от север-североизток. Максималната температура на височина 1200 метра ще е около 15°, на 2000 метра – около 9°.Над Черноморието ще се развива купеста и купесто-дъждовна облачност и на места, главно по северното крайбрежие, ще има краткотрайни превалявания и гръмотевична дейност. Ще духа до умерен вятър от север-североизток. Максималните температури ще са 20°-23°. Температурата на морската вода е 17°-20°. Вълнението на морето ще бъде 2-3 бала.", "date": "2018.05.08", "title": "Валежи и днес, температурите - до 27 градуса"}
{"url": "http://www.novinite.bg/articles/159515/Uchebnik-po-literatura-uchi-decata-che-Sv-Georgi-e-romski-svetec", "text": "Урок в учебник по литературавъзмути майка на петокласник. Жената сподели в социалната мрежа снимка от изданието, нод без да уточнява кои са авторите на учебника. Постът си тя допълва с цитат от учебника: „Св. Георги е един от малкото светци, почитани както от християни, така и от мюсюлмани (...) Гергьовден е и голям празник на ромите в България - те го наричат Ерделез\". Елена Гунчева разказва, че на въпрос какво знае за Гергьовден, синът й изрецитирал наученото от учебника - а именно, че това е един от най-големите празници на циганите в България. Тя уточнява, че за значението на празника за българите, както и за празника на Българската армия е отделено едно изречение накрая на текста.Това не е първият случай, при който родители изразяват недоволство от текстовете в учебници на децата си. Експерти от Министерството на образованието и науката (МОН) многократно са коментирали, че повечето издателства се опитват да бъдат максимално толерантни към различните етноси, кавото е и изискването на ведомството.В действителност поднесената в учебника информация не е невярна. Гергьовден се празнува от всички религии - мюсюлманите са го взели от тюрките, ромите също са го приели като свой. Родители обаче коментират, че ударението на урок по темата трябва да бъде поставено върху товакакво е значението на празника за българите. В народния ни календар това е един от най-големите и тържествени народни празници, който поставя началото на лятото и новата стопанска година. Православната църква почита паметта наедин от най-големите български светци - св. Георги Победоносец - покровител на овчарите и стадата. За първи път 6 май се отбелязва и като военен празник през 1880 г. До 1947 г. се чества от българското войнство като Ден на храбростта и празник на войската. На този ден по традиция сеосвещават бойните знамена на Българската армия. При циганите празнуването на Гергьовден е свързано с вярването, че Свети Георги е спасител на ромите и с легендата, че змеят на зъл цар започнал да изяжда ромите, но Св. Георги го убил. Освен това Ерделез се е празнувал и като начало на пролетта.", "date": "2018.05.08", "title": "Учебник по литература учи децата, че Св. Георги е ромски светец"}
{"url": "http://www.novinite.bg/articles/159532/Nov-priziv-na-rumanskiya-prezident-za-ostavka-na-premiera-Viorika-Danchila", "text": "\r\nС данните за изпълнението на бюджета за първото тримесечие пред себе си президентът Клаус Йоханис отново поиска оставката на премиера Виорика Дънчила, като заяви, че в момента управляващата Социалдемократическа партия (СДП) \"залага бъдещето на страната\" чрез едно неефективно управление, съобщава в. \"Гъндул\".\r\n\"Това е напълно незадоволително развитие на финансите. Наложителна е оставката на г-жа Дънчила, за да освободи място за отговорни хора\", заяви държавният глава. Президентът изтъкна, че първи път след икономическата криза фискалните приходи са по-малки от предишната година.\r\nПрезидентът изрази безпокойство във връзка с растящите бюджетни разходи на фона на намаляващите приходи. \"СДП на практика залага бъдещето на страната! Увеличава заплатите и пенсиите и пренебрегва важни инвестиции в инфраструктурата, както и инвестиции, необходими за развитието като цяло\", посочи държавния глава, като подчерта, че \"не виждаме нито магистрали, нито училища, нито болници\".\r\nПо думите на Йоханис е \"недопустимо еврофондовете да не са един от приоритетите на правителството\". \"Имат за приоритет да се борят с Националната банка на Румъния, с инвеститорите, с многонационалните компании, но еврофондовете не са сред приоритетите\", посочи президентът.\r\nСпоред данни, обявени в петък от министерството на финансите, бюджетното изпълнение за първото тримесечие на 2018 г. е завършило с дефицит от 4,46 милиарда леи, тоест 0,48 процента от брутния вътрешен продукт, посочва изданието. От своя страна лидерът на СДП Ливиу Драгня отговори на критиките на държавния глава, като заяви, че Йоханис е представил \"един списък с лъжи\".\r\nИзданията съобщават, че днес ще се състои ключова среща между премиера Виорика Дънчила и ръководството на синдиката на здравните служители \"Санитас\", от изхода на която ще зависи дали медиците ще организират обща стачка, планирана за 11 май. Основните искания на здравните служители са увеличения на заплатите за всички работещи в сектора, както и премахване на тавана от 30 процента за надбавките, уточни Мирча Чокан, заместник-председател на \"Санитас\".\r\n  ", "date": "2018.05.08", "title": "Нов призив на румънския президент за оставка на премиера Виорика Дънчила"}
{"url": "http://www.novinite.bg/articles/159550/Vulkanat-Kilauea-na-Havaite-prodaljava-da-nanasya-shteti", "text": "\r\nБроят на къщите, погълнати от лавата нарасна на 26. До този момент няма жертви. Повече от 1700 души бяха евакуирани от домовете си. Въпреки това някои от тях успяха да заснемат кадри, на които се вижда как изригва лава на метри от къщите им. Вулканът изригна в четвъртък и предизвика серия от земетресения, най-силното от които беше 6,9 по скалата на Рихтер.\r\n \r\n  ", "date": "2018.05.08", "title": "Вулканът Килауеа на Хаваите продължава да нанася щети"}
{"url": "http://www.novinite.bg/articles/159513/Zapochva-izdirvaneto-na-Boyan-Petrov", "text": "Ако времето позволи, днес се очаква началото на спасителна операция за издирването на Боян Петров, предаде БНТ. В момента обаче има ураганен вятър и това не е възможно, разказа алпинистът Слави Несторов от Непал пред bTV.Българският алпинист е в неизвестност от 3 май по информация на българското Министерство на външните работи. За изчезването съобщи снощи съпругата му Радослава Ненова.\"Покорителят на върховете\" направи опит да изкачи 8-хилядника Шиша Пангма в Хималаите, но времето рязко се влошило и следите му се губят. Боян Петров участва в тази експедиция с още 10 души от други националности.", "date": "2018.05.08", "title": "Започва издирването на Боян Петров"}
{"url": "http://www.novinite.bg/articles/159516/Zapochva-izplashtaneto-na-pensiite-za-maj", "text": "Изплащането на пенсиите през май 2018 г. от Националния осигурителен институт (НОИ) ще започне на 8 май (вторник) и ще приключи на 21 май (понеделник).Периодът е съобразен с почивните дни по Гергьовден. Чрез пощенските станции пенсиите ще се изплащат съобразно изготвен график, който ще бъде обявен предварително във всяка една от тях.Преводите на сумите за майските пенсии по сметки на пенсионерите, които получават пенсиите си по банков път, ще бъдат извършени на 8 май 2018 г.", "date": "2018.05.08", "title": "Започва изплащането на пенсиите за май"}
{"url": "http://www.novinite.bg/articles/159524/CGM-50-otstapka-za-teatar-ako-si-redoven-patnik", "text": "На спирката на трамваи 20 и 22 срещу Младежкия театър \"Николай Бинев\" в столицата от 10,30 ч. до 11,15 ч. ще се проведе инициатива под надслов \"Спирка Младежки театър\". Тя се провежда от Центъра за градска мобилност и Младежкия театър. Там пътниците ще получат листовки, от които ще разберат за какво точно става дума. Те ще получат и автографи от актьори от театъра. Първите, които ще участват в инициативата, са актьорите Николай Луканов, Рая Пеева, Ахмед Юмер, Николай Желев и Юлиян Петров.Всички пътници, които имат редовни карти за градски транспорт за срок от 12, 6 и 3 месеца, а също и тези, които пътуват с пенсионерски, ученически и студентски карти, могат да се възползват от кампанията „Спирка Младежки театър“. Вземайки си специален талон с логото на кампанията от пунктовете за продажба на превозни документи на ЦГМ те ще могат да ползват 50% отстъпка от цената на билетите за всички представления на театъра. Талонът показва, че картата е валидна и притежателят й ще може да използва намалението за билета. То ще важи за всички постановки от репертоара на Младежки театър „Николай Бинев“ до края на този театрален сезон. Намалението на театралния билет важи и за следващия, но до края на 2018 г.ЦГМ с подкрепата на Младежки театър прави жест към редовните си пътници и така картата за градския транспорт ще донесе и своеобразен бонус на притежателя й.", "date": "2018.05.08", "title": "ЦГМ:  50% отстъпка за театър, ако си редовен пътник"}
{"url": "http://www.novinite.bg/articles/159526/Jordanka-Fandakova-proveryava-remontite-v-Sofiya", "text": "Кметът на София Йорданка Фандъкова ще направи днес, 8 май проверка на изпълнението на текущите ремонти на вътрешноквартални улици в София. В 12.00 часа кметът Фандъкова и зам.-кметът Евгени Крусев ще бъдат на ул. „Божана“ в район „Илинден“. ", "date": "2018.05.08", "title": "Йорданка Фандъкова проверява ремонтите в София"}
{"url": "http://www.novinite.bg/articles/159527/Trima-sherpi-veche-tarsyat-Boyan-Petrov", "text": "\"Обичайно е, че Боян си е оставил телефона в базовия лагер, защото е очаквал един ден след него по маршрута да тръгнат неговите колеги, които имат свой сателитен телефон\". Това заяви за \"Здравей, България\" Деян Петков, един от организаторите на експедицията на Боян Петров, който 10-и ден е в неизвестност. Той опитвал да изкачи 8-хилядника Шишапангма в Хималаите, Тибетски автономен район.  Трима шерпи вече са тръгнали да търсят алпинистаПетков уточни, че телефонът тежи, а батериите падат за 3-4 дни в студеното време: \"За да стопляш неща, докато вървиш, трябва да ги държиш до себе си. Предполагам, че е предпочел да пренася други неща\".  \"Нормално е за една седмица да го няма. И друг път също се е случвало да няма връзка с него по 7 дни. Но пък сме имали информация от хора, които са вървели с него\", каза Петков, като в същото време обясни, че Боян обича да върви сам, защото така се чувства по-комфортно и може да върви със собствено темпо. \"Надяваме се докато неговите колеги са се качвали към 3 лагер, той да е стигнал до върха, а после да е тръгнал да се връща след тях. Смятаме, че той е в лагер 1, където има храна и вода\", допълни той. По думите му в момента в района няма буря, но времето е лошо и духа силен вятър.  Ако има възможност, в спасителната акция ще се включат и хеликоптери от Китай. Тяхното пристигане обаче е затруднено от вятъра. Относно факта, че палатката на Боян е била намерена на последния лагер 3, Петков обясни, че това е нормално: \"Палатката се оставя и тръгваш да катериш върха. Някои хора дори не си взимат раницата. Те носят само най-необходимото. Това е съвсем нормално\". Днес се очаква да започне спасителната акция, ако времето го позволява. ", "date": "2018.05.08", "title": "Трима шерпи вече търсят Боян Петров"}
{"url": "http://www.novinite.bg/articles/159555/Startira-podpiska-za-referendum-otnosno-zavoda-za-izgaryane-na-otpadaci-v-Sofiya", "text": "Местен референдум за завода за изгаряне на отпадъци и производство на електроенергия от това поискаха от \"Демократична България\". Основните причини за искането - опасността от увеличение на вредни вещества и фини прахови частици във въздуха и дългът от 130 млн. лева, които ще трябва да поемат плащащите местните си данъци в София.\"Демократична България\" започна да събира подписи относно проекта \"Изграждане на инсталация за комбинирано производство на енергия в София с оползотворяване на RDF отпадък\" от днес, 8 май. Инициативата се казва \"За чиста София без изгаряне на отпадъци\". Подписи за референдум се събират в пунктовете пред Народния театър \"Иван Вазов\" и метростанциите \"Сердика\" и СУ \"Св. Климент Охридски\" от 8 май, в часовия диапазон от 18:00 до 20:00 часа. \"Изградена на базата на вече остаряла, неефективна и несъобразена с действащото екологично законодателство технология, и концепция по принцип, инсталацията значително ще повиши нивото на фините прахови частици в София, което и сега редовно в пъти надминава допустимите стойности. Отделяните в процеса на изгаряне диоксини са с доказан канцерогенен ефект. Допълнително замърсяване ще дойде и от превоза по градските улици на десетки хиляди тона токсична котлена пепел и шлака годишно. В резултат ще бъде повишена заболеваемостта на софиянци и влошено качеството на средата на обитаване в целия град\", коментират демократите. От \"Демократична България\" казват, че според Закона за управление на отпадъците, нaмaлявaнeтo нa oтпaдъцитe, пoвтopнaтa им yпoтpeбa, ĸoмпocтиpaнeтo и peциĸлиpaнeтo ca c пpиopитeт пpeд изгapянeтo. В нарушение на закона, инсинераторът ще изгаря отпадъци, от които 55% могат да се рециклират и 20% да се компостират. Това ще направи невъзможно достигането на заложените в пакета от мерки за кръгова икономика на ЕК изисквания за оползотворяване на отпадъците. Същевременно проектът е икономически неизгоден, ще \"налее\" средства в \"Топлофикация София\" ЕАД - дружество със значителна задлъжнялост и оперативна загуба, и ще отклони финансов ресурс от важни за столицата екологични и инфраструктурни проекти.Гражданската инициатива \"За чиста София без изгаряне на отпадъци\", учредена от Демократична България, дава възможност на всички софиянци, загрижени за своето и на децата си здраве и за смисленото и прозрачно изразходване на общинския бюджет, да се се обърнат към Столичния общински съвет със следните искания: 1. Столичният общински съвет (СОС) да вземе решение за провеждане на референдум на основание чл. 17, ал. 2 от Закона за общинския дълг със следния въпрос: \"Да бъде ли изградена на територията на Столична община инсталация за изгаряне на битови отпадъци, финансирана чрез поемане на общински дълг в размер на 130 млн. лева?\". 2. СОС да приеме необходимите решения за привеждане на управлението на отпадъците в София в съответствие с политиките на Европейския съюз за постигане до 2030 г. на 65% рециклиране на битови отпадъци, 75% рециклиране на отпадъци от опаковки и до 10% депониране.3. СОС да въведе задължително поименно гласуване на общинските съветници на заседанията на Столичния общински съвет. Съгласно Закона за прякото участие на гражданите в държавната власт и местното самоуправление, до три дни от постъпването на подписката председателят на общинския съвет уведомява за нея общинските съветници, определя водеща комисия за нейното обсъждане и в срок до един месец насрочва заседание на общинския съвет, на което да се вземе решение по поставените въпроси.", "date": "2018.05.08", "title": "Стартира подписка за референдум относно завода за изгаряне на отпадъци в София"}
{"url": "http://www.novinite.bg/articles/159546/Prodaljava-deloto-za-tragediyata-v-Hitrino", "text": "Показания пред съда днес по делото за трагедията в Хитрино даде управителят на „Булмаркет\" Станко Станков. Той разказа пред магистратите, че причината за дерайлирането на влака е състоянието на железния път, а не скоростта. По-късно пред журналисти Станков заяви, че направената от фирмата експертиза ще бъде внесена като доказателство по наказателното дело срещу двамата машинисти, управлявали влака-убиец Радослав Петков и Димитър Михнев.Пред съда управителят на „Булмаркет\" заяви, че е видял дерайлиралия влак и последствията от взрива седмица по-късно. Преди това екип на фирмата не е бил допуснат до мястото на произшествието. Той разказа, че композицията е била от 26 вагона, три от които с пропан бутан, три празни и останалите с полипропилен. От „Булмаркет\" не приемат, че скоростта, с която влакът е влязъл в Хитрино, е причина катастрофата.Станко Станков, управител на „Булмаркет\": Ако скоростта беше причина, тя трябвало да бъде над 111 км/ч. Композицията според доклада на звеното за разследване на катастрофа при Министерството на транспорта се е движела мисля, че с 80 км/ч.Пред съда Станков каза още, че фирмата му има интерес да научи истината за дерайлирането на влаковете, изисквало го и европейска директива, затова фирмата е направила свое разследване, а заключенията ще бъдат внесени като доказателство в наказателното дело.Станко Станков, управител на „Булмаркет\": Причината според експертите или е незаключена стрелка № 5 или счупена стрелка № 5, защото цялата композиция, почти 26 вагона минава без през стрелка № 1. Дори с малко по-висока скорост и на стрелка № 5, която е със същия радиус като стрелка № 1 , се разкъсва на шестия вагон. Не е възможно един вагон да се движи по два коловоза, т.е. шестият вагон се е движел с първата си ос на трети коловоз, с втората си ос на четвърти коловоз. Няма как при този начин на движение по два различни коловоза да не се стигне до дерайлиране на композицията.Станков обясни, че ще бъдат обезщетени пострадалите, ако се докаже вината им. Той припомни, че по сметката на община Хитрино са превели 100 000 лв. за нуждаещите се от лечение. Фирмата е изхарчила 600 000 лв. за отстраняване на последствията от катастрофата в Хитрино на 10 декември 2016 г.", "date": "2018.05.08", "title": "Продължава делото за трагедията в Хитрино"}
{"url": "http://www.novinite.bg/articles/159528/Lekarite-ot-Loveshkata-bolnica-otnovo-izlizat-na-protest", "text": "Продължават протестите на лекарите от Ловешката болница. Очаква се днес по обед отново да излязат пред лечебното заведение.Медиците не са взимали заплати за месеците февруари, март и април.Очаква се днес, в здравното министерство да има среща между най-големият кредитор, запорирал сметките на болницата.  Вчера, лекарите и жителите на Ловеч затвориха за час пътя София-Варна в знак на протест.  ", "date": "2018.05.08", "title": "Лекарите от Ловешката болница отново излизат на протест"}
{"url": "http://www.novinite.bg/articles/159566/Galap-Balgarite-imat-doverie-v-ES", "text": "Българите са подчертано проевропейски настроени и доверието в Европейския съюз се възстанови в обичайните си нива, след като през 2016 г. изглеждаше застрашено. Благосклонно настроените към тоталитарни идеологии у нас са решително малцинство. Това са изводите от националнопредставително изследване на „Галъп интернешънъл“ по повод 9 май – дата, в която се чества ЕС. Данните са от последното издание на ежемесечното проучване, проведено между 13 и 22 април сред 817 души по метода „лице в лице“. Основната част от ежемесечните изследвания са познати като „Политически и икономически индекс на „Галъп интернешънъл“. Независими са от външно финансиране.Доверието в ЕС се върна трайно на обичайно високите си ниваВ последната година и половина доверието в обобщения образ на Европейския съюз възстанови позиции. Така, в първите месеци на 2018 г., около и над 60% от българите споделят доверие в институциите в Брюксел. Недоверие изразяват 31 на сто от анкетираните.Преди две години имаше няколко причини за загуба на доверие, свързани с продължаващите ефекти на т.нар бежанска вълна, както и някои свързани кризи в устоите на ЕС. Такава например беше референдумът, с който Великобритания реши да напусне Общността.Влияние вероятно оказва и по-общото противоборство между Запада и Русия. Въпреки всичко обаче, и през 2016 г. ЕС остана със силно положителен рейтинг. А през 2017 г. доверието в ЕС укрепна – вероятно и във връзка с победата у нас на политически сили, считани за ориентирани в по-голяма степен към Запада.През 2017 г. пък в няколко ключови за Европа избори надделяха опциите „за“ Европа и това подобри картината на общественото мнение. Допълнително влияние оказва и европейското председателство, което допълнително насочва вниманието ни към европейските дела.Тоталитарните идеологии и практики – отречени, но колко?„Галъп интернешънъл“ задава два провокативни въпроса, за да провери степента, до която тоталитарните идеологии и практики са възприемани. Въпросите са най-общи и целят единствено да покажат генералните нагласи.", "date": "2018.05.08", "title": "„Галъп”: Българите имат доверие в ЕС"}
{"url": "http://www.novinite.bg/articles/159530/Neformalno-zasedanie-na-Byudjetniya-komitet-kam-Saveta-na-ES-v-NDK", "text": "Финансовите инструменти в бюджета на Европейския съюз са във фокуса на неформално заседание на Бюджетния комитет към Съвета на ЕС, което се провежда в НДК.Участници в него са бюджетните аташета на всички държави членки и представители на Европейската комисия. Срещата е част от календара на Министерството на финансите в рамките на Българското председателство на ЕС. След работната част на заседанието е предвидено и посещение до обекти, финансирани успешно с европейски средства. Участниците ще се запознаят с работата по изграждането на софийското метро и с комплекса \"Цари Мали град\".", "date": "2018.05.08", "title": "Неформално заседание на Бюджетния комитет към Съвета на ЕС в НДК"}
{"url": "http://www.novinite.bg/articles/159539/Konferenciya-v-Sofiya-obsajda-dohodite-v-Zapadnite-Balkani", "text": "Седмица преди голямата среща на върха между лидерите на ЕС и Западните Балкани на 17 май, КНСБ ще събере представители на съседните ни страни, за да обсъди една от най-важните теми в региона – равнището на доходите в страните от Балканския полуостров, както и перспективите пред сближаването им с тези в Западна Европа.На 9 май, сряда, от 9 часа, в конгресен център „Глобус“ в сградата на КНСБ,  представители на най-големите синдикати от България, Сърбия, Черна Гора, Румъния и Албания, ще обсъждат какво е заплащането в техните държави, кои са основните проблеми пред хората на труда и какви са перспективите в близко бъдеще с оглед присъединяването на Западните Балкани към ЕС.Срещата ще бъде открита от вицепремиера и министър на външните работи Екатерина Захариева и президентите на двата национално представителни синдиката – КНСБ и „Подкрепа“ – Пламен Димитров и Димитър Манолов.В дискусиите ще участват още Петер Шерер, Зам.генерален секретар на ЕКП и Габриеле Бишоф, Председател на групата на работниците, ЕИСК.  Последните данни на КНСБ показват, че средната работна заплата на Балканите изостава номинално между 5 и 10 пъти спрямо старите държави-членки и около 1.8-2.2 пъти спрямо новите държави-членки.По отношение на минималната работна заплата,  с най-нисък размер са Албания (180,52 евро)  и Македония (239,74 евро). На другият полюс е Хърватия с 462 евро. България е с най-ниската минимална заплата в ЕС – 260,76 евро. За сравнение в Люксембург тя е 1999 евро.Очаква се софийската конференция да приеме  Декларация към Срещата на върха ЕС – Западни Балкани, която ще бъде връчена и на българското правителство, което председателства Съвета на ЕС.", "date": "2018.05.08", "title": "Конференция в София обсъжда доходите в Западните Балкани"}
{"url": "http://www.novinite.bg/articles/159517/Kak-shte-se-priberat-u-nas-balgarite-blokirani-na-letishteto-v-Rim", "text": "Близо 200 българи блокирани на Летище Чампино в Рим с часове. Сред тях има и семейства с малки деца. Заради лошо време полетът им бил отменен.Огнян Манолев е един от пътниците, които останаха да нощуват в италианската столица. Той вече е успял да си намери билети за връщане, само че с различна авиокомпания.„С наши средства успяхме да си купим билети за утре. Ще пътуваме с „България ер”. Ние сме две семейства от по трима човека. Билетите обратно до България ни излязоха около 950 лева. Плюс хотел за около 350 лева за тези две нощи. Ако пресметна и разходите за храна, всичко дотук ще излезе около 1500 лева”, обясни за „Здравей, България” Огнян Манолев.По думите му компанията предложила на всеки от пасажерите от блокирания полет, индивидуално решение за връщане в родината. На повечето българи бил предложен вариант да ползват друг полет на компанията за възможно най-близките дестинации до България.", "date": "2018.05.08", "title": "Как ще се приберат у нас българите, блокирани на летището в Рим"}
{"url": "http://www.novinite.bg/articles/159547/Otchitat-rast-pri-rajdaemostta-v-Starozagorsko", "text": "През миналата 2017 година в Старозагорска област са регистрирани 3090 родени деца, като 99.3 на сто са живородени, сочат данните на Националния статистически институт. В сравнение с предходната година броят на живородените са увеличава с 1,4 на сто или 42 деца.Броят на живородените момчета (1 588) е със 109 по-голям от този на живородените момичета (1 479). Коефициентът на обща раждаемост в област Стара Загора през 2017 г. е 9,6 промила. Коефициентът на раждаемост в градовете е 9,4 промила, а в селата - 10,0 промила. В градовете и селата на област Стара Загора живородените са съответно 2 175 и 892 деца. Броят на жените във фертилна възраст към 31.12.2017 година е 65 731. Броят на децата в област Стара Загора, родени от майки под 18 години е 264. Средната възраст на жените при раждане на първо дете намалява от 26 години през 2016 г. на 25.8 години през 2017 година. От началото на деветдесетте години на миналия век се наблюдава трайна тенденция на увеличаване на извънбрачните раждания. Броят на живородените извънбрачни деца в област Стара Загора е 2 098, или 68.4% от всички живородени, което е с 0.6 процентни пункта повече в сравнение с 2016 г. (67.8%). Относителният дял на извънбрачните раждания в селата (79.9%) е по-висок, отколкото в градовете (63.7%).", "date": "2018.05.08", "title": "Отчитат ръст при раждаемостта в Старозагорско"}
{"url": "http://www.novinite.bg/articles/159573/Ot-25-maj-vlizat-v-sila-novi-pravila-za-zashtita-na-lichnite-danni", "text": "От 25 май влиза в сила общ европейски регламент, който ще затегне контрола върху използването на личните данни на физическите лица и тяхното обработване. При доказано установено изтичане на данни фирмата или съответната администрация я грози глоба в размер на десетки милиони евро.Това каза председателят на Асоциацията на сертифицираните експерти по разкриване на измами в България Владимир Икономов на форум, посветен на новите промени в Българската търговско-промишлена палата, пише БГНЕС.„Има два аспекта на защита - защитени са от страна на бизнеса за лицата и от страна на държавата и администрацията. От страна на държавата контролът е много сериозен. Има много агенции и служби, които следят затова. Комисията за защита на личните данни основно. Фокусът трябва да обърнем към компаниите, които използват личните ни данни. Това са хотели, онлайн магазини, където се регистрирате с вашите имена. Точно те трябва да са обект на сериозен контрол какво се случва с личните ни данни“, каза Икономов.Той обясни, че в момента се работи по техническото внедряване на различните контролни мерки. Икономов добави, че това ще коства много средства на компаниите, които те трябва да инвестират, без да очакват възвръщаемост от това, но по този начин ще си гарантират спокойствието да не бъдат глобени.Експертът подчерта, че след 25 май разплащането с проформа фактура отива в историята. Според него издаването на такъв документ може въобще да не цели желанието от другата страна да плати, а да се добере до данни. Той поясни също така, че личните карти вече няма да могат да се снимат от всеки.", "date": "2018.05.08", "title": "От 25 май влизат в сила нови правила за защита на личните данни"}
{"url": "http://www.novinite.bg/articles/159522/Mareshki-Rusiya-moje-da-ni-zashtiti-po-dobre-ot-NATO", "text": "Първо силна европейска армия, после излизане от НАТО. Не да сме подлоги на чужда армия. Вижте какво става в Сирия, може би Русия по може да защити България, отколкото НАТО, заяви лидерът на Воля Валентин Марешки по бТВ. Преди дни той лансира идеята за референдум за излизане на България от НАТО, защото \"НАТО на практика нищо не ни дава, а ни ограбва\". По думите му \"те спокойно могат да ни подарят няколко самолета, а не последните български пари от най-бедната държава в Европа да ги изсмучат и на практика да хвърлят народа в още по-голяма бедност\".Ако бъдат гласувани 4-5 милиарда за военни нужди, ще организираме масови протести и ще поискаме оставката на военния министър, предупреди Марешки.Той оцени работата на правителството Борисов 3 след година управление с добър 4+. Марешки поиска и да се направи държавна верига от бензиностанции. ", "date": "2018.05.08", "title": "Марешки: Русия може да ни защити по-добре от НАТО"}
{"url": "http://www.novinite.bg/articles/159534/Ninova-shte-se-sreshtne-s-Krasimir-Karakachanov", "text": "Председателят на БСП Корнелия Нинова ще се срещне с вицепремиера и лидер на ВМРОКрасимир Каракачанов. Срещата е по негова покана и ще се проведе от 14:00 часа всградата на Народното събрание, зала &quot;Изток&quot;.", "date": "2018.05.08", "title": "Нинова ще се срещне с Красимир Каракачанов"}
{"url": "http://www.novinite.bg/articles/159518/Ima-li-zloupotrebi-i-nerednosti-okolo-sdelkata-ChEZ", "text": "Проверката на сделката за \"ЧЕЗ\" е на финалната права.  Депутатите от временната комисия, ще разгледат окончателния доклад, който трябва да сложи точка в спора - има ли злоупотреби и нередности около продажбата на най-голямото енергодружество у нас.Мандатът на народните представители, които разглеждат казуса изтича на 10 май.Финалният вариант на доклада, трябва да представи информация от енергийното министерство, прокуратурата и службите за сигурност.", "date": "2018.05.08", "title": "Има ли злоупотреби и нередности около сделката \"ЧЕЗ\""}
{"url": "http://www.novinite.bg/articles/159569/Milena-Damyanova-S-restrikcii-i-ogranicheniya-nyama-da-se-reshat-problemites-kadrite-i-pazara-na-truda", "text": "Рестриктивните мерки, забраните и ограниченията не са моделът, по който да се решивъпросът с кадрите и пазара на труда. На този пазар предстоят да стъпятсъвсем различни поколения, които имат други разбирания и изисквания. Пазарът не епросто глобален, той се променя светкавично. В него проблемът не е само в липсата натехници или инженери, говорим за изцяло нови професии. Това заяви в Софияпредседателят на Комисията по образованието и науката в Народното събрание МиленаДамянова по време на дискусията „Бизнес и висше образование&quot; на Асоциацията наиндустриалния капитал в България (АИКБ) и в. „Стандарт&quot;.  На дискусията седебатираха въпросите за промяна на финансирането на висшите училища, качествотона кадрите за бизнеса и начините за привличане и запазване на завършилитеуниверситети и училища у нас.Пред членовете на Асоциацията и представители на висшите училища Дамяноваподчерта, че би искала дискусиите от този тип да чертаят стратегии за развитие заследващи десетилетия, а не да се занимаваме с план-прием, изкуствено задържане накадри, учебни планове и дали бизнесът и образователната система си говорят, както икакво се случва с този или онзи закон. „Не казвам, че не е важно, напротив - отизключително значение е. Но това са въпроси на деня и изискват бързи отговори, а непродължителни дебати.&quot;, каза Дамянова.По думите й 207 млн. студенти има в света по данни на  UNESCO. За 14 години броятим се е увеличил двойно.  Всички семейства по света вярват, че високата квалификацияще доведе до по-добри възможности за работа, по-високи доходи, по-добър стандарт наживот и лично щастие. Но и в света, и у нас, се наблюдават процеси, които показват, чеобразованието често е заключено само в рамките на придобитата диплома. „То не даванужните умения и превръща професионалния и личен стандарт в неосъществена мечта.Бизнесът, който се развива в бързи и кратки срокове, иска отговори сега и веднага.Образованието, чийто хоризонт е от 12 за средното и поне 4-5 години за висшетообразование, няма времевата възможност да отговори на това „сега и веднага&quot;“,категоричен бе председателят на Образователната комисията в Народното събрание идопълни, че в повечето случаи има разбирането, че това не е нужно, защотообразованието създава основа, която трябва да е трайна и да се надгражда. „Няма закон или институция, която да покаже работата на бизнеса и да убедисемействата на днешните ученици или студенти, че бизнесът в България не е вдигане нателефон, а дава перспектива, възнаграждения и статут. Това, което нормативнатауредба и институциите могат да направят, е да гарантират и дадат възможности завръзката между вас и образователната система. Вие обаче трябва да покажете,че стругар не е просто човек с каска и мръсно облекло. И можете да го направите чрезобразователната система&quot;, обясни тя.Председателят на Комисията представи какво е направено до момента от страна назаконодателя.  Новият закон за предучилищното и училищното образование изискваучениците да получават знания по модел и начин, който да им гарантира да бъдатуспешни и да получат професионална реализация.„В основата на политиката на управляващото мнозинство е образованието и в частностразвитието на професионалното“, каза Дамянова. Тя напомни, че по искане надепутатите от  Комисията по образованието и науката, Комисията по трудаи социалната политика и на Комисията по икономическа политика и туризъм тритересорни министерства  - на образованието, социалната политика и на икономикатаразработват нормативни промени, които да позволят пълното въвеждане на дуалнатаформа на обучение.„Не можем да губим повече време в разговор къде да бъде регламентиран трудовиятдоговор на учениците, обучавани чрез дуалната система, дали в Кодекса на труда или вспециалния Закон за професионално образование и обучение, трябва ли да иматотпуска, или пък ваканцията им е достатъчна. Дуалното обучение е модел, който пряковлияе върху младежката безработица, намалява броя на отпадналите ученици игарантира качествена работна ръка“, подчерта Дамянова.Предстои Комисията да разглежда промените в Закона за висшето образование, коитоще внесе Министерството на образованието и науката. „Ще направя законодателнопредложение за регламентиране на участието на реалния бизнес в процеса на обучениевъв висшите училища&quot;, каза Дамянова. Тя заяви, че очаква МОН да внесе промени приакредитациите на университетите. „Това е тема, която е по-важна от тази зауправлението на висшите училища, защото акредитацията дава външната оценка накачеството на образованието. Тук трябва да се подобрят процедурите за акредитация ида се повиши участието на работодателите и на признати международни експерти приоценяването, за да имаме достоверна картина“, посочи Милена Дамянова.", "date": "2018.05.08", "title": "Милена Дамянова: С рестрикции и ограничения няма да се решат проблемите  с кадрите и пазара на труда"}
{"url": "http://www.novinite.bg/articles/159540/Ostavka-v-srabskiya-kabinet-Finansoviyat-ministar-se-otteglya-po-lichni-prichini", "text": "\r\nСръбският министър на финансите Душан Вуйович обяви, че подава оставка поради лични причини, предаде Ройтерс, като се позова на сръбския в. \"Блиц\", който цитира източници, пожелали да останат анонимни. Вуйович е написал писмо до премиера Ана Бърнабич, в което обяснява причините за оставката си.\r\nПравителството съобщи, че министър-председателят Ана Бърнабич е получила писмо от Вуйович, в което той я информира в детайли за причините да напусне. Причините за оставката на Вуйович са от лично естество, заяви правителството.\r\nВ писмото се казвало, че по време на мандата на финансовия министър са били осъществени значителни резултати по отношение макроикономическата стабилизация, фискалната консолидация и структурните реформи, съобщи Танюг.\r\nОставката на Вуйович ще бъде потвърдена на първото следващо заседание на парламента, а дотогава той ще продължи да изпълнява функцията на министър на финансите.\r\n  ", "date": "2018.05.08", "title": "Оставка в сръбския кабинет: Финансовият министър се оттегля по лични причини"}
{"url": "http://www.novinite.bg/articles/159533/Slab-trus-registriran-kraj-Pirot", "text": "Земетресение с магнитуд 2,8 по скалата на Рихтер е регистрирано на територията на Сърбия, близо до границата с България, съобщава БГНЕС.Трусът е усетен в 7,43 ч. във вторник сутрин. Епицентърът му бил на 11 км северно от Пирот, на 57 км западно от Монтана и на 87 км северозападно от София, на дълбочина 2 км, уточниха от Европейския сеизмологичен център.Няма данни за нанесени материални щети.", "date": "2018.05.08", "title": "Слаб трус регистриран край Пирот"}
{"url": "http://www.novinite.bg/articles/159563/Sherpite-koito-tarsyat-Boyan-Petrov-stignaha-do-lager-1-alpinistat-ne-e-bil-tam", "text": "Тримата шерпи, които издирват изчезналия алпинист Боян Петров, са достигнали до лагер 1 под върха Шиша Пангма, но българинът не е бил там. Това съобщи пред БНР жената до алпиниста Радослава Ненова.Операцията за днес е прекратена. „Има тежки пориви на вятъра и не могат да продължат”, заяви тя пред националното радио.Очаква се на следващия ден да тръгнат нагоре към лагер 2 нагоре. По думите ѝ тримата ще нощуват в района на лагер 1, който е на около 6000 м височина.Шерпите тръгнаха днес рано сутринта да търсят Боян Петров, който от няколко дни е в неизвестност в Хималаите, след като започна изкачването на осемхилядника Шиша Пангма на 29 април.Алпинисти изразиха надежда, че заради лошото време Боян е направил бързо спускане към лагер 2 или лагер 1 и няма връзка с него, защото не е взел със себе си сателитния си телефон.Тъй като има хора по трасето, това обезсмисля в издирването да се включва и хеликоптер, те вървят по маршрута на Боян. Освен това хеликоптерът не може да бъде вдигнат над 6000 м, така че няма смисъл към момента да се прави, обясни още Радослава Ненова.", "date": "2018.05.08", "title": "Шерпите, които търсят Боян Петров, стигнаха до лагер 1, алпинистът не е бил там"}
{"url": "http://www.novinite.bg/articles/159564/Ot-10-maj-zapochva-nacionalnoto-vanshno-ocenyavane-za-uchenicite-v-chetvarti-klas", "text": "С националното външно оценяване по български език и литература на 10 май започва поредицата от изпити, които ежегодно се организират за всички ученици от четвърти клас през този месец. Това съобщи пресцентърът на Министерството на образованието и науката.В първия ден учениците ще бъдат оценявани върху диктовка и текст за четене с разбиране, към който има 11 задачи. На 14 май ще се състои изпитът по математика, на 16 май е изпитът по \"Човекът и обществото\", а на 17 май – по \"Човекът и природата\".И по трите предмета тестът включва 16 задачи от затворен тип с три възможни отговора, от които само един е верен, и още три задачи от отворен тип, на които учениците трябва да отговорят сами. На всеки от изпитите четвъртокласниците ще имат на разположение един учебен час за работа върху задачите.Продължителността на всеки изпит за децата със специални образователни потребности е два учебни часа.Целта на националните външни оценявания е да измерят индивидуалните постижения на учениците по различните предмети, да се определи необходимостта от подкрепа, където е необходима, както и да се осъществи мониторинг на образователния процес на различни нива – на училищно, на регионално и на национално.С резултатите от националното външно оценяване по математика може да се кандидатства за обучение в прогимназиален етап в профилираните гимназии с профил \"Математически\" и \"Природни науки\", като тежестта им при балообразуването се определя от конкретното училище. През тази година четвъртокласниците в страната са 63 883, информират от МОН.", "date": "2018.05.08", "title": "От 10 май започва националното външно оценяване за учениците в четвърти клас"}
{"url": "http://www.novinite.bg/articles/159536/Nenchev-ne-smyata-da-sadi-darjavata-zaradi-delata-sreshtu-nego", "text": "Бившият министър на отбраната Николай Ненчев няма намерение да съди държавата заради делата, които се водят срещу него. В интервю за bTV той коментира оправдателната присъда по едно от обвиненията срещу него - за поръчката на нови униформи за армията. На 23 април Върховният касационен съд го оправда окончателно за това, че е разпоредил спечелената от частна фирма поръчка да бъде дадена на \"Интендантско обслужване\" ЕАД, която е собственост на военното министерство.Срещу Ненчев се води и дело за ремонта на изтребителите МиГ-29. Според прокуратурата той не е изпълнил служебните си задължения и не е осигурил авиационна безопасност и летателна годност на самолети от изтребителната авиация на Военновъздушните сили на страната.Заседанието по делото е насрочено за 9 май.„Подготвил съм силна защитна реч. Надявам се още утре да имам възможност да пледирам пред съда”, коментира той в интервю за сутрешния блок на bTV.„Делата бяха две, едното приключи с 3:0, бях оправдан на три инстанции”, подчерта бившият военен министър.„Чувствам се патриот и няма да съдя държавата си”, категоричен беше Ненчев.Според него парадът на военните за 6 май е изглеждал малко като ретропарад поради липсата на модернизация. „Надявам се в близките години вече да покажем нова, съвременна техника, която да отговори на очакванията на българските военнослужещи”, допълни той.„Мислех си, че много по-трудно е да осигуриш парите, отколкото да ги похарчиш. Сега започвам да се съмнявам. Пари са осигурени, но не се харчат, което ме кара да си мисля, че може да има и друга мотивация. Бавят се вече година и половина, ние бяхме пред финала за подписването на договор за изтребителната авиация, така че аз очаквах в рамките на месец-два този въпрос да приключи. Така и не се случи, не се случи и договорът с Военно-морските сили, който трябваше да бъде подписан за два нови кораба. Обезпокоен съм”, каза още бившият министър.", "date": "2018.05.08", "title": "Ненчев не смята да съди държавата заради делата срещу него"}
{"url": "http://www.novinite.bg/articles/159529/Onkobolnata-Teodora-i-saprugat-j-Aleksandar-izlitat-ot-Braziliya", "text": "Онкоболната Теодора и съпругът й Александър излитат от Бразилия.Двамата заминаха за Бразилия при световноизвестния медиум Жоао с надежда за алтернативно лечение. Там обаче състоянието на Теодора се влошило и се наложило тя спешно да се върне в България.Властите установили, че една от връзките й там се оказала съмнителен лечител, без официална регистрация, нито диплома за алтернативен лечител.", "date": "2018.05.08", "title": "Онкоболната Теодора и съпругът й Александър излитат от Бразилия"}
