{"url": "http://www.novinite.bg/articles/155628/Izzeha-201-700-kg-meso-bez-dokumenti", "text": "Засилени проверки сред търговците на месни продукти в цялата страна. Контролът е бил върху съхранението и продажбата на месото. Служители на МВР, НАП, КЗП, БАБХ и Митниците са инспектирали общо 1258 магазина и склада и 1 709 автомобила, превозвали месо. Това се е случило между 22 декември миналата година и 14 януари 2018-а. Наложена е забрана за продажбата на общо 53 840 905 кг месни продукти поради изтекъл срок на годност, други 201 700 кг месо са иззети, защото са били продавани без документи за произход. Най-голямо количество месо е иззето от обекти във Велико Търново – 37 533 кг, Търговище – 20 910 кг, Ямбол – 2500 кг и Пловдив – 1300 кг.За установени административни нарушения са съставени общо 38 акта и пет протокола. Четири от тях са съставени в София, три – в Пловдив и Кюстендил, два – в Стара Загора и Габрово. ", "date": "2018.01.17", "title": "Иззеха 201 700 кг месо без документи"}
{"url": "http://www.novinite.bg/articles/155563/BSP-vnasya-vota-na-nedoverie", "text": "БСП внася вот на недоверие срещу правителството. Мотивите са свързани със сивата икономика и контрабандата у нас. Дебатът ще остане за следващата седмица. „Мотивите за вота на недоверие са около 9 страници, но това е синтезирано в кратка форма. Иначе всички причини ще се чуят на дебата”, заяви Таско Ерменков от БСП,предаде NOVA.Корупцията е сред основните теми във вота на недоверие.  „Корупцията, или както ние я наричаме паралелната държава, няма цвят, няма партийна принадлежност”, коментира Ерменков. „Искаме българите да живеят достойно, да заемат онова място в Европа, което заслужават. А за да се случи това, едни 10 милиарда, които отиват в паралелната държава, трябва да се влеят в икономиката“, заяви още той.Според Ерменков НДК е един емблематичен пример с всичките му елементи на корупция, както и централизираната информационна система.Той обяви още, че няма никакво подхлъзване. „Нека не забравяме, че инициатор на този вот е БСП. Няма как с хора, които смятат, че това управление е безалтернативно, да се внася вот на недоверие“, коментира още той.Според Тако Ерменков амбицията е не отделни парченца, а целият пъзел да се събере.„Това са хвърлени в пространството думички и говорене”, отговори Мануил Манев, депутат от ГЕРБ. „Конкретиката и конкретните факти трябва дълго да ги търсиш в мотивацията на БСП”. Освен това Манев определи като „общи приказки” твърдението на БСП, че има секретен доклад на ДАНС, показващ как не се събират милиони от митниците.„Нека първо го видим този доклад”, заяви Манев и поиска да види „един материал, който е стигнал до прокуратурата”.„Магарето ако не си покаже магарията на сватба, никой няма да му обърне внимание”, заяви Манев. И отново настоя, че вотът на доверие се иска нарочно по време на европредседателството. „Тези, които внасят вота, нямат право да говорят за корупция”, заяви депутатът Искрен Веселинов от „Обединените патриоти”. „По времето на мандатите на БСП Индексът на корупция достигна най-високата си стойност”, каза той. Освен вота, БСП ще започне инициатива за разсекретяване на доклада на ДАНС и прокуратурата за работата на акцизната информационна система, поръчан с постановление от лятото на 2016 година.  ", "date": "2018.01.17", "title": "БСП внася вота на недоверие"}
{"url": "http://www.novinite.bg/articles/155566/Istanbulska-konvenciya-na-dneven-red-v-parlamenta", "text": "Дебат в парламента за Истанбулската конвенция с участието на политици, неправителствени организации и граждани. Според ГЕРБ документът за превенция и борба срещу насилието срещу жените и домашното насилие трябва да бъде ратифициран в сегашния му вид, предаде Нова телевизи.БСП обаче реши да не подкрепи конвенцията, но да инициира промени в законодателството и конкретни мерки срещу насилието над жени.Междувременно след споровете около различни понятия като „трети пол”, по инициатива на кабинета се подготвя нов превод на български на стратегическия документ. ", "date": "2018.01.17", "title": "Истанбулска конвенция на дневен ред в парламента"}
{"url": "http://www.novinite.bg/articles/155586/Borisov-Balgariya-ima-chetiri-prioriteta", "text": "Четири са нашите основни приоритета – бъдещето на младите хора в Европа, Западните Балкани и свързаността в региона, сигурна и стабилна Европа и дигиталните умения.Това заяви министър-председателят Бойко  в Европейския парламент, където представи приоритетите на българското председателство на Съвета на Европейския съюз.Очаквайте подробности.", "date": "2018.01.17", "title": "Борисов: България има четири приоритета"}
{"url": "http://www.novinite.bg/articles/155588/Vremenno-shte-prekasne-vodosnabdyavaneto-v-nyakoi-chasti-na-stolicata", "text": "На 18 януари 2018 г. (четвъртък), във връзка с изграждане на сградно водопроводно отклонение на ул. \"Шар планина\", Център, се налага спиране на водоподаването от 10:00 до 18:00 часа на клиентите на \"Софийска вода”, живеещи в района на: ул. \"Шар планина\" от ул. \"Цар Симеон\" до ул. \"Свети Свети Кирил и Методий\"При продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Шар планина\" ъгъла с ул. \"Цар Симеон\".На 18 януари 2018 г. (четвъртък), във връзка с подмяна на водомерен възел в кв. \"Димитър Миленков\", се налага спиране на водоподаването от 9:30 до 14:30 часа на клиентите на \"Софийска вода”, живеещи в района на: кв. \"Димитър Миленков\"При продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: кв. \"Димитър Миленков\" №202.На 18 януари 2018 г. (четвъртък), във връзка с подмяна на сградно водопроводно отклонение до бл. 373, жк. \"Младост\" 3, се налага спиране на водоподаването от 10:00 до 20:00 часа на клиентите на \"Софийска вода”, живеещи в района на: бл. 373При продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: до бл. 373.На 18 януари 2018 г. (четвъртък), във връзка с подмяна на спирателен кран на ул. \"Малобучински път\", с. Мало Бучино, се налага спиране на водоподаването от 9:00 до 21:00 часа на клиентите на \"Софийска вода”, живеещи в района на: Местност \"Манилов дол\"При продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Малобучински път\" ъгъла с ул. \"Бор\".На 18 януари 2018 г. (четвъртък), във връзка с подмяна на сградно водопроводно отклонение на ул. \"Царево\" , кв. \"Орландовци\", се налага спиране на водоподаването от 9:00 до 19:00 часа на клиентите на \"Софийска вода”, живеещи в района на: ул. \"Староселска\" от ул. \"Царево\" до ул. \"Одеса\"При продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Царево\" ъгъла с ул. \"Староселска\".Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на \"Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\"Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2018.01.17", "title": "Временно ще прекъсне водоснабдяването в някои части на столицата"}
{"url": "http://www.novinite.bg/articles/155589/Borisov-i-Tayani-Shte-rabotim-zaedno-za-uspeha-na-ES", "text": "Министър-председателят Бойко Борисов и председателят на Европейския парламент Антонио Таяни се обединиха около мнението, че успехът на Европейския съюз зависи от съвместната работа на институциите в полза на гражданите и че сътрудничеството между българското председателство и парламента ще бъде мотивирано от тази цел.Борисов и Таяни се срещнаха непосредствено преди българският премиер да представи в пленарната зала в Страсбург приоритетите на европредседателството ни на Съвета на ЕС.„Ние отчитаме значимата роля на Европейския парламент за успешното протичане на председателството, защото той представлява интересите на всички европейски граждани и е гарант за легитимността на провежданите политики“, каза Борисов. Преди това в почетната книга на Европарламента той написа посланието на европредседателството ни: „Съединението прави силата“.Антонио Таяни приветства включването на темата за младежта и за развитието на Западните Балкани като акценти в програмата на председателството, допълват от правителствената пресслужба. Таяни  допълни, че при посещенията си в България е видял „волята на страната ни да постигне напредък по тях, както и съществуването на експертни знания, добри дипломатически и междуличностни контакти, които ще стимулират процесите на интеграция в региона”.", "date": "2018.01.17", "title": "Борисов и Таяни: Ще работим заедно за успеха на ЕС"}
{"url": "http://www.novinite.bg/articles/155592/Borisov-v-EP-Ostavyame-lideri-na-golemi-darjavi-da-vzimat-resheniya-posle-se-sblaskvame-s-problemi", "text": "Министър-председателят Бойко Борисов представи днес пред Европейския парламент приоритетите на българското председателство на Съвета на ЕС. Основните са четири - бъдещето на младите хора в Европа, Западните Балкани и свързаността в региона, сигурна и стабилна Европа и дигиталните умения.„По Западните Балкани има няколко варианта. Ние предложихме един, който не носи рискове за ЕС. Ясно знаем, че в мандата на тази Комисия няма да има приети държави в ЕС“, подчерта Борисов. Сега е точният момент, когато ясно и честно трябва да бъде казано на страните от Западните Балкани, когато могат да очакват да бъдат приети, смята той.„В моменти народите на Балканите искрено очакват, че накрая ще имат план за присъединяване към ЕС. България и Република Македония дадоха един истински пример, че с такт и доброномереност могат да решават проблеми и да не идват при вас с проблемите си. Договорът, който години се влачеше, беше подписан неотдавна и ратифициран тези дни от македонския парламент, надявам се, че следващата седмица това ще го направи и българският“, каза Борисов.Българският премиер изрази надежда, че скоро ще се реши и въпросът за името между Македония и Гърция и Скопие много скоро ще стане член на НАТО и ЕС.Борисов е категоричен, че трябва да се направят инвестиции в инфраструктурата на Балканите, за да имат бъдеще младите в региона и те да не се обезлюдят. „Ако ние не го направим, Русия, Турция, Китай ще го направят, защото имат интереси на Балканите“, добави българският премиер.Българският премиер коментира и отношенията с Русия и Турция. Ще търсим нормализиране на отношенията с Русия, но това ще бъде общоевропейско решение, заяви Борисов.Той смята, че трябва да се подпише споразумения с Турция, особено на фона на миграционната криза. Борисов призова за прагматични отношения с Анкара. Ще се опитаме с много такт и дипломатичност да решим въпроса с разпределението на мигрантите в ЕС.„Малко се заглеждаме в заплахите, обикновено това се случва след като стане проблем. Оставяме президентите на големите държави да взимат решения по теми, с чиито резултати след това се сблъскваме със страшна сила да решаваме проблеми. Заради такива решения идват проблеми като миграционните потоци“, коментира Борисов.„Има няколко държави, в които са струпани много мигранти, други, които не искат да приемат такива, и трета група – Италия, Гърция и България – които са на границата. Трябва да се направят сигурни центрове, близо до военните конфликти, за да могат след това хората да се върнат по своите родни места и да участват в тяхното възстановяване. Икономическите мигранти трябва да бъдат допускани до там, където има нужда от тях. Това са моите предложения по този проблем“, посочи премиерът.", "date": "2018.01.17", "title": "Борисов в ЕП: Оставяме лидери на големи държави да взимат решения, после се сблъскваме с проблеми"}
{"url": "http://www.novinite.bg/articles/155594/Yunker-Balgariya-e-vdahnovyavasht-primer-za-Zapadnite-Balkani", "text": "Председателят на Европейската комисия Жан-Клод Юнкер заяви днес пред ЕП, че България е вдъхновяващ пример за Западните Балкани.„Българските 6 месеца ще са от изключително значение за ЕС. Посетих България и установих, че тя е добре подготвена за него“, каза той и подчерта, значението на европейско сътрудничество по въпросите на миграцията и дигитализацията. Според Юнкер България е доказвала, че може да изгражда мостове между ЕС и страните от Западните Балкани.„България е предопределена за такава роля. Тя добре познава региона и е преминала през трудни процеси. Винаги давам за пример България, която е постигнала значителни успехи – отлично се справя с дълга и бюджетния дефицит, за разлика от много други държави. Това са отлични предпоставки за присъединяване към чакалнята на еврозоната“, каза председателят на ЕК.„България може и ще бъде източник на вдъхновение за страните от Западните Балкани. Затова с право българският премиер нарежда отношенията си с тях като приоритет“, подчерта Жан-Клод Юнкер.„Искам да отправя посланието към държавите от Западните Балкани, че присъединяването към ЕС не е нещо естествено, а трябва да бъде извоювано с много усилия. Всички конфликти трябва да бъдат уредени преди присъединяването им към ЕС. Страните от Западните Балкани заслужават реална европейска перспектива. Присъединяването им към Съюза няма да се състои до края на този мандат на тази Еврокомисия, защото те не отговарят на необходимите условия. Те трябва да направят нужните реформи“, категоричен е Юнкер.\"Уверен съм, че България ще си свърши добре като председател. Бойко Борисов е доказан европейски демократ. Успехът на едно председателство не зависи от големината на дадена държава, а от волята на нейните лидери. България и Бойко Борисов проявяват воля за постигането на успех на това председателство\", категоричен е председателят на ЕК.", "date": "2018.01.17", "title": "Юнкер: България е вдъхновяващ пример за Западните Балкани"}
{"url": "http://www.novinite.bg/articles/155596/BSP-vnese-vota-na-nedoverie-kam-Borisov-3", "text": "Българската социалистическа партия внесе вот на недоверие към правителството на Бойко Борисов. Вотът на недоверие е за провала на правителството с борбата с корупцията.Както беше обявено по-рано, партията прави това сама, въпреки че първоначално с ДПС се водиха разговори за съвместен вот. В началото на годината от Движението обаче обявиха, че въпреки че ще дадат своя глас на неодобрение към политиката на правителството и имат критики, няма да участват във внасянето на вота на недоверие.На 10 януари бяха обявени мотивите. ", "date": "2018.01.17", "title": "БСП внесе вота на недоверие към Борисов - 3"}
{"url": "http://www.novinite.bg/articles/155607/Oshte-dva-dni-gripna-vakanciya-v-Pernik", "text": "С още два дни се удължава грипната ваканция за учениците в област Перник. След трите неучебни дни от началото на седмицата, за такива днес Регионалното управление по образованието обяви и 18 и 19 януари - четвъртък и петък. В област Перник бе обявена грипна епидемия миналия петък - 12 януари. Неучебните дни продължават с цел ограничаване на епидемичния процес и превенция на усложненията от страна на долните дихателни пътища (бронхити и пневмонии). Грипната епидемия е заради достигане на епидемични стойности на заболяемост от грип и остри респираторни заболявания през втората седмица на месец януари 2018 г., наличието на серологични данни за циркулация на грипни вируси тип А и тип Б и на основание на чл.63, ал.2 от Закон за здравето.", "date": "2018.01.17", "title": "Още два дни грипна ваканция в Перник"}
{"url": "http://www.novinite.bg/articles/155575/Zdravnoto-ministerstvo-startira-prestrukturirane-na-oblastnite-bolnici", "text": "Държавните болници нямат общи правила за финансовата си дейност и това е една от причините за недоброто състояние на някои от тях. До началото на февруари Министерството на здравеопазването ще е готово с новите правила.Това каза във вторник ресорният министър Кирил Ананиев по време на среща с директорите на всички областни лечебни заведения, цитиран от пресцентъра на ведомството си. “Направен е пълен анализ на финансовото състояние на областните болници\", заяви министърът. \"Проверките, извършени от Министерството на здравеопазването до този момент, показват, че не навсякъде управлението на лечебните заведения се извършва по най-добрия начин, контролът на места е занижен, не се поддържа добре и сградният фонд. Към септември около 200 млн. лева са общите задължения на държавните болници, просрочените са близо 57 млн. лева, като проблемът се задълбочава\".Ананиев съобщи, че след проверките болниците са разпределени в четири групи, като лечебните заведения в последната четвърта група са декапитализирани, в лошо финансово състояние и са в невъзможност за изплащане на задълженията си към кредиторите.Действията на Министерство на здравеопазването са насочени в момента към тази група болници.Ананиев даде за пример болницата в Ловеч, в която вече има назначен нов прокурист и оздравителният план е в ход.Министерството има конкретен план за действие спрямо всяка една болница, като в него са отчетени здравните потребности на населението в региона, наличните отделения, апаратура, администрация, сключени договори за доставка на лекарства, консумативи и др.Здравният министър посочи, че действията на неговия екип се фокусират върху подобряване качеството на лечебния процес, а не към съхраняването на отделни структури.От Националното сдружение на областните многопрофилни болници за активно лечение поискаха от Министерството на здравеопазването да се запазят лекарите и сестрите в областните болници и напомниха, че част от медиците в момента са на възраст над 55 години. Като проблем, за който алармираха от областните лечебни заведения, е недостигът на персонал, като по тази причина не могат да изготвят дори графици за дежурства.Директорите на държавните болници поставиха пред министъра въпроси, свързани с нарушените връзки между болничната и извънболничната помощ, за промяна на медицинските стандарти, амбулаторните процедури и механизмите за финансиране на лечебните заведения.Ананиев обеща още, че с екипа си ще бъде в постоянен контакт с ръководствата на областните здравни заведения, за да може чрез интензивен диалог да се извършат всички, планирани от министерството промени, свързани с преструктуриране, управление и финансиране, които като краен резултат да доведат до по-добро лечение на пациентите на територията на всички области в страната.", "date": "2018.01.17", "title": "Здравното министерство стартира преструктуриране на областните болници"}
{"url": "http://www.novinite.bg/articles/155574/Dneven-horoskop-za-sryada-17-yanuari-2018-g", "text": "Днес през ума ви минават хиляди неща. Просто седнете и се опитайте да чуете какво ви казва вътрешния ви глас. Може да сте доста изненадани.Общувайте с хора, които споделят вижданията ви за света и харесват същите неща като вас. Ще ви се отрази добре да станете част от група.Прегледайте пак детайлите относно бюджета ви и вашите големи планове. Почти със сигурност сте допуснали някои дребни грешки и вие сте единствения човек, който може да ги открие. Вижте повече на:", "date": "2018.01.17", "title": "Дневен хороскоп за сряда, 17 януари 2018 г."}
{"url": "http://www.novinite.bg/articles/155613/Chayat-povishava-kreativnostta", "text": "Консумирането дори на само една чаша чай повишава активността на мозъка, като се стимулира и неговата креативност, пише в. \"Дейли мейл\".Изданието цитира изследване на китайски учени от университета в Пекин. Те провели експерименти със студенти. Минути след като изпивали чаша чай, тяхното настроение ставало позитивно и се представяли по-добре на когнитивните тестове. Сравнението било направено с техни колеги, които изпивали чаша с вода.Чаят съдържа съставките кофеин и теанин, които изострят вниманието и бдителността. В експериментите участвали 50 китайски студенти. Половината от тях пили чаша с чай, а другата половина - с вода. Участниците били подложени на когнитивни тестове, при които трябвало да построят нещо атрактивно с тухлички от конструктор.При втория тест трябвало да измислят интересно име за ресторант. Постиженията им били оценявани от жури, съставено от студенти. С най-добри резултати се оказали хората от групата, пила черен чай. Напитката им помогнала в нетрадиционното мислене, като са успели да разработят нови идеи около една централна тема. Това най-често се дефинира като проява на креативност.", "date": "2018.01.17", "title": "Чаят повишава креативността"}
{"url": "http://www.novinite.bg/articles/155582/Kashta-na-ujasite-v-Svishtov", "text": "Полицията и прокуратурата в Свищов проверяват къща край дунавския град, в която 65-годишна жена години е държала двете си дъщери, съобщи БНР.За случая се разбра днес, когато полицията влезе в къщата след сигнал, че в дома на улица „Георги Тишев” 13 се укриват хора.Вътре в безпомощно състояние са открити двете сестри - Анжела и Стефка, на 40 и 37 години.Съседите изпаднали в ужас от случилото се, тъй като не са виждали сестрите в последните 6-7 години, а в поведението на майка им нямало нищо притеснително. Тя разказвала, че дъщерите ѝ са в София и не поддържа контакт с тях.По информация на \"24 часа\" двете сестри преди години са били интелигентни и образовани. Завършили са висше образование и едната е работела в Народния театър в София.Разследващите днес следобед са започнали работа с майката. Тя отказвала да говори за дъщерите си. Твърдяла, че самите те не искали да излизат от дома си. Според нея те не са прекрачвали прага на семейното жилище от 5-6 години.„Двете жени ще бъдат настанени в социално заведение. С тях ще работят психолози, за да установят какво се е случило през годините“, каза кметът на Свищов Генчо Генчев.Предстои тепърва да се назначават медицински и психиатрични експертизи. Ще бъдат разпитвани съседи и близки на трите жени. Съседи обаче твърдят, че често са чували виене и плач от зловещото жилище.Не съм виждала двете момичета от много години. Майка им казва, че са били по София. Никога не ни е давала телефон, въпреки че сме искали. Моите деца искаха да се свържат с тях, понеже заедно са отраснали!“. Това сподели Цветана Вълкова, съседка на жената, която държала заключени двете си дъщери в къщата на ул.\"Георги Тишев“ в Свищов пред \"Труд\".Вълкова разказа още, че помни дъщерите, които днес са на 33 и 34 г. като добри деца.\"Много умни бяха и двете. Едната, Стефка, пишеше стихове и рисуваше. Анжела пък с пълно отличие завърши. Изобщо много умни и добри деца!\", реди Цветанка Вълкова.С майката на Анжела и Стефка обаче Вълкова се виждала често в квартала.\"С нея се срещаме, ако не всеки ден, поне два пъти в седмицата… Питала съм я за децата, моите деца когато са ми гостували, са я питали за тях, но тя е казваше, че са в София\", сподели още Вълкова.По случая от работи и Районната прокуратура в Свищов. Според наблюдаващия прокурор Блага Георгиева, тепърва ще се назначават медицински експертизи, които да уточняват психичното състояние на трите жени, както и това дали двете са с атрофирали мускули или двигателно активни.Ще бъдат разпитвани и други съседи, и близки на трите жени.Комшии обаче твърдят, че често са чували виене и плач от зловещото жилище.", "date": "2018.01.17", "title": "„Къща на ужасите” в Свищов"}
{"url": "http://www.novinite.bg/articles/155597/Prostrelyaha-Yuliyan-Mirchev-Vidrata", "text": "48-годишният Юлиян Мирчев – Видрата е бил прострелян малко преди полунощ във Велико Търново.Мъжът, който е известен в ъндърграунда на града, е бил приет в болница с огнестрелна рана в дясното бедро. Оставен е за лечение, без опасност за живота.Засега властите отказват коментар по случая.", "date": "2018.01.17", "title": "Простреляха Юлиян Мирчев – Видрата"}
{"url": "http://www.novinite.bg/articles/155622/Ogranichen-e-dostapat-do-dve-obshtinski-depa-v-oblast-Ruse", "text": "Достъпът до общинските депа на градовете Бяла и Две могили в област Русе е ограничен. За двете сметища са издадени заповеди за преустановяване на експлоатацията през декември миналата година. Това съобщиха от Регионалната инспекция по околната среда и водите в крайдунавския град. При проверките експертите на екоинспекцията са установили, че кметовете са изпълнили предписаните мерки за ограничаване на достъпа на превозни средства, поставени са ограждения и охрана. В момента битовите отпадъци от общините Бяла, Борово, Ценово и Две могили се транспортират и обезвреждат чрез депониране в Регионалното депо в Русе. Количеството на отпадъците трябва да бъде до 10 процента от капацитета на съответното депо. За четирите общини количествата трябва да бъдат до 86 703 тона. От РИОСВ информират, че през настоящата година ще бъде изградено Регионално депо за общините Бяла, Борово, Ценово, Две могили, Опака и Полски Тръмбеш в землището на град Бяла.", "date": "2018.01.17", "title": "Ограничен е достъпът до две общински депа в област Русе"}
{"url": "http://www.novinite.bg/articles/155600/Otkriha-martav-maj-vav-vrachansko-selo", "text": "Тялото на 50-годишен мъж е намерено окървавено в дома му във врачанското с. Бутан, съобщава \"24 часа\".По първоначална информация става въпрос за убийство. Мъртвият мъж бил открит снощи от негов познат, който наминал да го види.Домакинът бил открит на пода в една от стаите в къщата му. По непотвърдена информация имал рана на главата, която била завряна в пазарска найлонова торба.Мъжът живеел сам, но имал брат и сестра, които живеели в София и Враца. Тялото му е транспортирано за аутопсия.", "date": "2018.01.17", "title": "Откриха мъртъв мъж във врачанско село"}
{"url": "http://www.novinite.bg/articles/155621/Razkriha-narkolaboratoriya-za-otglejdane-na-marihuana", "text": "Специализираната полицейска операция по противодействие на наркоразпространението е проведена вчера на територията на Панчарево. Действията са осъществени от служители на участък „Панчарево\" към Осмо РУ и техни колеги от сектор „Наркотици\" в СДВР, под наблюдението на Софийска градска прокуратура.При претърсване на къща, обитавана от 25-годишния Д.К., криминалистите установили, че таванското помещение било приспособено в оранжерия за отглеждане на марихуана.Иззети са 72 растения, достигнали различен стадий на растеж.За тяхното развитие било осигурено модерно оборудване - вентилация, нагревателни лампи и химикали, подпомагащи растежа на насажденията. В оранжерията са открити три чувала зелена тревиста маса и пластмасова кутия, съдържаща суха тревиста маса.Срещу задържания Д.К., криминално проявен за престъпления свързани с наркотици, е образувано досъдебно производство. Предстои доклад на събраните материали в Софийска градска прокуратура. ", "date": "2018.01.17", "title": "Разкриха нарколаборатория за отглеждане на марихуана"}
{"url": "http://www.novinite.bg/articles/155593/Ne-e-uprajnyavano-nasilie-sreshtu-dashterite-darjani-pod-klyuch-v-Svishtov", "text": "Продължават проверките и разследването по случая с двете сестри, които в продължение на години са живели затворени от майка си в дома им в Свищов. Вчера след сигнал на съседи полицията влезе в дома и задържа майката за разпит. Дъщерите са били открити в една от стаите на къщата, неадекватни и в тежко психическо и физическо състояние. Съседите са потресени от случилото се.Сигналът в полицията подал Владимир Петров. Мъжът казва, че се усъмнил, че в тази къща от години са заключени дъщерите на 65- годишната му съседка Пепа.Владимир Петров - съсед: „Преди четири месеца, видях жената и я попитах къде са ѝ дъщерите, каза че са в София, след няколко дена, че пак са тръгнали и взех да се усъмнявам!\"Съседи на семейството разказват, че не са виждалите двете сестри в продължение на години, като по думите им една от тях имала видими психически отклонения.Янка Манчева - съсед: „Те се държат много особено. Не мога да си обясня нейното поведение предвид това положение, в което се намират дъщерите ѝ. Трябвало е да потърси помощ!\"Силвана - съсед: „Външно жената изглежда много скромна, тиха!\"Проверката на полицията показала, че срещу двете жени не е упражнявано насилие и те не са изведени от социалните. След разпитите майка им е освободена. За „По света и у нас\" от районната прокуратура в Свищов заявиха че по случая все още има много неизяснени и дори странни обстоятелства. Разследването продължава.\"Вероятно се е срамувала от поведението на дъщерите си, отбягваше да говори за тях\", сподели за Янка Манчева, която е тяхна съседка. Тя каза още, че е познавала семейството като добро, а децата им израстнали заедно. \"През 2009 година се върнах от Испания, където живеех за кратко и оттогава до 2011 година поддържахме контакти, дори им ходех на гости. Тогава и обаче забелязах, че едното момиче не е добре психически, но предполагах, че е нещо временно, дължащо се на преумора\", отбеляза Янка Манчева. Тя разказа, че е виждала по-малката сестра да си говори сама и да прави странни жестове. В края на миналата седмица съседи са подали сигнал към социалните служби и полицията в Свищов. Те забелязали, че жената купува голямо количество хранителни продукти, а в същото време живее сама. След подадения сигнал полицията е направила проверка и е открила двете безпомощни жени на 33 и 34 години. Били държани в една от стаите на къщата. Според властите изглеждали много зле и били неадекватни. При разпита майката заявила, че дъщерите ѝ не са излизали по собствено желание. Тя е задържана, а психично болните жени ще бъдат настанени в специализиран дом.Прочети още на: ", "date": "2018.01.17", "title": "Не е упражнявано насилие срещу дъщерите, държани под ключ в Свищов"}
{"url": "http://www.novinite.bg/articles/155571/Deloto-Sarafovo-zapochva-po-sashtestvo", "text": "В спецсъда се очаква да започне да се гледа по същество делото за атентата на летище „Сарафово”. На разпоредителното заседание през декември съдът му даде ход и насрочи открито заседание за 17 януари. Призовани като свидетели на заседанието днес са само български граждани, предаде Дарик. Подсъдими са Мелиад Фарах - ливанец с австралийски паспорт, и Хасан Ел Хадж Хасан - с канадско и ливанско гражданство. Те са обвинени в помагачество към тероризъм. Двамата обвиняеми са обявени за международно издирване в ШИС по канала на Интерпол с червена бюлетина. „Делото тръгна, няма проблеми. Всички са редовно призовани, конституирани са като страна, затова че няма пречка делото да не се гледа. Оттук нататък зависи от свидетелите, от доказателствата по делото как ще бъдат представяни, как ще бъдат изслушвани вещите лица и разпитани свидетелите, голяма част от тях са израелски граждани. Има и български граждани, които не са от София и не живеят в София”, отбеляза след разпоредителното заседание адвокат Красимира Михайловска. В продължение на повече от година делото „Сарафово” не успяваше да тръгне, тъй като имаше нередовно призовани пострадали. Първото заседание по него беше насрочено още през септември 2016 г., а още на 15 юли 2016 г. обвинителният акт за терористичния атентат бе внесен в Специализирания съд. Материалите по делото бяха 80 тома, свидетелите са не по-малко от 170, има 100 експертизи. На 18 юли 2012 година автобус с израелски туристи, които току що бяха кацнали на летище \"Сарафово\" в Бургас, за да прекарат отпуската си в нашите черноморски курорти, стана мишена на терористична атака. При кървавата баня загинаха петима израелски граждани, шофьорът на автобуса, български гражданин, и извършителят на атентата. При инцидента бяха ранени 38 души.", "date": "2018.01.17", "title": "Делото \"Сарафово\" започва по същество"}
{"url": "http://www.novinite.bg/articles/155616/Akusherkite-nastoyavat-za-po-visoki-zaplati", "text": "Акушерките настояват началното им възнаграждение да е най-малко три минимални заплати. Това е едно от исканията, които обсъдиха участниците в дискусионен форум \"Акушерката - подценената професия\".   Специалистите настояват още за нормативни промени, чрез които законово да се регламентират пренатални, постнатални и патронажни грижи в извънболничната помощ за подрастващи, за бременни, за млади майки и новородени деца. Друго искане, около което се обединяват акушерките, е изработването на стандарт с точни и ясни права, задължения и компетенции на акушерките, въвеждане на законодателна възможност за самостоятелна акушерска практика в извънболничната помощ, гарантирано продължаващо обучение, както и достойно заплащане на труда им.   Предизвикателствата в професията са свързани с неравнопоставеност заради различния статут на собственост на лечебните заведения, в които работят, работа на повече от едно място, вменяване на несвойствени задължения, нарушен баланс на труд и почивка, емоционално изтощение, липса на кадрова политика, невъзможност за допълнително обучение за усъвършенстване заради ангажираност, липса на законов регламент по професионалното направление, неуважение на професията и недостатъчна политическа ангажираност, каза Антоанета Димитрова, зам.-председател на Българската асоциация на професионалистите по здравни грижи. По думите й всичко това води до негативни последици за системата и за здравето на обществото. Исканията на акушерките ще бъдат изпратени до президента, до председателя на парламентарната комисия по здравеопазване, до министъра на здравеопазването, до омбудсмана и до синдикатите.", "date": "2018.01.17", "title": "Акушерките настояват за по-високи заплати"}
{"url": "http://www.novinite.bg/articles/155604/Zapochva-deloto-za-za-razrushenite-tyutyunevi-skladove-v-Plovdiv", "text": "С разпит на 30 свидетели и експерти от Министерството на културата в Пловдив започна мегаделото за незаконното разрушаване на тютюневия склад „Ориент табако“.На подсъдимата скамейка се изправиха бизнесмените Георги Бранеков и Александър Николич, които са собственици на сградатаДвамата ще отговарят за ползване на фалшиво удостоверение от Министерството на културата.В документа се твърди, че тютюневият склад не е паметник на културата, заради което Община Пловдив е издала строителното разрешение за преустройство на сградата. Според адвокатите на бизнесмените те не знаели, че документът е фалшив. ", "date": "2018.01.17", "title": "Започва делото за за разрушените тютюневи складове в Пловдив"}
{"url": "http://www.novinite.bg/articles/155624/Dvete-sestri-ot-Svishtov-ne-sa-osvidetelstvani", "text": "Двете сестри от Свищов, които от 6 години не са напускали дома си и са били изолирани от околния свят, не са освидетелствани за психиатрични проблеми и не са получавали социални помощи.Сестрите Анжела и Стефка са на 43 и 42 години. Полицията и социалните са ги намерили в дома им в Свищов в неадекватно състояние и мизерни хигиенни условия.Медицински екип е установил, че те нямат видими наранявания.Пред социалните служби двете жени са заявили, че по тяхно желание не са напускали дома си, не са били принуждавани от 65-годишната им майка, предаде БНР. \"Сестрите отказват лечение\", заяви Милена Илиева, директор на Социално подпомагане в Свищов.\"Евентуално за необходимостта от принудително лечение решение ще вземе съдът, и прокуратурата води преписка за това. Те са дееспособни. Те не са под запрещение\", допълни тя. Проверката на полицията и прокуратурата по случая продължава.Двете сестри били много умни и нямали проблеми със завършването на добро образование, казват съседи.Същевременно някои от тях твърдят, че са чували виене и плач от къщата. Когато я питали, майката казвала, че дъщерите й са в София, но не давала техни контакти.", "date": "2018.01.17", "title": "Двете сестри от Свищов не са освидетелствани"}
{"url": "http://www.novinite.bg/articles/155615/Grebeca-ostava-v-zatvora", "text": "Софийският градски съд (СГС) отказа да пусне от затвора предсрочно Любомир Димитров – Гребеца, осъден за това, че е част от групата за отвличания „Наглите“.До момента Димитров е излежал близо девет години от присъдата си. Остава му по-малко от година.Администрацията на затвора смята, че Димитров не се е поправил, има риск той да извърши друго престъпление, освен това е подсъдим и за двойно убийство – дело, което още не е приключило. На това становище е и прокуратурата. Димитров не се съгласи с казаното и поиска са бъде пуснат предсрочно от затвора.По-рано днес градският съд пусна предсрочно от арестта  Васил Манитаков. Смятаният за „емблематичен за Европа трафикант на наркотици“ е изтърпял половината от присъдата си, бил е награждаван в затвора. Той е сочен за една от жертвите на „Наглите“.Двете решения на съда не са окончателни. Последна дума има апелативната инстанция.", "date": "2018.01.17", "title": "Гребеца остава в затвора"}
{"url": "http://www.novinite.bg/articles/155602/Brazilskata-legenda-Ronaldino-sloji-kraj-na-karierata-si", "text": "Новината потвърди неговият брат и личен агент - Роберто де Азис. Той заяви, че няма никакъв шанс бившият ас на Пари Сен Жермен, Барселона и Милан да се завърне на терена професионално.\"Роналдиньо спря с футбола. Край. Възможно е след Мондиал 2018 да организираме нещо голямо, може би през август. Ще организираме събития в Бразилия, Европа и Азия. Естествено, планираме и прощален мач с националния отбор\", заяви братът на магьосника с номер 10 в интервю за Globo\".За последно Роналдиньо се появи в официален двубой през 2015 година с екипа на Флуминензе. В славната си кариерата той е играл още за Гремио, ПСЖ, Барселона, Милан, Фламенго, Атлетико Минейро и мексиканския Керетаро.Той стана световен шампион през 2002 година, а освен това е печелил Купата на конфедерациите (2005) и Копа Америка (1999).На клубно ниво Роналдиньо е победител в Шампионската лига през 2006 година, двукратен шампион на Испания (2005, 2006), двукратен носител на Суперкупата на Испания (2005, 2006), шампион на Италия (2011) и победител в Копа Либертадорес (2013). През 2005 година бразилецът спечели и \"Златната топка\".", "date": "2018.01.17", "title": "Бразилската легенда Роналдиньо сложи край на кариерата си"}
{"url": "http://www.novinite.bg/articles/155625/Stivan-Segal-obvinen-v-seksualen-tormoz-v-Balgariya", "text": "Екшън героят Стивън Сегал получи ново обвинение в тормоз, касаещо времето, когато актьорът и продуцент бе в София за снимките на филма „Готов да убива“ през септември 2002 г. , пише Телеграф. Този път нападките идват от колежката му Рейчъл Грант, която по това време била на 26 години. Тя е играла момичето на Джеймс Бонд във филма „Не умирай днес“, баща й Майкъл Грант е известен британски хипнотизатор, а дядо й барон Реймон дьо Лонгьой е братовчед на кралица Елизабет II. „Предполагам, че искаш да видиш оная ми работа“, били думите на 65-годишния актьор, който преди това насилствено свалил горните дрехи на Рейчъл и я бутнал на леглото . Секунди по-късно филипинската актриса изпаднала в шок и започнала да плаче, тогава екшън звездата се извинил и започнал да се обяснява. В последствие актрисата загубила ролята и отишла при най-големия му враг Жан-Клод ван Дам, за да снима филма „The Purifiers”. Адвокатите на Сегал заявиха, че клиентът им не е имал подобен контакт с г-ца Грант и твърдо отрича всякакво посегателство, случило се в София през 2002 г.", "date": "2018.01.17", "title": "Стивън Сегал обвинен в сексуален тормоз в България"}
{"url": "http://www.novinite.bg/articles/155564/Arestuvaha-bivsh-slujitel-na-CRU", "text": "Бивш служител на ЦРУ е бил арестуван през нощта срещу вторник на нюйоркското летище \"Дж. Ф. Кенеди\" по подозрение, че незаконно е придобил строго секретна информация, предадоха Ройтерс и Асошиейтед прес. Според разпространено съобщение на министерството на правосъдието на САЩ задържаният 53-годишен американски гражданин Джери Чун Шинли, сега постоянно пребиваващ в Хонконг, е бил на работа в ЦРУ от 1994 до 2007 г. Достигнал е до статут с допуск до документи с най-висока степен на секретност. В съобщението на правосъдното ведомство се посочва, че през 2012 г. агенти на ФБР са претърсвали хотелски стаи, в които е пребивавал Джери Чун. При обиските са били открити две тефтерчета с изписани на ръка данни, сред които истинските имена и лични номера на агенти на ЦРУ, действащи под прикритие. Арестуваният се е явил във вторник пред федерален съд в Ню Йорк, но обвиненията срещу него ще бъдат предявени в щата Вирджиния, където е седалището на ЦРУ. ТАСС цитира \"Ню Йорк таймс\", според който Джери Чун е заподозрян, че е предоставил на китайските спецслужби информация, чрез която те са разкрили информатори на ЦРУ в Китай.", "date": "2018.01.17", "title": "Арестуваха бивш служител на ЦРУ"}
{"url": "http://www.novinite.bg/articles/155608/Osadiha-policejski-shef", "text": "Окръжният съд в Сливен осъди началника на сектора за борба с организираната престъпност в Стара Загора Ивайло Димов на една година затвор условно с 3-години изпитателен срок, предаде БНТ.През октомври 2015 година Димов посетил окръжния прокурор, неговия заместник, както и председателя на Окръжния съд в Стара Загора и поискал от тях да забавят разследването срещу наркопласьор. Димов настоял за „по-специално отношение“ спрямо дилъра на дрога и предложил делото по случая да бъде решено със споразумение.Магистратите отказали на началника на БОП. Независимо от това през октомври и ноември 2015 г., той опитвал да убеди прокурора по делото да наруши служебните си задължения и да изготви споразумение, което да е \"благоприятно\" за дилъра. През 2016 г. Димов подновил опитите си да издейства по-леко наказание за наркодилъра, въпреки че досъдебното производство вече било внесено в Окръжния съд в Стара Загора. ", "date": "2018.01.17", "title": "Осъдиха полицейски шеф"}
{"url": "http://www.novinite.bg/articles/155567/10-dushi-sa-zaginali-v-katastrofa-na-voenen-helikopter-v-Kolumbiya", "text": "Десет души са загинали вчера при катастрофа на военен хеликоптер в северозападен район на Колумбия, предаде Ройтерс. Според съобщението на армията машината \"Ми-17\", руско производство, е летяла във вторник сутринта от Каукасиа до Сеговия в департамента Антиокия. На борда е имало осмина военни и двама цивилни със задачата да инспектират армейски склад за течни горива. Засега не е известна причината за катастрофата. В района оперира бунтовническата Армия за национално освобождение (ЕЛН), която прекрати примирието с правителството и възобнови атаките си. Миналата година правителството в Богота подписа мирен договор с друга бунтовническа група - Революционни въоръжени сили на Колумбия (ФАРК), - която водеше партизанска война от половин век. Но бойци от ЕЛН, отцепници от ФАРК, десни полувоенни формации и престъпни групировки продължиха дейността си, припомни Ройтерс.", "date": "2018.01.17", "title": "10 души са загинали в катастрофа на военен хеликоптер в Колумбия"}
{"url": "http://www.novinite.bg/articles/155570/Jurnalist-Ubitiyat-v-Kosovska-Mitrovica-politik-imashe-vragove", "text": "Знаково политическо убийство разтърси Косово в понеделник. Изтъкнатият политик Оливер Иванович беше застрелян в Косовска Митровица. А полицията обяви награда от 10 000 евро за информация, която може да допринесе за разкриването на убийството.„Той имаше врагове, не беше особено долюбван в Белград през годините, беше един от критиците на политиката на Милошевич в Сърбия по отношение на Косово”. Това заяви пред NOVA журналистът Николай Кръстев.„Той водеше доста умерена политика, предлагаше диалог, компромис в поведението на Белград спрямо Косово, не искаше да има крайно отношение ”, коментира Кръстев.Според него има кръгове, които не искат да се върви към трайно стабилизиране на Западните Балкани и по-специално Косово.„Косово е отворена рана. Много трудно беше постигнато съгласие в косовското общество за създаването на правителство. След 13 месеца на отлагане преговорите стартираха вчера, но с фалстарт. След убийството преговорите бяха прекратени и смятам, че скоро няма да бъдат подновени”, допълни Кръстев.", "date": "2018.01.17", "title": "Журналист: Убитият в Косовска Митровица политик имаше врагове"}
{"url": "http://www.novinite.bg/articles/155565/Amerikansko-prepyatstvie-chaka-Grisho-dnes", "text": "Номер 186 в света - американецът Макензи Макдоналд, е второто препятствие пред най-добрия ни тенисист Григор Димитров по време на Откритото първенство на Австралия, посочва ДАРИК.  Срещата е с начало 10:00 ч. българско време на \"Род Лейвър Арена\". 22-годишният Макдоналд е висок 178 сантиметра. При успех над американеца Гришо ще се класира за третия кръг на турнира от Големия шлем и ще се противопостави на победителя от мача Андрей Рубльов - Маркос Багдатис.", "date": "2018.01.17", "title": "Американско препятствие чака Гришо днес"}
{"url": "http://www.novinite.bg/articles/155572/Bitkojnat-se-srina-na-aziatskite-pazari", "text": "Биткойнът е загубил една четвърт от стойността си през първите часове след откриването на днешната търговия на азиатските пазари, съобщи Ройтерс.   Агенцията отбеляза, че това става на фона на нарастващи опасения за регулаторни мерки, след като финансовото министерство на Южна Корея обяви, че не е изключено да забрани търговията с криптовалути.   Последният срив на биткойна с 25 на сто до 10 182 долара бе на борсата Битстамп (Bitstamp) в Люксембург.", "date": "2018.01.17", "title": "Биткойнът се срина  на азиатските пазари"}
{"url": "http://www.novinite.bg/articles/155577/Ot-22-do-28-yanuari-v-Garciya-shte-ima-fermerski-blokadi", "text": "Гръцките  изкарват тракторите по пътищата и ще бъдат по блокадите там от 22 до 28 януари. Това е решил стачният комитет на земеделските производители на свое съвещание в , съобщава в. \"Контранюз\".Фермерите са решили също да присъстват и на големия , който те ще организират на 3 февруари в  по време на селскостопанското изложение \"Агротика\". Земеделските стопани са недоволни от насъбралите се, според тях, проблеми в бранша, които с течение на времето са се изострили и са довели до драстично намаляване на те им. ", "date": "2018.01.17", "title": "От 22 до 28 януари в Гърция ще има фермерски блокади"}
{"url": "http://www.novinite.bg/articles/155618/Katastrofa-v-Sofiya", "text": "Две коли се удариха на кръговото кръстовище на Сточна гара в столицата.Автомобилите са със сръбска и с хасковска регистрация, съобщи \"Фокус\".Катастрофата е довела до материални щети по двете коли. Пострадали обаче няма.Движението в района не е затруднено, предаде БГНЕС.", "date": "2018.01.17", "title": "Катастрофа в София"}
{"url": "http://www.novinite.bg/articles/155580/Noviyat-katalunski-parlament-se-sabira-na-parvo-zasedanie", "text": "Новият каталунски парламент се събира на първо заседание след изборите на 21 декември. Тогава най-много гласове спечели партията „Гражданите”, която подкрепя оставането на Каталуния в рамките на Испания. Сепаратистките партии обаче получиха крехко мнозинство в регионалния парламент.Междувременно, двете основни партии, борещи се за независимост, постигнаха съгласие да номинират Карлес Пучдемон за регионален лидер. Той е в изгнание в Белгия, след незаконния референдум за независимост на Каталуния. ", "date": "2018.01.17", "title": "Новият каталунски парламент се събира на първо заседание"}
{"url": "http://www.novinite.bg/articles/155585/Nad-1000-otmeneni-poleti-ot-Hyustan-zaradi-loshoto-vreme", "text": "Лошото време доведе до отмяната на над хиляда  от двете  в американския , съобщават американски медии. Отменените и закъсняващите полети са от двете главни  в града - международното \"Джордж Буш\" и летището \"Уилям П. Хоби\".Бурята \"Инга\" е в основата на проблемите на , но тя засегна освен Тексас и американски щати Луизиана, Мисисипи, , Тенеси, Джорджия, Южна и Северна Каролина, както и Кентъки и Пенсилвания.В момента бурята, която е комбинирана с град, сняг и дъжд, се движи на изток. Властите в  обявиха извънредно положение заради рязкото влошаване на времето.", "date": "2018.01.17", "title": "Над 1000 отменени полети от Хюстън заради лошото време"}
{"url": "http://www.novinite.bg/articles/155591/Cheshkoto-pravitelstvo-podade-ostavka", "text": "Управляващият кабинет на Андрей Бабиш в Чехия подаде оставка, съобщава Investor, позовавайки се на Bloomberg TV.Това се случва след като вчера правителството, което управляваше без мнозинство в парламента, не получи вот на доверие.Правителството на Бабиш бе подкрепено при гласуването в Камарата на депутатите само от 78-те депутати от управляващата партия \"Действие на недоволните граждани\" (АНО). 117 техни колеги в долната камара на парламента гласуваха \"Против\", а петима се въздържаха. Вотът на доверие бе иницииран след разразил се около Бабиш скандал за корупция и злоупотреба с еврофондове. Във вторник правителството на Бабиш бе подкрепено при гласуването в Камарата на депутатите само от 78-те депутати от неговото популистко движение \"Действие на недоволните граждани\" (АНО). 117 техни колеги в долната камара на чешкия парламент гласуваха против, а петима се въздържаха.АНО получи най-много гласове на парламентарните избори през октомври, но не спечели мнозинство. Движението освен това не може да намери коалиционен партньор, припомня ДПА.Позицията на чешкия премиер е подкопана допълнително от повдигнатите му обвинения в злоупотреба с пари от европейски фондове.", "date": "2018.01.17", "title": "Чешкото правителство подаде оставка"}
{"url": "http://www.novinite.bg/articles/155605/Utre-pogrebvat-ubitiya-Oliver-Ivanovich", "text": "Погребението на убития в Косовска Митровица косовски сръбски политик Оливер Иванович ще се състои утре на белградското гробище Ново Гробле, предаде ТАСС, като се позовава на Радио Ес.Тленните останки на убития Иванович бяха предадени вчера на семейството му след извършените необходими следствени действия. До 11 часа (местно време) на 18 януари тленните останки ще бъдат в офиса на неговото движение - Гражданска инициатива \"Свобода, демокрация, истина\", където с убития ще може да си кажат последно сбогом жителите на Косовска Митровица. След това тленните останки ще бъдат транспортирани в Белград. 64-годишният Иванович беше убит вчера сутринта в Косовска Митровица.", "date": "2018.01.17", "title": "Утре погребват убития Оливер Иванович"}
{"url": "http://www.novinite.bg/articles/155601/Borisov-Az-sam-zelen-chovek-spasyavahme-shtarkelcheta-i-blatni-kokicheta", "text": "Евродепуртати атакуваха Бойко Борисов по темата за борбата с корупцията в България. От своя страна той обеща до 2-3 години страната ни да се справи с проблема.Българските евродепутати Петър Курумбашев и Николай Бареков атакуваха премиера за корупцията. Към тях се присъедини и Ска Келер от зелените в ЕП, съобщи ДАРИК. „Корупция има навсякъде и водим огромна битка. Избиран съм 11 пъти като победител на избори в България. София имаше криза с боклука, когато станах кмет. Нямаше завод, нямаше нищо. Сега София след Цюрих е най-добре организираната система. В същото време, ако има такава корупция, каквато казвате ще има ли ръст на икономиката и инвестиции. Как ще ни избират все нас на първо място. Както сме се заели сега, до 2-3 години ще се справим и то добре. Моля ви, тези наши приятели, които протестират ми бяха коалиционни партньори. Разделиха се на три партии с три вожда. Те са нашият най-естествен партньор. Не съм виновен, че спечелих изборите. Социалистите проведоха изборите и ние победихме“, отговори на атаките Борисов.Ска Келер предизвика най-конкретния отговор от българския министър-председател.„Председателството и повод да се хвърли светлина върху страната. Има хиляди по улиците които демонстрират в защита на Пирин. Много протестират срещу корупцията и едно решение за изграждането на ски курорт и незаконна сеч. Район защитен по силата на правото на ЕС. Зачитането на върховенството на закона е важно в ЕС. Председателството трябва да даде добър пример. Минаха 11 години от вашето членство. Прочетохме 11 доклада по темата корупция. Все още България е страната с най-много корупция в ЕС. Много от мерките са контрапродуктивни. Последният закон казва, че хората които подават сигнали са изправени пред опасността от наказателно преследване. Има проблем и с въздействието върху медиите от страна на тъмни кръгове. ЕК няма как да пренебрегне тези факти. Трябва да се заемете с борбата с корлупцията. Кажете как да ви помогнем“, обърна се тя към Борисов.Да бъдат вкарани в затвора Огнян Донев и Иво Прокопиев, поиска пък българският евродепутат Николай Бареков. Той нарече бизнесмените олигарси.  от БСП също говори за проблема с  в България. „Мечтата стана реалност. Но нито демокрацията, нито членството в ЕС са застраховка за злоупотребата с власт и “, обърна се той към Борисов.Депутатът от ДПС Илхан Кичук пък нападна премиерът заради участието на националисти в правителството. Борисов отвърна, че се е разбрал с патриотите да пазят етническия модел като зеницата на окото си. Повечето чужди евродепутати изказаха подкрепа на българското правителство за приоритетите на председателството.Елена Валенсиано го призова от името на социалистите в ЕП и жените в Европа да бъде ратифицирана Истанбулската конвенция. „Именно БСП взе решение да не я подкрепи в парламента. Ще положа всички усилия да мине в парламента. Насилието над жени и деца и чудовищно в цяла Европа“, отвърна й Борисов. ", "date": "2018.01.17", "title": "Борисов: Аз съм зелен човек – спасявахме щъркелчета и блатни кокичета"}
{"url": "http://www.novinite.bg/articles/155627/Rusnak-se-samozapalo-pred-kmetstvo", "text": "Руски гражданин почина, след като се самозапали пред правителствена сграда в Южна Русия, пише електронното издание \"Москва таймс\".Според разпространяваната информация мъжът е бил уволнен от работа.39-годишният Дмитрий Рудов е бил хоспитализиран с тежки изгаряния в уралската република Башкирия, след като се запалил пред кметството на град Ишимбай. През декември 2017 г. инженерът по електроника е изпратил писмо на руския президент Владимир Путин, след като бил уволнен от местна дъщерна компания на Газпром.Свидетели разказаха, че са чули Рудов да вика \"корупция\", докато се е заливал със запалителна течност пред кметството, информира сайтът Meduza.В писмото си до Путин 39-годишният се оплаква, че има болки, загуба на съзнание и не може да си осигури помощите за инвалиди.\"Надявам се да оцеля до вашите избори без лекарства\", написал той в писмото, цитирано от Pravo.media.Регионалните власти започнаха разследване за подбуждане към самоубийство във връзка с информация, че Рудов е имал съдебен спор.", "date": "2018.01.17", "title": "Руснак се самозапало пред кметство"}
{"url": "http://www.novinite.bg/articles/155568/Amerikancite-otnovo-na-studeno", "text": "Нова студена вълна в североизточните американски щати превърна бреговете на езерото Мичиган край Чикаго в парк от ледени скулптури. Високата влажност и ниските температури изваяха невероятни ледени картини. Дърветата и растенията се покриха с тънък слой лед, предаде Нова телевизия.Поредната порция студ обхвана щатите Илинойс, Индиана и Мичиган, като донесе снеговалежи, а температурите паднаха до минус 15 градуса.  ", "date": "2018.01.17", "title": "Американците, отново на студено"}
{"url": "http://www.novinite.bg/articles/155561/Sutrinta-slance-na-obyad-dajd", "text": "Днес преди обяд, над по-голямата част от страната, ще има разкъсана облачност до слънчево. Над Горнотракийската низина ще е мъгливо. От северозапад облачността ще се увеличава и след обяд ще започнат валежи предимно от дъжд, които до вечерта ще обхванат цялата страна, а в Предбалкана и високите полета на Западна България ще преминат в сняг. В Дунавската равнина остават условията за поледици. Ще духа до умерен юг-югозападен вятър, който вечерта ще се ориентира от запад-северозапад и ще се усили. Максималните температури ще са в широки граници: от 0-2° в северозападните райони до 12-14° на места в Предбалкана и Югоизточна България.Атмосферното налягане е значително по-ниско от средното за януари - още ще се понижи, а вечерта ще започне да се повишава.В планините ще духа умерен, по билата - силен запад-югозападен вятър, който след обяд ще се усили още. Облачността ще се увеличава и след обяд ще започнат валежи от сняг, в ниските части – от дъжд. Максималната температура на височина 1200 метра ще е около 7°, на 2000 метра – около 0°.Над Черноморието преди обяд ще има разкъсана облачност, която след пладне ще се вплътнява и вечерта ще завали дъжд. Ще духа до умерен югозападен вятър. Максимални температури на въздуха: 9°-14°. Температурата на морската вода е 8°. Вълнението на морето ще е 2 бала.", "date": "2018.01.17", "title": "Сутринта слънце, на обяд дъжд"}
{"url": "http://www.novinite.bg/articles/155579/YouTube-zatyaga-kontrola-nad-sadarjanieto", "text": "Google прави втори опит в рамките на по-малко от година да защити рекламодателите в своите канали в YouTube от това да бъдат асоциирани с видеа, включващи насилие, омраза или лоша реторика, предава Ройтерс.Съгласно новите стандарти Google ще премахне рекламите от \"значителен\" брой от своите канали в YouTube, 99% от които са генерирали под 100 долара от реклами през миналата година, обяви компанията.Google обещава да накара хората си да преглеждат всяка секунда от най-популярните видеа, отговарящи на условията за рекламиране, като това ще се случи до края на март по целия свят. Освен това фирмата променя и условията за създаване на търговски канали.\"Въпреки че миналата година предприехме няколко стъпки да защитим рекламодателите от неподходящо съдържание, знаем, че трябва да направим повече, за да се уверим, че техните реклами вървят редом със съдържание, което отразява техните ценности“, коментира Пол Мърет, вицепрезидент на Google, отговарящ за видеото и анализите.Предишната вълна от промени в политиките на компанията се случи, като над 250 рекламодатели спряха рекламата си в YouTube миналата пролет след статии в новините, които показват, че въпросните реклами са показвани редом с екстремистко съдържание. Много от марките се върнаха обратно в рамките на седмици или месеци, но направиха подобен ход през есента заради случаите, в които рекламите им бяха показвани във видеа с неподходящо съдържание, свързано с деца. Mondelez International, сред чиито брандове се нареждат бисквитите Oreo, както и производителят на компютри и принтери HP Inc бяха сред оттеглилите се.Тези проблеми не засегнаха приходите на YouTube, която е ключова област за растеж на Google, сочат финансовите анализи.От 20 февруари създателите на видеа ще трябва да привличат потребители, които да гледат поне 4000 часа техните клипове, както и да имат поне 1000 последователи, преди да могат да предлагат реклами и споделят приходите от тях. Изискването, представено през миналия април, беше за 10 хил. последователи, без критерии за продължителността на гледане.Ограничаването на рекламата в по-малките канали няма напълно да адресира притесненията на рекламодателите за това, че създателите на видеа отиват прекалено далече, посочва YouTube в своя публикация.Известният влогър Логън Пол има 15 млн. последователи, но миналата седмица YouTube прекрати всякакви търговски взаимоотношения с него след скандал заради това, че той показа във видео жертва на самоубийство.Директорите на YouTube твърдят, че ще „насрочат разговори с нашите създатели в следващите месеци“, за да се види „какво друго може да се направи за справяне с това предизвикателство“. ", "date": "2018.01.17", "title": "YouTube затяга контрола над съдържанието"}
{"url": "http://www.novinite.bg/articles/155611/HIPODIL-KONTROL-REVYu-i-NOVA-GENERACIYa-se-sabirat-za-parvi-pat-zaedno", "text": "Култовите български банди - ХИПОДИЛ, КОНТРОЛ, РЕВЮ и НОВА ГЕНЕРАЦИЯ се събират за първи път заедно на голяма сцена за исторически рок концерт в зала “Арена Армеец”. На 21 април 2018 г (събота) легендарните групи, основоположници на българския ню уейв и пънк рок и създатели на  ъндърграунд културата в края на  80-те и 90-те години на миналия век, ще зарадват хиляди фенове в оригиналните си състави (доколкото това е възможно), както и с новите си попълнения. Близо 40 музиканти ще се качат последователно на сцената, за да изпълнят може би за последен път на живо в тези състави, някои от любимите за цели поколения култови песни. “Бате Гойко”, “Най-щастливият ден”, “Под шарената сянка”, „Само двама” и още много класики ще звучат под мотото „Въпреки всичко!” – въпреки забраните, въпреки омразата, въпреки егото, въпреки разделите, въпреки времето, въпреки състоянието…Интересен факт е, че всяка от тези групи навършва 30 години от създаването си през 2018-та година. Без съмнение, това ще бъде най-големият български рок концерт правен до сега, (а евентуално и след това), а датата 21 април 2018 г. ще бъде “най-щастливият ден” за хилядите фенове.Билетите за неповторимото музикално събитие на 21 април 2018 г. в зала “Арена Армеец” вече са в продажба on-line в системата на Еventim.bg. Цената им е 35 лв. за терен. От днес се пускат в продажба и няколко сектора със седящи места на цена 40 лв за билет. В деня на събитието и на място билетите ще са съответно по 45 и 50 лв.Билети за ХИПОДИЛ, КОНТРОЛ, РЕВЮ и НОВА ГЕНЕРАЦИЯ могат да се закупят още от: касата на EVENTIM (ул. \"6-ти септември”58, ет 1), щанд на EVENTIM в The Mall, Билетен център в НДК, Билетна каса на “Арена Армеец”, Office1Superstore, OMV, Orange Center, Usit Colours, Български пощи, Строежа, Вастелс България, магазини Технополис, книжарница „Бард“ и други. Организатор на събитието е SKD SOUND, които стоят зад паметните концерта за ценители - в Зимния дворец през 2006 г. с Хиподил, Ъпсурт и Ревю и през 2009 г. с Хиподил, Ревю и Контрол. Съорганизатори саекипът на STROEJA, който поема реализирането на продукцията и екипът на REJOY.Потвърдилите до този момент участници, които ще чуем и видим на 21 април 2018 г. в “Арена Армеец” са:НОВА ГЕНЕРАЦИЯ:  Кристиян Костов, Михаил Пешев, Екатерина Атанасова, Симеон Воев, Александрина Александрова –Тери.РЕВЮ: Васил Гюров, Кристина Серафимова, Деян Драгиев- Даката, Веселин Йовчев.*Със специалното участие на Милена Славова. КОНТРОЛ:  Владимир Попчев-Унгареца, Огнян Кьосовски – Оги, Стоян Тенев – Тони, Красимир Неделин – Крезо, Иван Гатев.*Със специалното участие на Кольо Гилъна.  ХИПОДИЛ: Петър Тодоров, Лъчезар Маринов, Светослав Витков, Венцислав Лозанов, Венцислав Мицов и със специална брас секция. Билети можете да закупите от .Присъединете се към събитието във фейсбук ", "date": "2018.01.17", "title": "ХИПОДИЛ, КОНТРОЛ, РЕВЮ и НОВА ГЕНЕРАЦИЯ се събират за първи път заедно"}
{"url": "http://www.novinite.bg/articles/155619/Ne-prieha-moratoriuma-za-novi-bolnici", "text": "С 58 гласа „за”, 57 „против” и 36 въздържали се парламентът отхвърли предложението на БСП за спиране на издаването на разрешения на болници за осъществяване на лечебна дейност до утвърждаване на Националната здравна карта на Република България.По думите на Георги Йорданов от левицата, един от вносителите, в момента липсва основният нормативен документ, който определя къде трябва да има здравно заведение и какво да бъде то, и министърът на здравеопазването няма мотив да разреши или да откаже разкриването на болница.Всички молби за издаване на разрешения за болница са в региони, където има свръхлегла, и когато здравната карта стане факт, ще се наложи „да се режат”, посочи той. Председателят на парламентарната комисия по здравеопазването Даниела Дариткова (ГЕРБ) посочи, че социалистите искат да се забрани издаването на разрешителни от министъра на здравеопазването, което предложение е противоконституционно и нарушава правото на стопанска инициатива.Тя обясни, че се работи по новата Национална здравна карта и тя ще бъде утвърдена от Министерския съвет, не от Народното събрание. Според нея предложението на БСП не гарантира еднаквия достъп до здравеопазване на българските граждани.", "date": "2018.01.17", "title": "Не приеха мораториума за нови болници"}
{"url": "http://www.novinite.bg/articles/155614/STONE-SOUR-shte-sviryat-v-Sofiya-na-27-yuni-2018g", "text": "Една от най-обичаните и уважавани алтернативни метъл банди в света STONE SOURсе завръща в България с пълнокръвно шоу и чисто нов албум. Шоуто им ще се проведе в парка на Летище София до Терминал 2.Можете да се басирате, че ние от екипа наEventEase като домакин се вълнуваме толкова много, колкото и вие като фенове. А и не само – горди сме, че поканата ни към групата за концерт в София бе приета. Колко често се случва страната ни да посетят артисти, чиито музикални проекти имат платинен статус по продажби в САЩ или пък са им донесли номинация за награда Grammy? Макар към днешна дата Corеy Taylor да не се отнася особено почтително към институцията Grammy, която номинира другата му банда SLIPKNOTза „Best Metal Performance“ три пъти през годините, то този факт остава част от неговата музикална кариера. А тя, - една дълга и несъмнено успешна кариера, стартира именно със STONE SOUR през 1992г.И не за да придаваме допълнителна тежест на името STONE SOUR, а за да покажем, че споделяме мнението на колегите, ще си позволим да споменем и някои от призовете, които са получили момчетата от влиятелни специализирани музикални издания като Metal Hammer, които присъдиха на групата наградата „Best International Band“ за 2013г. на техните „Metal Hammer Golden Gods Awards“ иRevolver, които през същата година пък закичиха Corey Taylor с титлата „Best Vocalist“ на своите „Revolver Golden Gods“.А през 2017г. STONE SOURпрескочиха прага на 1 млн. продажби на албума си от 2006-а “Come What(ever) May”, както отчете IRAA (Асоциацията на звукозаписната индустрия в Америка), което го направи платинен. Сега бандата има нов албум „Hydrograd“, който ще представи на живо не само в родината си САЩ, но и на голямо европейско турне,което минава и през София на 27 юни 2018г.Corеy Taylor се разписа с концерт у нас със STONE SOURпреди 8 години на националния стадион „Васил Левски“на едно с банди като RAMMSTEIN, MANOWAR, ALICE IN CHAINS,на втория ден на Sonisphere Festival 2010, чието издание бе сцена и на т.нар. „THE BIG FOUR“: METALLICA, MEGADETH, SLAYER и ANTHRAX.Именно тогава българската публика разбра с пълна сила защо STONE SOUR са известни с наистина интензивните си изпълнения на живо. От днес вече може да стартира обратното броене до втория концерт на групата пред същата тази екзалтирана публика.STONE SOURидват в състав: Corey Taylor- вокали, Josh Road- китари,Roy Mayorga- барабани, Jimmy Chow- бас, Christian Martucci – китара; ище представят дълга концертна програма. Очаквано в сетлиста ще са включени парчета като \"Bother\", \"30/30-150\", \"Through Glass\", и “Tired”.Концертната зона ще бъде оформена изцяло около съществуващия амфитеатър в парка на Терминал 2 на Летище София, със сцена разположена до живописното езеро с естествен декор от излитащи и кацащи самолети.Входът за събитието ще бъде изграден в непосредствена близост до изхода/входа на метростанцията, спирката на автобуси с номера 84 и 184, както и паркинга на Терминал 2, а вратите за всички фенове ще отворят точно в 19.00ч. на 27 юни.Билети „Ранно пиле“ на цена от 45 лв. може да намерите само в магазин ЯКО (гр. София, ул. „Граф Игнатиев“ №43). Стандартни билети от 50/55 лв. в цяла България от мрежата на Ticketportal.bgи на касите на билетопродавача в НДК, ОМВ, На Тъмно, книжарници Booktradingи онлайн директно от линка по-долу:В продажба са и и различни VIP пакети за фестивала, като най-атрактивния дава право на само шест фена да са на сцената по време на първите три песни на групата.VIP Пакети може да намерите на: Следете събитието на facebook:   ", "date": "2018.01.17", "title": "STONE SOUR ще свирят в София на 27 юни 2018г.!"}
{"url": "http://www.novinite.bg/articles/155562/Praznuvame-Antonovden", "text": "На 17 януари църквата почита паметта на Преподобни Антоний Велики.Антоний Велики е роден около 251 г. след Христа, в Египет. Светецът прекарва 20 години при пълно усамотение в една изоставена постройка в пустинята. При него идват болни и страдащи хора, с които беседва часове.На 104 години Антоний излиза в открит диспут с привържениците на арианското учение и ги побеждава. Успехът му е наречен тържество на християнството. На следващата година светецът умира, като е погребан на тайно място. По-късно мощите му са открити и тържествено пренесени във Виена.Името Антон произхожда от римското име Антоний и значи \"безценен, неоценим, който няма цена\". Другото му значение е \"който влиза в бой\".Празникът е наричан от народа Антоновден.Според българската народна традиция Антоновден се празнува за предпазване от болести.На този ден жените не предат, не плетат, не варят боб и леща, за да не разсърдят чумата, шарката и „синята пъпка”.На този ден имен ден празнуват Антон, Андон, Антоан, Антония, Антонина, Антоанета, Тончо, Тоня, Дончо, Донко, Донка.", "date": "2018.01.17", "title": "Празнуваме Антоновден"}
{"url": "http://www.novinite.bg/articles/155576/Bez-jertvi-po-patishtata-prez-izminaloto-denonoshtie", "text": "12 души са ранени при 12 катастрофи в страната през изминалото денонощие. Един от пострадалите е с опасност за живота. Това съобщиха от пресцентъра на МВР. В София са станали 3 тежки и 185 леки пътни произшествия, ранени са четирима души. От началото на месеца катастрофите в страната са 268, загиналите са 18, предаде БГНЕС.", "date": "2018.01.17", "title": "Без жертви по пътищата през изминалото денонощие"}
{"url": "http://www.novinite.bg/articles/155581/Jestoka-katastrofa-kraj-Haskovo-zaradi-gasta-magla", "text": "Два автомобила са се сблъскали челно при  към 8:00 часа тази сутрин, съобщиха от ОД на МВР - Хасково. Катастрофата е станала на международния път Е-80 до местността  край Хасково. Шофьорът на едната кола е загинал, а на другата е тежко ранен, има и още един пострадал. ", "date": "2018.01.17", "title": "Жестока катастрофа край Хасково заради гъста мъгла"}
{"url": "http://www.novinite.bg/articles/155595/Bryuksel-zaplashi-nyakolko-strani-sas-sad-zaradi-kachestvoto-na-vazduha", "text": " наложи краен срок на Германия, Франция, Италия, Испания и Великобритания да покажат как възнамеряват да изпълнят стандартите на  за качеството на атмосферния въздух или ще бъдат изправени пред съда.Това пише \"Политико\", позовавайки се на копие на писмо с дата 16 януари, вторник.Писмото е изпратено до германския министър на околната среда Барбара Хендрикс. В писмото еврокомисарят по околната среда Кармену Вела е поискал да разбере до 30 януари \"как и кога възнамерявате да изпълните съответните директиви за качеството на въздуха\".Според официален представител на  подобни писма са изпратени до съответните министри на Франция, Италия, Испания и Великобритания, тъй като тези държави не са приложили стандартите за азотен диоксид. Също така е изпратено писмо до Румъния, Унгария, Чехия и Словакия (отново до Италия и Франция) за нарушаване на някои ограничения.Ако държавите не отговорят, Европейската комисия ще се обърне към Съда на , предупреди Вела.Еврокомисарят покани министрите на всички засегнати страни на среща в  на 30 януари, която \"трябва да се разглежда като последна възможност да се покаже, че са предприети мерки за поправяне на тази ситуация\".", "date": "2018.01.17", "title": "Брюксел заплаши няколко страни  със съд заради качеството на въздуха"}
{"url": "http://www.novinite.bg/articles/155584/V-Burgas-izlizat-na-protest-zaradi-mrasniya-vazduh", "text": "Граждани на Бургас излизат на протест днес – заради мръсния въздух. Те се оплакват от зачестили напоследък случаи на задушлива миризма на нефтопродукти.Официалната информация обаче е, че на територията на общината на са отчетени превишения на нормите на замърсители.Местните хора твърдят, че това не ги успокоява и искат по-строг контрол върху компетентните институции.", "date": "2018.01.17", "title": "В Бургас излизат на протест заради мръсния въздух"}
{"url": "http://www.novinite.bg/articles/155598/Pochina-profesor-ot-SU", "text": "Софийският университет \"Св. Климент Охридски\" с дълбоко прискърбие съобщава за кончината на проф. Никола Маргаритов - изтъкнат специалист и преподавател по ихтиология, рибовъдство и аквакултури. Преобладаващата част от своя живот проф. Маргаритов работи в Катедрата \"Обща и приложна хидробиология\" /Хидробиология и ихтиология/ на Биологическия факултет на СУ, на която е дългогодишен ръководител. Проф. Никола Маргаритов има големи заслуги за развитието на Катедрата и за подобряването на учебните планове на специализациите по хидробиология и ихтиология, на магистърската програма по приложна хидробиология и аквакултури, за подготовката на млади специалисти по ихтиология, сладководно рибовъдство и аквакултури в България, Гърция и други страни. Проф. Маргаритов притежаваше широка биологична и обща култура и качествата на човек с открит характер, честен и конструктивен, готов да помогне на всеки, особено на младите си колеги и студентите, посочват от академичната общност на Софийския университет.", "date": "2018.01.17", "title": "Почина професор от СУ"}
{"url": "http://www.novinite.bg/articles/155603/Pochina-aktorat-Stefan-Iliev", "text": "Почина актьорът и дългогодишен председател на Съюза на артистите в България Стефан Илиев.Поколения зрители го помнят от филмите: „Господин Никой”, \"На всеки километър\", \"Васко да гама от село Рупча\", „Куче в чекмедже”, „Петък вечер” и много други.Работил е в театрите в Габрово, Плевен и Перник, в Народния театър за младежта, Театър „София\" и Малък градски театър „Зад канала\".", "date": "2018.01.17", "title": "Почина актьорът Стефан Илиев"}
{"url": "http://www.novinite.bg/articles/155610/Obedinenite-patrioti-shte-glasuvat-sreshtu-vota-na-nedoverie", "text": " Имаме предварително решение, че ще гласуваме срещу този вот на недоверие, по хиляди причини, най-малкото защото мотивите, които бяха внесени днес от Корнелия Нинова, са смехотворни. Това заяви пред журналисти в парламента секретарят на ПГ на Обединените патриоти Борис Ячев.Фактът, че БСП се люшка в продължение на месец и половина за това какви мотиви да внесе - имаше залитане към здравеопазване, саниране, доказва, че желанието за този вот е изцяло политически стремеж на Корнелия Нинова да си даде допълнително един час политическо говорене и да реши донякъде свои вътрешни проблеми, свързани с нейното укрепване като лидер, коментира Ячев. Според него половината от ръководството на БСП са чули мотивите на вота едва днес. \"Мотивите за този вот са съчинени в политическата канцелария, лаборатория, на Кирил Добрев и Корнелия Нинова\", коментира Ячев, цитиран от БТА.Според Борис Ячев проблем с корупцията има във всяка една държава в различна степен. По-важното е тези проблеми да се решават, заяви той и допълни, че след 4-5 години опити да се приеме антикорупционно законодателство, то вече е факт. Сега трябва да се даде време на новия антикорупционен орган да започне работа и да постигне резултати, коментира депутатът. По отношение на Истанбулската конвенция Борис Ячев заяви, че Обединените патриоти ще решат дали да подкрепят документа в пленарна зала след като видят какъв ще е новия превод.", "date": "2018.01.17", "title": "Обединените патриоти ще гласуват срещу вота на недоверие"}
{"url": "http://www.novinite.bg/articles/155617/Ucheben-samolet-se-razbi-v-Turciya", "text": "Трима военнослужещи са загинали при катастрофа на учебен самолет в западната част на Турция, съобщава турският в. „Ени шафак“, който цитира изявление на валията на окръг Ъспарта.По данни на изданието учебен товарен военен самолет CASA CN-235 се е разбил в района на град Ялвач, окръг Ъспарта, около 14:30 ч. местно време.Причините за инцидента все още не са установени, но преди него връзката със самолета е била изгубен.Жертвите са двама пилоти и един техник.В турската армия има около 60 машини CASA CN-235. Само между януари и юни 2001 г. станаха три авиокатастрофи с такива самолети над 60 жертви.", "date": "2018.01.17", "title": "Учебен самолет се разби в Турция"}
{"url": "http://www.novinite.bg/articles/155620/Premierat-za-Bansko-Stava-vapros-za-vtori-lift-edin-edinstven-lift", "text": "Премиерът Бойко Борисов отговаряше на въпроси в залата по време на първото заседание на Европейския парламент в Страсбург. Той разясни ситуацията с Пирин, говори за корупцията у нас, както и за собственото си правителство, предаде нова телвзия.„Аз самият съм зелен човек. Опазването на българската природа е в огромна степен защитено от нашето правителство. Аз изпитвам голямо уважение към природозащитните ни организации и само преди десетина дни се срещах с тях”, заяви Борисов в началото на изявлението си.Той коментира, че години наред е спирал инфраструктурни проекти, „за да могат да се излюпят новите щъркелчета”, „карал съм министрите лично да пренасят блатни кокичета, за да не остане нито един стрък, смачкан от валяк”. Той добави, че всичките ни европейски проекти са изградени с тунели за мечки, вълци, костенурки и има случаи, в които цели трасета са променяни.„Искам пред вас да гарантирам – става въпрос за втори лифт. Един единствен лифт на курорта в десетката на Европа, Банско. Мога да ви се подпиша и да гарантирам тук, че става въпрос само за втори лифт”, повтори няколко пъти премиерът.Той коментира още, че в сегашната ситуация хилядите туристи в Банско се качват по път с автомобили, който непрекъснато се осолява и това води до смъртта на десетки дървета.„Аз ви гарантирам, че няма да се допусне незаконна сеч. Последните години България е първата в Европа по нови гори и единствената, която е разширила горите си от всички държави в ЕС”, коментира още Борисов.„Имате моята гаранция, че освен втори лифт, една керемида повече няма да се сложи там”, потвърди отново Борисов.КорупциятаТой свърза борбата с корупцията с кризата с боклука в София преди години, когато Борисов стана кмет на града. Той направи паралел между двете и гарантира, че до две-три години ще сме се справили и с този проблем.„Ако има такава корупция, каквато казвате, как ще има такъв ръст на икономиката, повече инвестиции и този растеж?”, попита премиерът.„Ще се справим и ще се справим добре и с новото законодателство, и с волята, и с ваша помощ”, допълни още премиерът.По темата корупция Борисов посочи, че „най-естествените коалиционни партньори” на ГЕРБ – десните партии, които също критикуват борбата с корупцията у нас, са се разцепили на три с „трима вожда” и не могли да влязат в парламента.„Аз не съм виновен, че се разделиха на три партии и не съм виновен, че спечелих изборите. И то в правителство на избрания от социалистите президент”, посочи Борисов.Истанбулската конвенция„Именно българските социалисти на пленум в неделя взеха решение да не подкрепят Истанбулската конвенция в парламента. Аз ще положа всички усилия тя да мине, защото насилието над жените и децата е чудовищно не само в България, но и в цяла Европа”, коментира Борисов.", "date": "2018.01.17", "title": "Премиерът за Банско: Става въпрос за втори лифт, един-единствен лифт"}
{"url": "http://www.novinite.bg/articles/155569/Opasen-uchastak-zastrashava-jivota-na-patuvashtite-kam-Borovec", "text": "Пропаднал път застрашава живота на стотици туристи и местни жители, които ежедневно пътуват към Боровец, посочва ДАРИК.  Срутища има на 5 - 6 места в отсечката между село Радуил и зимния ни курорт. Едно от тях е особено опасно, защото е оградено със саморъчно направено „съоръжение“ - дървени колове със завързана за тях лента. Кметовете на Самоков и Радуил казаха, че пътят се превръща в потенциален убиец, когато падне мъгла. Тогава нямало почти никаква видимост. От Агенция \"Пътна инфраструктура\" признават, че пътят от години е недофинансиран. Надявали се на скорошно въвеждане на тол системата, приходите от която да позволят поддържане на второкласната пътна мрежа. Експертите казват още, че през 2016 г. е извършен частичен ремонт на участъка.", "date": "2018.01.17", "title": "Опасен участък застрашава живота на пътуващите към Боровец"}
{"url": "http://www.novinite.bg/articles/155590/Darjavata-slaga-minimalni-ceni-na-hotelite", "text": "Министерството на туризма е задействало процедура за определяне на минимални цени на нощувките в хотелите. Промяната е поискана от туристическия бранш и ще засегне престоя в 3, 4 и5-звездните хотели, пише \"24 часа\".Официално решение все още няма, защото министерството на Николина Ангелкова изчаква становище на Комисията за защита на конкуренцията.Ведомството е поискало отговор на въпроса дали определянето на минимални цени, под които хотелите да не могат да предлагат нощувки, не нарушава българските закони за защита на конкуренцията или свързани с тях европейски директивиВсе още не е правен и анализ какви точно ще бъдат минималните цени.\"В зависимост от становището на КЗК ще създадем работна група и ще обсъдим с бранша конкретни предложения”, обясняват от министерството на туризма.Общият брой на хотелите с 3, 4 и 5 звезди в България към момента е 6144.С въвеждането на минимални цени за нощувките от министерство на транспорта се надяват да спрат дъмпинга от по-малки хотели. Оплаквания за това често постъпвали във ведомството на Ангелкова. Например, че хотели с категория 4 звезди например продават нощувки с цената на 2-звездни.Другият мотив е, че такива минимални цени биха могли да послужат и като основа за минимално данъчно облагане за всяка отделна категория, а това би помогнало да се изсветли хотелиерският бизнес, казват от министерството.На големите хотели и вериги минималните цени ще служат за повече предвидимост в бизнеса, казват от туристическото министерство.", "date": "2018.01.17", "title": "Държавата слага минимални цени на хотелите"}
{"url": "http://www.novinite.bg/articles/155599/Obmislyat-opredelyane-na-minimalna-cena-za-noshtuvka-v-hotel", "text": "По настояване на туристическия бранш ресорното министерство е задействало процедура за определяне на минимални цени на нощувка в хотелите с 3, 4 и 5 звезди, съобщава „24 часа”.Засега ведомството е отправило запитване само до Комисията за защита на конкуренцията (КЗК) за това дали подобни минимални цени, под които хотелите да не могат да предлагат нощувки, не нарушават българските закони за защита на конкуренцията или свързани с тях европейски директиви. Отговорът на КЗК се очаква до края на януари.„Не е правена разработка какви ще са точно тези цени. В зависимост от становището на КЗК ще създадем работна група и ще обсъдим с бранша конкретни предложения”, казаха от туристическото министерство.Мотивите за въвеждането на минималните тарифи са два. Единият е, че собственици на по-малки обекти често се оплакват от дъмпинг. При него хотели с категория 4 звезди, например, продават нощувки с цената, която се предлага и от обекти с 2 звезди.Другият мотив е, че такива минимални цени биха могли да послужат и като основа за минимално данъчно облагане за всяка отделна категория, а това би помогнало да се изсветли хотелиерският бизнес, казват от министерството. На големите хотели и вериги минималните цени ще служат за повече предвидимост в бизнеса, казват от туристическото министерство.Общият брой на хотелите с 3, 4 и 5 звезди у нас към момента е 6144.", "date": "2018.01.17", "title": "Обмислят определяне на минимална цена за нощувка в хотел"}
{"url": "http://www.novinite.bg/articles/155612/Merkel-idva-v-Sofiya", "text": "Канцлерът на Германия Ангела Меркел ще бъде на работно посещение в София в събота, 20 януари Тя идва по покана на министър-председателя Бойко Борисов. При срещата си двамата ще обсъдят приоритетите на Българското председателство на Съвета на Европейския съюз, както и актуални политически теми, предаде БГНЕС.", "date": "2018.01.17", "title": "Меркел идва в София"}
{"url": "http://www.novinite.bg/articles/155587/Biser-Petkov-prognozira-seriozno-povishavane-na-cenata-na-truda-v-Balgariya", "text": "Ясно се очертава дефицит на работната сила в България – като количество и като качество. В същото време натискът от страна на търсенето на труд ще води до повишаване на на труда и затова доходите ще продължават да растат през тази година. Това коментира по БНТ социалният министър Бисер Петков.По-високата минимална работна заплата и по-високите заплати, за които е осигурено финансиране в обществените сектори, както и нагласите на работодателите в частния сектор да повишават заплатите, ще доведе до значително повишаване на доходите през 2018 година, коментира министърът на труда.Синдикати и работодатели предвиждат 10-12% ръст на заплатите.В сърцевината на европейската политика е кохезионната политика и затова позицията на България, ясно изразена в началото на председателството е, че тази политика трябва да продължи, Бисер Петков.  съгласие пенсионните дружества да могат да предлагат на своите клиенти възможност за избор между няколко пенсионни продукта. Основният продукт трябва да бъде пожизнена пенсия. Във връзка с Българското европредседателство  заяви, че в София е предвидено провеждането на 23 събития няколко конференции на високо ниво, в които ще се поставят важни за ЕС въпроси като бъдещето на труда и социалната икономика. Като председателстващ Съвета на министрите в областта на труда и социалните въпроси има важни 14 досиета, по които се очаква България да постигне напредък, министърът.Бисер Петков  началото на следващата седмица в ЕП започва междуинституционалният разговор по Директивата за командированите работници ирективата за координацията на системите за социална сигурност, както и за новата Директива, която е за постигане на по-добър баланс между личния и професионалния живот на родителите.Основният приоритет в нашата област е прилагането на европейския стълб за социални права, който беше приет през ноември, каза Бисер Петков.", "date": "2018.01.17", "title": "Бисер Петков прогнозира сериозно повишаване на цената на труда в България"}
{"url": "http://www.novinite.bg/articles/155606/Votat-na-nedoverie-ot-BSP-e-imitaciya-na-politicheska-dejnost", "text": "Внасянето на вот на недоверие от БСП е имитация на политическа дейност, заяви в парламента депутатът от ГЕРБ Тома Биков. По думите му, докато цяла Европа приветства в Страсбург българското председателство в лицето на премиера Бойко Борисов, опозицията внася вот на недоверие без мотиви. След дълги преговори и закани получаваме един вот, който е обречен предварително на загуба, коментира Биков. По думите му един вот би трябвало да има три възможни цели. Първата - да свали правителството. Очевидно няма да успее и то не защото нямат достатъчно гласове в Народното събрание, а защото България бележи най-добрите си икономически показатели за последните 10 години - имаме 4% икономически растеж, повишен кредитен рейтинг, нямаме бюджетен дефицит, имаме бюджет, който разхлабва коланите на българите, коментира Биков. Втората възможна цел според него би могла да бъде корекция на определена политика или определен министър. Корупцията е една обща тема, която дава възможност за \"разтягане на локуми\", за патетика, морализаторство, но нищо конкретно, коментира Биков. Според него към момента вотът е насочен само към депутата от ГЕРБ Делян Добрев, \"който нито е премиер, нито е министър в правителството\".   Трета възможна цел на вота би могла да бъде да обедини опозицията, каза Биков и допълни, че и тази цел не е постигната. Имаме вот, който уж щеше да бъде внесен от двете опозиционни партии, вече е внесен от едната, а другата с различни мотиви ще гласува против правителството, коментира той. По отношение на контрабандата Биков отбеляза, че тя е била намалена от 30 на 8%.", "date": "2018.01.17", "title": "Вотът на недоверие от БСП е имитация на политическа дейност"}
{"url": "http://www.novinite.bg/articles/155623/Buzludja-moje-da-poluchi-evropejsko-finansirane", "text": "Монументът на Бузлуджа може да получи европейско финансиране за съхранение, след като влезе в програмата за седемте най-застрашени паметници в Европа.Областният управител на Стара Загора Гергана Микова съобщи, че съвсем скоро ще бъде назначена охрана на Бузлуджа.Целта е да се спре с почти ежедневното нахлуване и вандалстване в паметника. ", "date": "2018.01.17", "title": "Бузлуджа може да получи европейско финансиране"}
{"url": "http://www.novinite.bg/articles/155626/Rumen-Radev-v-obrashtenie-kam-naroda-Cenim-i-otstoyavame-svobodata", "text": "140-та годишнина от подписването на Санстефанския мирен договор е повод да докажем, че ценим и отстояваме свободата - с правдиво слово и достойно поведение, с лично участие или със спомоществование.Това гласи обръщението на президента Румен Радев към българския народ по случай 140-годишнината от Руско-турската освободителна война 1877-1878 г., съобщиха от Администрацията на президента.С изявлението на държавния глава започват честванията на различни събития за 140-та годишнина от Освобождението на България.Паметта за онези дни, онзи дух и онези герои устоя на всички посегателства, заяви президентът припомняйки, че на историческите места е срещал различни хора, дошли да отдадат почит към извоювалите свободата ни. Както към родните възрожденци, въстаници, четници, опълченци, така и към хилядите воини от освободителната армия на император Александър II, намерили последен покой на българска земя.По думите на Румен Радев невидима нишка свързва свободата, завоювана през 1878 г., и днешната свобода на граждани на суверенна и демократична България, която е в ръцете на живите поколения. \"Свободата бе пренесена през всичките 140 години, независимо от превратностите на историята\", допълва Румен Радев.Държавният глава благодари на Националния инициативен комитет за честване на 140-годишнината от Руско-турската освободителна война 1877-1878 г. и възстановяването на българската държавност.", "date": "2018.01.17", "title": "Румен Радев в обръщение към народа: Ценим и отстояваме свободата"}
{"url": "http://www.novinite.bg/articles/155573/2018-g-shte-e-pikova-pri-kandidatstvaneto-za-evropejsko-finansirane", "text": "2018 година ще бъде пикова за кандидатстването за европейско финансиране за бизнеса. Такава прогноза направи по БНР председателят на Професионална асоциация „Европейски и национални програми за развитие“ Атанас Кирчев.“Администрацията научи уроците си\", посочи той и обърна внимание върху въведената преди няколко години информационна система за управление на средствата, позволяваща кандидатстването и оценяването на проектите да става изцяло по електронен .Кирчев, който е консултант по евросредства в три поредни програмни периода, е категоричен, че възможността да се работи за еврофинансиране, заобикаляйки правилата, значително намалява.„По програма \"Конкурентоспособност\", по която основно работим, тя на практика е изключена, тъй като от няколко години там се въведоха изключително обективни критерии и шансът за лобиране или уреждане на проекти практически не съществува”, коментира Кирчев.Експертът определи като изключително положителен факта струпването на качествени проекти и значителното нарастване на техния брой.“Оценката на проектите на практика се измества върху финансовите данни на фирмите, тоест колкото по-добре стои в историческите си данни компанията – в бизнеса си, в търговските си контакти, толкова по-голям шанс за финансиране има, което, според мен, е напълно обективен критерий. Финансиране наистина получават най-добрите фирми”, подчерта консултантът.Запитан как стои въпросът с новопрохождащите фирми, Атанас Кирчев напомни, че европейското финансиране по принцип не се фокусира толкова върху стартъпи, които са обект на т.нар. \"финансови инструменти\".“Има няколко фонда и няколко схеми за микрогарантиране, които се изпълняват заедно с Европейския инвестиционен фонд. По изключение по оперативна програма \"Конкурентоспособност\" тази година има предвидена една схема за насърчаване на предприемачеството, която е насочена именно към стартиращи млади предприемачи. Казвам млади, тъй като и млади жени-предприемачи ще бъдат една от бонифицираните групи по тази схема. Тя се очаква с огромен интерес. Аз се надявам, че може би през февруари или през март тя вече ще бъде активна”, информира Кирчев.Той съобщи, че Българската стопанска камара и Професионалната асоциация \"Европейски и национални програми за развитие\" организират двудневен практически семинар на тема „Актуални възможности за европейско финансиране на бизнеса“.На него ще бъдат представени подробно актуалните процедури за безвъзмездно финансиране на бизнеса по оперативните програми и предстоящите приеми за  2018 г. Ще бъде дадена информация за актуални и предстоящи процедури по Оперативна програма „Иновации и конкурентоспособност“, както и за актуалните приеми по Програмата за развитие на селските райони.", "date": "2018.01.17", "title": "2018 г. ще е пикова при кандидатстването за европейско финансиране"}
{"url": "http://www.novinite.bg/articles/155609/4-novozagorski-sela-sa-bez-voda-zaradi-avariya", "text": "Четири новозагорски села са без вода заради авария, съобщиха от ВиК-Сливен. До отстраняването й е прекъснато водоподаването в селата Стоил войвода, Млекарево, Бял кладенец и Радецки. При възможност водоподаването ще бъде възстановено по-рано, като след това може да се повиши мътността на водата.", "date": "2018.01.17", "title": "4 новозагорски села са без вода заради авария"}
