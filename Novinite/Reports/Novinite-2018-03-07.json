{"url": "http://www.novinite.bg/articles/157362/Do-20-mart-shte-se-reshi-dali-shte-ima-velikdenski-dobavki-za-pensionerite", "text": "До 20 март ще се реши дали ще има великденски добавки за пенсионерите, каза пред журналисти социалният министър Бисер Петков. Той посочи, че към момента не са водени разговори с министъра на финансите, не са правени разчети. Решението зависи от финансовия министър, защото става дума за допълнителен и непланиран в бюджета на ДОО разход, отбеляза Бисер Петков.По думите му е важно да се види дали тези средства могат да бъдат осигурени без да се наруши финансовата стабилност на системата. Ако има средства, трябва да се уточни и за кои групи ще бъдат отпуснати, каква ще е сумата, отбеляза Петков.В отговор на въпрос дали ще води разговори да е по-справедливо разпределението на парите и да има за всички пенсионери, Бисер Петков припомни, че е направил такъв опит за коледните добавки, но се е оказало, че отчетността на НОИ не позволява справедливост, ако се излезе извън прилагания вече подход, стъпващ на изплащания размер на пенсията, съобразен с линията на бедност.", "date": "2018.03.07", "title": "До 20 март ще се реши дали ще има великденски добавки за пенсионерите"}
{"url": "http://www.novinite.bg/articles/157338/Vojnata-po-patishtata-vze-novi-dve-jertvi", "text": "Двама души са загинали, а 13 са били ранени при станалите 12 катастрофи през изминалото денонощиие. Това съобщиха от МВР. На територията на столицата са били регистринани 126 леки и 3 тежки пътни инцидента; трима души са пострадали.", "date": "2018.03.07", "title": "Войната по пътищата взе нови две жертви"}
{"url": "http://www.novinite.bg/articles/157340/Otkriha-granata-v-Plovdiv", "text": "Служители по чистотата в Пловдив откриха рано тази сутрин граната, съобщават от областната дирекция на полицията, съобщи БГНЕС.Сигналът е подаден около 5.30 часа на телефон 112. Граната е открита в района на църквата „Св. Николай Мирликийски Чудотворец“, на булевард \"Копривщица\" в града.На мястото се очакват експерти, повикани са и специалисти от София, които да обезвредят взривното устройство, ако това се налага. Мястото е отцепено с полицейска лента и не се допуска преминаване на граждани. ", "date": "2018.03.07", "title": "Откриха граната в Пловдив"}
{"url": "http://www.novinite.bg/articles/157346/Startira-proverkata-na-koncesiyata-v-Nacionalen-park-Pirin", "text": "Върховната касационна прокуратура започва проверка на предоставена концесия в Национален парк „Пирин”. Сигналът, по който ще се извършва проверката, е на ПП „Зелените”. Проверката трябва да бъде извършена в двумесечен срок, съобщиха от прокуратурата, предаде БНТ.Оттам поясняват, че на 26 февруари до главния прокурор е постъпил сигнал от Политическа партия „Зелените“, в който са изложени факти за допуснати множество нарушения на действащото законодателство при сключване и изпълнение на договор за отдаване на концесия на територия в Национален парк „Пирин”. Иска се извършване на проверка за действителния собственик на концесионера „Юлен“ АД, както и установяване на нарушения от страна на този концесионер, свързани основно с ползването на площи, значително надвишаващи размера на концесионната територия по договор и с наличието на обекти на трети лица там.Поставят се и въпроси относно разрешения за ново строителство, издадени на концесионера, но попадащо извън зоната на територията по договор, както и относно свързаност между „Юлен” АД и федерация по ски, с оглед получаване и разходване от същата на средства от държавния бюджет.Главният прокурор Сотир Цацаров разпореди извършване на лична проверка от прокурор от Върховна касационна прокуратура предвид съдържащите се в сигнала данни за престъпления против околната среда, както и престъпления по служба от представители на изпълнителната власт.", "date": "2018.03.07", "title": "Стартира  проверката на концесията в Национален парк „Пирин”"}
{"url": "http://www.novinite.bg/articles/157351/Yazovirite-na-teritoriyata-na-Sofijska-oblast-sa-obezopaseni", "text": "Няма опасност от преливане на язовирите на територията на Софийска област. Нивата на 60-те язовира, включително и двата най-големи Бели Искър и Огняново, намиращи се в Софийска област, се наблюдават и няма язовири, които да са на критично ниво, предаде БНТ.Това съобщи областният управител на Софийска област Илиан Тодоров във връзка с интензивното снеготопене, падналите дъждове и нивото на язовирите и речните корита.На кметовете на населените места е разпоредено два пъти дневно да докладват в Областна администрация за състоянието на язовирите, съоръженията към тях и речните корита.На територията на общините Мирково, Костинброд и Драгоман заради обилното снеготопене и големият водосбор има повишаване на нивото на реките. Реките са под наблюдение, като има готовност за действие от страна на кметовете, при достигане на критични нива.", "date": "2018.03.07", "title": "Язовирите на територията на Софийска област са обезопасени"}
{"url": "http://www.novinite.bg/articles/157352/Protest-sreshtu-kabineta-blokira-centara-na-Sofiya", "text": "Стотици хора блокираха центъра на София с протест пред Министерския съвет.Протестът е срещу продажбата на енергоразпределителното дружество ЧЕЗ и цялостното управление на държавата.Организатори са  Движение за радикална промяна \"Българската пролет\" и политическа партия \"Възраждане\", подкрепен е и от БСП.Малко след 12 ч. протестиращите се опитаха да влязат в сградата на Министерския съвет, където днес заседава кабинетът \"Борисов 3\".", "date": "2018.03.07", "title": "Протест срещу кабинета блокира центъра на София"}
{"url": "http://www.novinite.bg/articles/157353/Ihtiman-ostana-bez-tok", "text": "Ихтиман и селищата в общината са без ток заради авария, съобщиха от ЧЕЗ.Причината е повреда в подстанция чужда собственост, която не се експлоатира от дружеството, поясняват от там.Аварията е възникнала в 10:20 ч. тази сутрин.„ЧЕЗ Разпределение“ получи уверение, че се работи за отстраняване на повредата, се казва в съобщението на компанията.", "date": "2018.03.07", "title": "Ихтиман остана без ток"}
{"url": "http://www.novinite.bg/articles/157359/Kontrolirano-izpuskat-na-yazovir-Ticha", "text": "По разпореждане на министър-председателя Бойко Борисов министрите на земеделието, храните и горите и на околната среда и води пътуват към язовир \"Тича\", за да следят организацията по контролираното изпускане на водоема. Това съобщиха от правителствената информационна служба. За да се избегнат наводнения на земеделски земи и обществено имущество, двете министерства, в координация с \"Напоителни системи\" и \"Басейнова дирекция\"-Варна, Гражданска защита, Областната управа и кметовете, са създали необходимата организация за информиране на жителите на населените места в района. Очаква се контролираното изпускане през преливника на язовир \"Тича\" да започне късния следобед със скорост 10-12 м3/сек. Експерти от \"Напоителни системи\" вече са обходили поречието на река Камчия, като са извършили и почистване. Към момента в района няма опасност от наводнения, тъй като речните корита могат да поемат контролираното изпускане. Жителите на близките населени места вече са информирани за действията на регионалните институции и за всички предприети превантивни мерки.", "date": "2018.03.07", "title": "Контролирано изпускат на язовир \"Тича\""}
{"url": "http://www.novinite.bg/articles/157344/DPS-s-tri-vaprosa-kam-ministar-Goranov", "text": "ДПС пита финансовия министър Владислав Горанов за броя на заличените обезпечения от КТБ, съдебните дела за прихващания и за списъка на извършените изплащания. Това каза народният представител от ПГ на ДПС Йордан Цонев по време на брифинг в Народното събрание за ветото на президента по Закона за банковата несъстоятелност. Цонев коментира мотивите президентското вето върху Закона за банковата несъстоятелност. Той благодари на държавния глава, че е изказал подкрепа за целите на законопроекта. „Написахме писмо до министъра на финансите, с което го помолихме да ни съдейства с отговор на три въпроса чрез синдиците на КТБ, за да задоволим обществения интерес и да отговорим на призива на президента. Първо, какъв е списъкът на извършените до момента от страна на КТБ заличавания, освобождавания на уредени в полза на банката обезпечения?“, попита Цонев. „Второ - списъкът на извършените до момента изплащания, който съдържа следните реквизити: физическо и юридическо лице, което и извършило прихващането в съответната валута“, каза Цонев. Депутатът от ДПС заяви, че от ДПС питат и за броя на заведените съдебни дела за прихващания. „Броят на заведените съдебни дела са 205. Материалният интерес на тези дела е 1 млрд. 174 млн. 252 хил. 811 лв. Стойността на заличените обезпечения в полза на КТБ е 233 млн. 147 хил. 298, 3 лв.“, коментира Цонев. „Смятаме, че тези цифри ще убедят президента и неговата администрация и вас и българското общество, че общественият интерес е много значим и си струва използването на този правен законодателен акт. Така отговаряме на мотивите за президента. Тази точка ще влезе след малко в зала и ние аргументирано ще защитим законопроекта“, заяви Цонев.", "date": "2018.03.07", "title": "ДПС с три въпроса към министър Горанов"}
{"url": "http://www.novinite.bg/articles/157341/Dneven-horoskop-za-7-mart", "text": "Ще се появи неочакван разход в края на деня, но ще се справите. Разбира се, ще се наложи да се лишите от някои неща, но ще държите всичко под контрол, поне за сега. Ще имате желание да вземете важни решения днес, но това няма да се хареса на семейството ви. Може да се каже, че прекалено много бързате, а това не е във ваша полза. Днес се нуждаете от приятелите си. Прекарайте деня в приятната компания на вашите близки, това ще ви зареди с положителна енергия и ще ви помогне да преодолеете всички пречки по пътя си. Представителите на останалите зодиакални знаци могат да намерят дневния си хороскоп .", "date": "2018.03.07", "title": "Дневен хороскоп за 7 март"}
{"url": "http://www.novinite.bg/articles/157342/Mlada-jena-e-bila-ubita-v-stolicata", "text": "Млада жена е била убита в апартамент в столицата.Арестуван е 27-годишен криминално проявен, приятел на жертвата, потвърдиха от СДВР. Престъплението е станало на 3 март, но информация за него излиза едва днес.Аутопсията все още не е готова.", "date": "2018.03.07", "title": "Млада жена е била убита  в столицата"}
{"url": "http://www.novinite.bg/articles/157343/Razbiha-oranjeriya-za-kanabis-v-Yambol", "text": "Тайна оранжерия и сушилня за , разположена в апартамент в Ямбол, бе разкрита при спецоперацията за противодействие на производството и разпространението на наркотици, съобщи говорителят на ОД на МВР Татяна Павлова.В апартамент, ползван от 27-годишен мъж, криминалистите са открили съоръжение за отглеждане на наркотика, обзаведено с отоплителна, влагоподдържаща и винтилационна система, както и сушилня за готовата продукция.Иззети са и суха тревиста маса и различни торове и препарати.Мъжът е задържан. По случая е образувано досъдебно производство.", "date": "2018.03.07", "title": "Разбиха оранжерия за канабис в Ямбол"}
{"url": "http://www.novinite.bg/articles/157339/Zapochvat-zapisvaniyata-za-maturite", "text": "Започват записванията за матурите. До 16 март включително дванайсетокласниците, които ще се явяват на държавни зрелостни изпити, трябва да подадат заявления до директорите на училищата си, съобщиха от Министерството на образованието. Матурата по български език и литература ще е на 21 май, авторият задължителен изпит ще е на 23 май. Изпитите по желание ще са от 29 май до 1 юни по график, който ще бъде обявен допълнително. За тази учебна година няма промени в изпитните програми и в начина на провеждане на изпитите. Зрелостниците в професионалните гимназии могат да не се явяват на втори задължителен държавен зрелостен изпит, а като оценка от втория задължителен изпит в дипломата им да се запише средноаритметичната стойност от оценките, получени на държавните изпити за придобиване на професионална квалификация. ", "date": "2018.03.07", "title": "Започват записванията за матурите"}
{"url": "http://www.novinite.bg/articles/157361/Putin-pohvali-Tramp", "text": "Руският президент Владимир Путин похвали днес американския президентът Доналд Тръмп, но изрази разочарование от американската политическа система, която според него \"се самоизяжда\", предадоха Асошиейтед прес и ТАСС, цитирайки обширно телевизионно интервю на Путин. Запитан дали е разочарован от Тръмп, Путин казва, че не изпитва такова чувство и има много положително впечатление от американския президент, с когото се е срещал в кулоарите на международни срещи на върха миналата година. Путин определи Тръмп като човек с когото може да се общува лесно и с когото може да се търси компромис.Руският президент допълни, че е разочарован не от американския си колега, а от американската политическа система, която според него \"е показала неефективността си и която се самоизяжда\". В интервюто за документалния филм \"Световен ред 2018\" Путин засяга широк спектър от въпроси. Той говори за отношенията между Запада и Русия, за санкциите срещу Русия, за рисковете от ядрена война, за Сирия, за Украйна, за анексията на Крим, за себе си, посочва ТАСС.За отношенията със Запада руският президент изрази увереност, че за другите страни е много по-целесъобразно да сътрудничат с Русия, вместо да ѝ се противопоставят. Путин определи антируските санкции като нечестна конкуренция, но припомни, че до подобни методи се е прибягвало и в миналото.По темата за риска от ядрена война Путин изрази надежда, че в света повече никога няма да се използва ядрено оръжие.Той предупреди, че ако някой вземе решение да унищожи Русия, тогава за Русия ще възникне законното право да отвърне. \"Да, за човечеството това ще бъде глобална катастрофа, за света това ще бъде глобална катастрофа. Но аз като гражданин на Русия и глава на руската държава искам да задам въпроса: Защо ни е такъв свят, ако в него няма да я има Русия?\", каза Путин.За Сирия Путин каза, че там Русия е вървяла по своя път и това е дало резултати и то положителни резултати за всички.Припомняйки събитията в Украйна от февруари 2014 г., довели до отстраняването на проруския президент Виктор Янукович, Путин ги нарече \"държавен преврат\". Той разказа нещо, което по думите му не е било казвано досега. По онова време към Русия се обърнали американските й партньори и поискали от Москва да направи така, че Янукович да не прибегне до намесата на армията и украинската опозиция да се изтегли сама от площадите и административните здания и да пристъпи към изпълнението на постигнатото споразумение за нормализиране на ситуацията. Русия казала тогава \"Добре\". Но няколко дни след това беше извършен държавен преврат, каза Путин. Вашингтон тогава изцяло подкрепи онези, които го извършиха, допълни Путин. В отговор на въпрос дали за първи път тогава САЩ са излъгали Русия, Путин отговори: \"Така грубо и нагло - може би, за първи път.\"За анексията на Крим Путин каза, че не се е съмнявал, че ще последват санкции срещу Москва. По въпроса за Крим - на едната страна на везните беше съдбата на милиони хора, които искат да се върнат в Русия, а на другата - усложняването на отношенията ни с другите страни, каза Путин и добави, че първото е било далеч по-важно от второто.За себе си Путин каза, че отдавна е привикнал с оценките на западни експерти, че е злодей. Той каза, че негов ориентир, от който няма да се отклони, са интересите на Русия и на руския народ. Путин описа себе си като оптимист и каза, че в Русия всички са такива и очакват най-доброто в бъдеще.", "date": "2018.03.07", "title": "Путин похвали Тръмп"}
{"url": "http://www.novinite.bg/articles/157348/Koga-da-ochakvame-parvite-shtarkeli", "text": "В България вече са били забелязани първите  за тази година.  Това заяви за Novini.bg Димитър Попов от БДЗП - Гоце Делчев. Едни от първите са били снимани във Вликотърновското село Гостилица. Има информация, че е забелязан и първия щъркел преди два дни в Гоце Делчев, но все още не се знае дали става въпрос за щъркел, който е останал да зимува тук или пък това е нов, който е дошъл сега. Веднъж на 10 години доброволните на БДЗП правят т. нар. международно преброяване на на белия шъркел. При последното броене през 2014 г. - 2015 г. са били позиционирани гнездата с JPS, направени са снимки и се знае какъв е точният брой и точното местонахождения на гнездата, заяви Попов. За Гоце Делчев Димитър Попово заяви, че гнездата намаляват - от 6 - в момента са 4. Това се дължи на човешката дейност най-вече. Той сподели и няколко народни поверия, свързани с белите , като разказа и действителна история.Едно от поверията е, че ако щъркел построи гнездо върху вашата къща, ви очакват 7 години щастие, и обратно - ако разрушите щъркелово гнездо, независимо къде - ви очакват 7 години нещастие. В едно петричко село, когато е правено едно от преброяванията през 2004 г - 2005 г., доброволците са забелязали изгоряла къща, а върху нея останки от щъркелово гнездо. Местните жители са разказали, че щъркел построил гнездо върху тази къща, но собствениците го разрушили и паднал гръм върху къщата, за щастие без жертви. На следващата година щъркелът отново построил гнездото си, но те пак решават да го съборят. Тогава вече пада следващ гръм и унищожава къщата изцяло. Всеки щъркел образува двойка и последното броене за момента показва, че популацията на белия щъркел се увеличава. Това е една от най-почитаните от народа птици. Народният морал забранява убиването и преследването на тези птици.", "date": "2018.03.07", "title": "Кога да очакваме първите щъркели?"}
{"url": "http://www.novinite.bg/articles/157347/Rodninite-na-Plaha-iskat-do-25-g-za-d-r-Dimitrov", "text": "Искаме най-тежкото наказание за д-р Иван Димитров - от 20 до 25 години! Категорични бяхаю роднините на убития в Пловдив Жоро Плъха.Вквартал \"Столипиново\", където братът на Георги Джевизов попита задочно д-р Димитров:  \"Как може 30 минути да го наблюдаваш, без да звъннеш на 112? Значи ти умишлено си убил брат ми?\"Той подчерта, че България не е страна, в която всеки може да излезе с пистолет, да стреля по хората и после да каже: \"Той ми влезе в жилището\".Бащата на убития Джевизов пък иска да разбере кои са съучастниците на д-р Димитров.Той даде пример с това как в пловдивския квартал \"постоянно идват наркомани-българи\" и постави риторичния въпрос: \"Какво ще стане, ако започнем да убиваме всеки от тях?\"", "date": "2018.03.07", "title": "Роднините на Плъха искат  до 25 г. за д-р Димитров"}
{"url": "http://www.novinite.bg/articles/157350/Momiche-zadushi-bebeto-si-i-sloji-trupa-mu-v-hladilnika", "text": "16-годишно момиче е родило в неподходящи условия в казанлъшното село Средногорово и е задушило бебето си.След раждането момичето е сложило трупа на бебето в хладилника. Състоянието на родилката е тежко, лекарите се борят за живота й.", "date": "2018.03.07", "title": "Момиче задуши бебето си и сложи трупа му в хладилника"}
{"url": "http://www.novinite.bg/articles/157354/Zadarjaha-maj-za-ubijstvoto-na-23-godishna-stolichanka", "text": "Продължават действията по изясняване на обстоятелствата около смъртта на млада жена, съобщиха от , цитирани от БГНЕС.Постоянна мярка „задържане под стража“ е наложена на 37- годишен столичанин във връзка с образувано досъдебно производство по чл. 115 от 3 март.На 3 март около 6.40 ч. във Второ РУ е получен сигнал за починала млада жена в жилище в ж.к. „Свобода“. Към адреса незабавно са насочени екипи на полицията, които задържали на място Б.Д./27г./, от София. Пристигналият екип на Спешна помощ е констатирал смъртта на 23- годишната столичанка. На местопроизшествието е извършен оглед, по случая е образувано досъдебно производство за престъпление по чл.115 от НК. Тялото на младата жена е изпратено в КСМД за аутопсия.След доклад на събраните материали в Софийска градска прокуратура на Б.Д. е повдигнато обвинение за престъпление по чл. 115 от НК и му е наложена постоянна мярка „задържане под стража“. Разследването по случая продължава под наблюдението на прокуратурата.", "date": "2018.03.07", "title": "Задържаха мъж за убийството на 23-годишна столичанка"}
{"url": "http://www.novinite.bg/articles/157358/Deloto-Hitrino-zapochna-po-sashtestvo", "text": "Делото за влаковата катастрофа в Хитрино започна по същество. При инцидента през 2016-та година загинаха 7 души, а десетки бяха ранени. За взрива са обвинени двамата машинисти, които, според прокуратурата, не са се съобразили със светлинните сигнали, не са намалили скоростта, а са влезли в гара Хитрино със 78 км/ч., вместо с 40.Делото в шуменския окръжен съд се гледа по съкратена процедура, без признаване на вина от обвиняемите и без намаляване на наказанието с една трета. Няма да бъдат разпитвани тежко пострадалите, наследниците на починалите и двама от получилите средни телесни повреди. Без разпит на вещи лица ще бъдат приети и някои от медицинските експертизи.Стилиян Стоянов, връзки с обществеността на Окръжен съд - Шумен: Това са всички материали, които са приобщени в досъдебното производство като веществени доказателства - това са видеозаписи от камери, в последствие и от дронове и други видеокамери по време на огледите.Ивайло Йорданов, защитник на Димитър Михнев и Радослав Петков: Това са заснети обстоятелства около катастрофата, естествено, че са важни. Ще правим правни изводи въз основа на тях.", "date": "2018.03.07", "title": "Делото \"Хитрино\" започна по същество"}
{"url": "http://www.novinite.bg/articles/157349/Ottegliha-Instanbulsta-konvenciya", "text": "Правителството оттегли Истанбулската конвенция. Това стана по време на днешното редовно заседание на кабинета. Ратификацията на Конвенцията на Съвета на Европа за превенция и борба с насилието над жените и домашното насилие се отменя до произнасяне на Конституционния съд, уточни министър-председателят Борисов.\"Така както звучи и така правителството я прие, само че след това имаше много тежки реакции и на коалиционния партньор, и на православието, и на мюфтийството. Насадиха се огромни страхове в българския народ. Ние сме правителство, избирано от народа неведнъж и ние сме длъжни да се съобразим с това, което народът иска\", каза Бойко Борисов.По думите му сега Конституционният съд ще се произнесе и след като е оттеглена конвенцията, ще може да се водят дебати. По този начин ще може в спокойна политическа, обществена атмосфера да се претеглят всички доводи по тази тема.", "date": "2018.03.07", "title": "Оттеглиха Инстанбулста конвенция"}
{"url": "http://www.novinite.bg/articles/157356/Precizirat-tekstovete-za-neizbejnata-otbrana", "text": "Работна група към Министерство на правосъдието ще прецизира текстовете за неизбежна отбрана в Наказателния кодекс. Това стана ясно след заседанието на Министерски съвет. Предложенията за промени трябва да са готови до края на този месец, след което ще бъдат подложени на обществено обсъждане.Обществената реакция на случая в Пловдив, при който д-р Иван Димитров застреля криминално проявения Жоро Джевизов –Плъха, показва, че има необходимост от промяна на текстовете в Наказателния кодекс, които касаят неизбежната отбрана, коментира министърът на вътрешните работи Валентин Радев.„Всички станаха свидетели на това какво стана в Пловдив и желанието на хората нещо да се промени в Наказателния кодекс, когато говорим за неизбежната отбрана – кое е неизбежна отбрана, докъде е тя неизбежна, как може да се прилага, какво точно включва, дали включва само жилището, дали гаражите, дали стопанските постройки, тоест ред въпроси, които гражданството, което не е специалист в материята, но усеща тежестта на това, което се случва и престъпленията върху гърба си иска правилни отговори и текстове в НК”, каза министърът.Валентин Радев обяви, че МВР ще предостави статистика за всички подобни случаи.Към Министерство на правосъдието още днес ще бъде създадена работна група, която да прецизира текстовете, касаещи неизбежната отбрана, обясни правосъдният министър Цецка Цачева. Новите текстове за неизбежната отбрана, които да залегнат в Наказателния кодекс, трябва да са готови до края на март, след което още бъдат подложени на обществено обсъждане, уточни правосъдният министър.", "date": "2018.03.07", "title": "Прецизират текстовете за неизбежната отбрана"}
{"url": "http://www.novinite.bg/articles/157357/Prizovaha-Valeri-Simeonov-da-se-izvini-na-Ruskiya-patriarh", "text": "Парламентарната група на Обединените патриоти се разграничава от грубите и недопустими нападки на вицепремиера Валери Симеонов, направени по БНТ срещу главата на най-голямата правослвна църква в света.Симеоново каза: „Патриархът на Москва и на цяла Русия Кирил e второразрядно съветско ченге и хитрец, известен като „цигарения митрополит на Русия”.Патриотитя смятат, че е „недопустим подобен език към Негово светейшество патриарха на Руската православна църква Кирил, който беше приет официално от премиера Бойко Борисов, президента Румен Радев и отслужи заедно с българския патриарх Неофит празнична литургия по случай 140 години от Освобождението на Бългрия от турско робство.”„Обединените патриоти” настояват вицепремиерът Валери Симеонов да поднесе извинение на Руския патриарх.", "date": "2018.03.07", "title": "Призоваха Валери Симеонов да се извини на Руския патриарх"}
{"url": "http://www.novinite.bg/articles/157334/Zapochnaha-pregovorite-mejdu-ChEZ-i-Inerkom-Balgariya", "text": "Първи резултати от преговорите между „Инерком България” и „ЧЕЗ-Прага”. Във вторник следобед Гинка Върбакова е разговаряла с представителите на ЧЕЗ и ги е уведомила за искането държавата да участва в сделката.Решено било компаниите да уведомят българската Комисия за защита на конкуренцията за сключената сделка. Пред NOVA Върбакова обяви, че има насрочени редица срещи с продавача, които ще продължат до края на седмицата. От тях ще стане ясно дали Чехия ще даде зелена светлина на сделката.От „ЧЕЗ Груп” обявиха, че сделка ще има, без да влизат в подробности.Все още не е ясно дали и от къде са осигурени средствата за покупката на българските активи.", "date": "2018.03.07", "title": "Започнаха преговорите между ЧЕЗ и „Инерком България”"}
{"url": "http://www.novinite.bg/articles/157337/Zatrudneno-e-dvijenieto-po-AM-Lyulin", "text": "Заради срутване на скална маса е затворено едно от платната на магистрала „Люлин”.Временно движението се извършва двупосочно в платното за Перник, съобщиха от Агенция „Пътна инфраструктура” (АПИ).Шофьорите да се движат с повишено внимание и съобразена скорост, призовават от Пътната агенция.", "date": "2018.03.07", "title": "Затруднено е  движението по АМ „Люлин”"}
{"url": "http://www.novinite.bg/articles/157355/NS-othvarli-prezidentskoto-veto-za-promeni-v-Zakona-za-bankovata-nesastoyatelnost", "text": "Мнозинството в парламента отхвърли президентското вето върху текстове от промените в Закона за банковата несъстоятелност с автори Йордан Цонев, Хамид Хамид и Делян Пеевски от ДПС.Ветото подкрепиха 40 депутати /БСП и \"Воля\"/, против бяха - 129/ ГЕРБ, \"Обединени патриоти\", ДПС.Държавният глава наложи вето на три параграфа от Преходните и заключителните разпоредби на закона с указ от 21 февруари 2018 година.Според вносителите целта на закона е да се попречи за вторичното разграбване на КТБ, а според президента - със задна дата се обезсилват всички сделки като цесии и прихващания по време на специалния надзор в банката преди обявяването ѝ в несъстоятелност.Сред мотивите си авторите са посочили и попълване на масата на несъстоятелността на банката с 1,4 млрд. лв.Ако това не се е случило, когато банката беше обявена в несъстоятелност, как сега, три години и половина по-късно, ще стане, възрази Тодор Байчев от БСП.Препотвърдените днес от НС изменения дават възможност за ретроактивно, обратно действие, на норми, за да бъдат обявени за нищожни редица цесии, при които вложителят се е споразумял с длъжника на банката, който е кухо дружество, и последният е поел неговото вземане, без обаче да е платил.Според законодателите \"недействителна по отношение на банката и на кредиторите на несъстоятелността е всяка сделка, при която вземане с произход от банката е прехвърлено на трето лице /независимо от броя на прехвърлянията/, ако в резултат на тази сделка в патримониума на лицето, разпоредило се с вземането, не е постъпило в разумен срок имущество - парични средства или актив /различен от вземане за цена по сделка/, съразмерно на прехвърленото вземане\".Хамид Хамид отбеляза, че държавният глава като цяло подкрепя целта на законопроекта, но посочва, че тя трябва да се постигне с конституционносъобразни средства. ДПС обаче счита, че предложените от тях разпоредби отговарят както на основния закон на държавата, така и на закона за нормативните актове, който описва случаите на ретроактивно действие.От партията заявиха, че вече имат конкретната информация от финансовото министерство в числа и ще я предоставят на президента и на обществото.Колегата му от левицата Байчев коментира, че, ако някои сделки са извършени с измама, могат да бъдат атакувани и по действащото законодателство и затова новите поправки са излишни. С проекта се игнорира, че след обявяването на банката във фалит, цялата отговорност за опазване на имуществото ѝ е на БНБ и не може това, което са направили отговорните лица или не са направили, да служи като мотив за ретроактивност, посочи той. Ако се приемат промените, ще може да се иска разваляне на частни сделки и това ще е лош сигнал към инвеститорите, предупреди депутатът.Председателят на правната комисия Данаил Кирилов припомни, че това е третият законопроект, който цели да обезпечи възможността синдиците, респективно кредиторите, да направят така, че масата на несъстоятелност да бъде попълнена в максимална степен.Спецификата на самото производство за несъстоятелност е често връщане на датите назад, за да се гарантира осребряване на имуществото и попълване на масата на несъстоятелността, разясни той. И добави, че Конституционният съд е потвърдил, че в това производство трябва да доминира справедливостта, затова е убеден, че предложеното решение е принципно и затвърждава процесуалната възможност съдът да може да разглежда претенциите на синдиците, както и да се запази статутът на неправилно заличените обезпечения.Колегата му Делян Добрев се поинтересува къде при дебата са депутатите от БСП и отново върна темата за връзка на БСП и нейни депутати с фалиралата банка, с отправка към Елена Йончева.", "date": "2018.03.07", "title": "НС отхвърли президентското вето за промени в Закона за банковата несъстоятелност"}
{"url": "http://www.novinite.bg/articles/157345/Proveryavat-Toplofikaciya-Pernik", "text": "Във връзка със зачестили аварии и прекъсване на топлоснабдяването, министърът на енергетиката Теменужка Петкова разпореди екип на Министерството на енергетиката да извърши проверка в „Топлофикация-Перник“ АД.Ще бъдат проверени резервите от горива, поддържани от топлофикационното дружество, както и техническите условия за топлоснабдяване.Заместник-министър Красимир Първанов ще е на място в „Топлофикация-Перник“ ЕАД след 11:40 часа.", "date": "2018.03.07", "title": "Проверяват „Топлофикация-Перник“"}
{"url": "http://www.novinite.bg/articles/157360/ChEZ-Balgariya-e-otkazvala-na-nashi-predlojeniya-za-uchastie-v-kompaniyata", "text": "\"Предлагали сме на българското правителство участие в , но отговорът винаги беше отрицателен\". Това заявиха за NOVA от компанията. Преговорите между \"Инерком\" и  в столицата на Чехия продължават и днес. Очаква се до края на настоящата седмица да стане ясно дали чешката компания ще преразгледа договора за продажба на активите си в България, така че да позволи държавата ни да участва в сделката. НЯКОЛКО ФАКТА ЗА КАЗУСА \"\"* Купувачът на  е \"Инерком България\"* Министърът на енергетиката подаде оставка заради приятелство със собственика на фирмата. „Не искам по никакъв повод да се коментират някакви отношения и да има поводи за съмнения за сделката, да се намесва името на премиера. Смятам, че достойната постъпка е да се подаде оставка”, заяви Петкова.* Премиерът разпореди ДАНС и НАП да проверят сделката за * Гинка Върбакова, \"Инерком\", пред NOVA: \"Аз съм крайният собственик\" * Президентът Румен Радев поиска проверка на сделката с аргумента, че тя засяга националната сигурност* Сделката още не е финализирана и предстои да бъде одобрена от съответните органи       * Управляващите заявиха, че държавата има механизми да провери сделката и да защити интересите на потребителите", "date": "2018.03.07", "title": "ЧЕЗ: България е отказвала на наши предложения за участие в компанията"}
{"url": "http://www.novinite.bg/articles/157335/Obsajdat-proektite-za-novite-lichni-dokumenti", "text": "Очаква се на заседанието си в сряда кабинетът да одобри идейните проекти за новите лични документи. Те трябва да бъдат готови в началото на 2019 г.Предвижда се с тях да стане възможно и дистанционното гласуване.", "date": "2018.03.07", "title": "Обсъждат проектите за новите лични документи"}
{"url": "http://www.novinite.bg/articles/157333/Do-obyad-slance-sledobyad-dajd", "text": "Днес преди обяд на места в равнините и котловините ще е с ниска облачност или мъгла, над останалите райони ще преобладава слънчево време. В следобедните часове облачността ще е променлива, над Западна България по-често значителна, в отделни райони ще превали дъжд. Ще духа слаб до умерен вятър от запад-югозапад. Максималните температури ще са между 14° и 19°, по-ниски ще останат по поречието на Дунав.Над планините облачността ще е променлива, с превалявания от дъжд, над 2000 метра - от сняг. Вятърът ще отслабне и ще е умерен до силен вятър, от запад-югозапад. Максималната температура на височина 1200 метра – около 10°, на 2000 метра – около 3°.По Черноморието облачността ще е променлива, след обяд на места, главно по южното крайбрежие ще има слаби превалявания от дъжд. Ще духа до умерен вятър от запа-югозапад. Максималните температури ще са между 14° и 19°. Температурата на морската вода е 5-7°. Вълнението на морето ще е 2-3 бала.", "date": "2018.03.07", "title": "До обяд слънце, следобяд дъжд"}
{"url": "http://www.novinite.bg/articles/157336/Deloto-Hitrino-prodaljava", "text": "В сряда ще се проведе второто заседание по делото за катастрофата на гара Хитрино. То ще се гледа в Окръжния съд в Шумен.На 15 януари адвокатите на двамата обвиняеми - машинистът на влака Димитър Михнев и помощникът му Радослав Петков, поискаха отвод на прокурора и връщане на делото за доразследване. Апелативният съд във Варна обаче остави без уважение искането на защитата.Делото ще тръгне по реда на съкратеното съдебно следствие с разпит на свидетели и изслушване на експертизи.Според обвинението машинистите са причинили смърт по непредпазливост на 7 души и тежки и средни телесни повреди на още 14 души.", "date": "2018.03.07", "title": "Делото \"Хитрино\" продължава"}
