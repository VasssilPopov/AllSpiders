{"url": "http://www.novinite.bg/articles/153417/40-ot-balgarite-ne-mogat-da-si-kupyat-redovno-meso", "text": "Над 60% от българите не са удовлетворени от стандарта си на живот, точно толкова обаче е и делът на хората у нас, които се определят като щастливи. Това показват данните от проучване на изследователски център „Тренд\" по поръчка на вестник 24 часа, което е проведено сред 1005 пълнолетни български граждани по метода „лице в лице\" между 3 и 12 ноември. 54 на сто от българите не очакват стандартът им да се промени в следващата година. Позитивна нагласа за промяна декларират 21% от българите, а само 16% смятат, че жизненият им стандарт ще се влоши. Откроява се ясна зависимост по възраст, като по-младите възрастови групи (18-39 г.) са далеч по-оптимистично настроени в посока положителна промяна на жизнения си стандарт за разлика от тези над 60 години, сред които две трети не очакват никаква промяна.  Проучването отчита усещане за сигурност сред българите за собственото им работно място и това на близките. Само 8% очакват някой от работещите членове на домакинството им да бъде съкратен, а 9% смятат, че е вероятно да останат без работа в следващите 12 месеца. 37% от анкетираните обаче не извършват трудова дейност – най-голяма част от тези хора са в пенсионна възраст, уточняват от Тренд.98% от българите могат да купуват редовно хляб, докато 60% редовно могат да си позволяват покупка на месо. Месните продукти са най-недостъпни за хората над 60 години, както и тези, които са безработни.\r\nНа декларативно ниво всеки пети българин твърди, че има спестени пари. \r\n", "date": "2017.11.27", "title": "40% от българите не могат да си купят редовно месо"}
{"url": "http://www.novinite.bg/articles/153411/Klimatichnite-promeni-se-prevrashtat-v-problem-za-mejdunarodnata-sigurnost", "text": "Климатичните промени се превръщат в проблем за международната сигурност. Това заяви пред „Дарик” експертът от Дипломатическия институт при Министерство на външните работи Валентин Катранджиев. Той обясни, че промените в климата влияят на миграционните процеси, принуждавайки много хора от Африка да се изселват в Европа. Заради глобалното затопляне в различни райони вече има сериозен недостиг на прясна питейна вода и се очаква до 50 години тя ще се превърне в стратегически ресурс, който ще замени  петрола. От 28 ноември Дипломатическият институт ще бъде домакин на четиридневен международен пилотен курс за реакция при хуманитарни кризи и природни бедствия в контекста на Общата политика за отбрана и сигурност в ЕС.  Повишаването на температурите води до промяна в климатичните пояси, а това от своя страна оказва влияние на миграционните процеси, посочи Валентин Катранджиев: „Например в големи райони в Африка настъпва опустяване на земите. Това води до естествено изселване на населението на север и предизвиква неизбежна бежанска вълна в посока Европа. На базата на този пример може да съдим, че климатичните промени влияят по някакъв начин на миграционните процеси в световен мащаб.“ Климатичните промени стоят в основата на природните бедствия, на които все по-често  ставаме свидетели, коментира експертът. „Климатичните промени водят до появата на редица опустошителни природни бедствия, които се превръщат пак в проблем на международната сигурност. Наводнения, земетресения, опустошителни циклони...“, посочи Катранджиев.„В определени райони вече имаме много сериозен недостиг на питейна вода, именно в резултат на климатичните промени. Според някои авторитетни международни специалисти, експерти, в близките 50 години водата ще се превърне в стратегически ресурс, който по важност ще замени петрола“, допълни той. От 28 ноември Дипломатическият институт ще бъде домакин на 4-дневен международен пилотен курс за реакция при хуманитарни кризи и природни бедствия в контекста на общата политика за отбрана и сигурност. Курсът се организира под егидата на Европейския колеж за сигурност и отбрана в сътрудничество с Военната академия.", "date": "2017.11.27", "title": "Климатичните промени се превръщат в проблем за международната сигурност"}
{"url": "http://www.novinite.bg/articles/153410/Tragna-svetovna-podpiska-Sprete-Lukovmarsh-v-Sofiya", "text": "Световният еврейски конгрес и организацията на българските евреи \"Шалом\" стартираха подписка срещу провеждането на т. нар. Луковмарш в София, който се организира от неофашистки организации през февруари.Тази година шествието съвпада с периода, в който страната ни ще е домакин на председателството на ЕС.Христо Луков е изключително противоречива фигура в българската история. По време на Първата световна война като батареен командир той сам спира настъплението на сръбските войски. Войниците са напуснали фронта заради Войнишкото въстание. Възползвайки се от това сръбската пехота настъпва към Кюстендил по долината между Царев връх и Калин камък. На позицията е останал само Христо Луков, с 4 оръдия. С помощта на няколко овчари и козари, той успял да обсипе с огън настъпващите войски и те били отблъснати. По време на Втората световна война обаче Луков е лидер на профашисткия Съюз на българските национални легиони и подкрепя активно антисемитския Закон за защита на държавата, гласуван през 1941 г.Ген. Луков е убит от бойна група на БКП на 13.02.1943 г.\r\nСпоред световната еврейска общност по време на председателството на Съвета на ЕС страната ни ще бъде разглеждана като лидер, който споделя ценностите на европейската общност, които включват толерантност, противопоставяне на екстремизма и антисемитизма. Затова според евреите ще е абсурдно да бъде допуснато провеждането на , почитащ най-мрачния период от историята на XX век.\r\nПетицията ще бъде предадена на българския премиер Бойко Борисов. Всеки желаещ . До момента подписите вече са над 4000.", "date": "2017.11.27", "title": "Тръгна световна подписка: Спрете Луковмарш в София"}
{"url": "http://www.novinite.bg/articles/153407/Dneven-horoskop-za-ponedelnik-27-noemvri-2017-g", "text": "Има човек, който не уважавате достатъчно, а той е достоен за уважение. Но никога не е късно да промените отношението си. Това е един деликатен, балансиращ акт, с който трябва да сте внимателни. Днес можете да си позволите да поемате рискове както от емоционална гледна точка, така и от финансова. Дори да не постигнете успех, поне ще научите важни уроци.Денят е идеален за откриване на нови места, проучване на нови възможности за работа и откриване на нови, по-интересни начини да живеете живота си.Представителите на останалите зодиакални знаци могат да намерят своя дневен хороскоп ", "date": "2017.11.27", "title": "Дневен хороскоп за понеделник, 27 ноември 2017 г."}
{"url": "http://www.novinite.bg/articles/153404/Snegorinite-v-Sofiya-sa-v-gotovnost", "text": "Снегорините са в готовност да започват разчистване на пътищата в София, след като сняг заваля и в столицата, предава ДАРИК.  Извършено е разпръскване на смеси срещу заледяване в планински части на район Витоша. Снегопочистване и опесъчаване е направено на пътища „Драгалевци – Алеко“ и „Бояна – Златни мостове“. Заради обявения оранжев код за обилни валежи от Столична община напомнят на шофьорите да използват автомобили, само оборудвани за движение при зимни условия и да се движат със съобразена скорост при зимни условия. В момента градския транспорт се движи по всичките си обичайните си маршрути.", "date": "2017.11.27", "title": "Снегорините  в София са в готовност"}
{"url": "http://www.novinite.bg/articles/153420/Tri-dosadebni-proizvodstva-sled-macha-mejdu-Lokomotiv-Pd-i-CSKA", "text": "\r\n11 лица, между които и един руски гражданин, са арестувани заради масовото  по време на мача  - ЦСКА. Футболните фенове са задържани снощи за 24 часа, съставени са им актове по Указа за борба с дребно , съобщиха от Районната прокуратура в Пловдив.\r\nЗапочнати са три досъдебни производства като първото е за унищожаване и повреждане на чуждо имущество. Второто е за , а третото за нанасяне на телесна повреда на длъжностно лице - охранител на частната фирма, наета от Локомотив да следи за реда около стадион Лаута.\r\n\r\nМеждувременно стана ясно, че след грозните сцени по време на мача снощи и Локомотив, и  са заплашени от тежки санкции. Най-вероятно и двата отбора ще бъдат лишени от публика поне за следващия им домакински двубой. Отделно ще получат и глоби от порядъка на 10 хиляди лева.\r\n", "date": "2017.11.27", "title": "Три досъдебни производства след мача между Локомотив (Пд) и ЦСКА"}
{"url": "http://www.novinite.bg/articles/153402/Zadarjaha-dvama-nepalnoletni-za-ubijstvo-na-vazrastna-jena", "text": "Непълнолетни са задържани за убийството на възрастна жена в Провадия. Тя е била изнасилена и ограбена.Задържаните са двама брата - на 14 и 17 години. Те са познавали жената. Дни преди това тя им е платила 20 лева, за да й пренесат дърва, предаде Нова.„Хората са притеснени. В квартала има няколко самотни жени”, сподели един от съседите.Хората споделиха, че двете момчета не ходят на училище, а баща им е в затвора. Често са били посещавани от органите на реда.Заместник-кметът на Провадия съобщи, че едно от момчетата е било в интернат. ", "date": "2017.11.27", "title": "Задържаха двама непълнолетни за убийство на възрастна жена"}
{"url": "http://www.novinite.bg/articles/153418/Tir-i-avtobus-katastrofiraha-na-AM-Hemus", "text": "Полски тир се е обърнал върху мантинелата на магистрала „Хемус”. Инцидентът е станал към 7:30 часа на 16-я километър в посока Варна. Няма пострадали.Товарът се е разпилял в скоростната и в основната лента. Движението временно се осъществява в аварийната лента.Предстои почистване на платната и отстраняване на камиона.Малко по-късно, отново на магистрала „Хемус”, пътнически автобус се е ударил в лека кола. За щастие и при този инцидент няма пострадали.Пътниците са били качени на друг автобус.", "date": "2017.11.27", "title": "Тир и автобус катастрофираха на АМ „Хемус”"}
{"url": "http://www.novinite.bg/articles/153414/Patriarh-Neofit-Tryabva-da-poemem-protegnatata-raka-na-Makedoniya", "text": "\r\nТрябва да поемем протегнатата ръка на , каза  на влизане в Светия Синод. Патриархът и синодалните митрополити се събраха на поредно заседание на зимната сесия, на което разгледаха писмото на  – Охридска архиепископия /МПЦ-ОА/ от 9 ноември. В него тя моли да бъде призната като независима църква, а също така иска Българската православна църква да стане нейна Църква-Майка.\r\nРешението за  се бави толкова години, защото е сложен и трябва много добре да се обмисли, каза днес  в отговор на журналистически въпрос защо толкова години се бави решението за МПЦ.\r\n\r\nНегово светейшество отбеляза, че този въпрос трябва много добре да се обмисли, решението да бъде взето с болшинство и православните църкви да имат ясна представа за въпроса за автокефалията (независимостта), който не беше разгледан на миналия Критски събор. На въпрос дали БПЦ ще има силата да защити МПЦ пред останалите православни патриаршии и дали ще поеме „протегната ръка от МПЦ“, българският патриарх отговори, че това е най-малкото, което може да се направи, защото те са наши братя и наш народ, и ще се стремим да запазим неговото единство.\r\n", "date": "2017.11.27", "title": "Патриарх Неофит: Трябва да поемем протегнатата ръка на Македония"}
{"url": "http://www.novinite.bg/articles/153426/Zadarjaha-narkodilari-v-Kyustendil-izblaskali-i-policejska-kola", "text": "Четирима участници в организирана престъпна група за наркоразпространение, действала на територията на Кюстендил и София, са установени и задържани в хода на проведена на 25 ноември специализирана операция. В акцията са участвали служители на ГДБОП и колегите им от ТС БОП-Кюстендил.При предприетите обиски у четиримата са открити общо около 200 г марихуана и 90 г кокаин, разфасовани на дози за черния пазар, а в рамките на извършените претърсвания са иззети везни, тефтер със записки за продажбите, DVR, мобилни телефони и други доказателства за престъпната им дейност.Единият от участниците бил засечен от служителите на МВР на улица в Кюстендил, докато управлявал мерцедеса си. За да изхвърли намиращата се у него дрога, той предприел брутална маневра за бягство. Дал газ, ударил една от полицейските коли, блъснал и нанесъл щети и на паркиран частен автомобил. След като изхвърлил разфасовките с наркотици през прозореца, надявайки се това да стане незабелязано, спрял на стотина метра от инцидента и се предал.Според събраните до момента данни групата е действала от декември 2016 г., като е разпространявала в региона предимно кокаин и марихуана.В Специализирания наказателен съд беше внесено искане от страна на Специализираната прокуратура, за вземане на мярка за неотклонение \"Задържане под стража\" спрямо Васил Гагарски, Кристиян Недялков и Кристиян Михалков, с повдигнати обвинения за ръководене и участие в организирана престъпна група, създадена с цел разпространение на наркотични вещества на територията на градовете София и Кюстендил. На четвъртия участник в групата е наложена \"парична гаранция\".", "date": "2017.11.27", "title": "Задържаха наркодилъри в Кюстендил, изблъскали и полицейска кола"}
{"url": "http://www.novinite.bg/articles/153444/Zadarjaha-narkoproizvoditeli-v-Aprilci", "text": "Специализираната прокуратура е повдигнала обвинения на четирима участници в организирана престъпна група за производство на метамфетамин (т. нар. пико) в Априлци, Ловешка област, с цел разпространение в различни селища в страната.Участниците в групата са задържани на 24 ноември 2017 г. при специализирана операция на ГДБОП и колегите им от ТС БОП-Варна. Според първоначалните данни групата е започнала производството на пико през юни 2017 г. в хотел в Априлци, където работел като барман и живеел \"химикът\" на групата. Там при специализираната операция е открита лабораторията, оборудвана с всичко необходимо за производството на метамфетамини.В началото прекурсорите, материалите и финансирането осигурявал ръководителят С. В. от Варна. Впоследствие с това се е заел негов близък и \"дясната му ръка\" в групата. Повечето материали и оборудване били купувани онлайн и доставяни чрез спедиторски фирми. За пласирането на едро на готовата продукция отговарял конкретен участник в групата. Известни количества били разпространявани във Варна лично от ръководителя.С постановление на прокурор от Специализирана прокуратура на четиримата участници в престъпната дейност е наложено задържане до 72 часа. В Специализирания наказателен съд е внесено искане за налагане на мярка за неотклонение \"задържане под стража\" за всеки от тях.", "date": "2017.11.27", "title": "Задържаха наркопроизводители в Априлци"}
{"url": "http://www.novinite.bg/articles/153401/Masova-evakuaciya-na-ostrov-Bali", "text": "Опасността от вулкана на остров Бали беше повишена до най-високата максимална степен.Всички полети в региона са спрени, започна масова евакуация, предаде Нова.Вулканът се събуди преди няколко дни и специалистите твърдят, че всеки момент може да се очаква голямо изригване.Освен летището на остров Бали е затворено това и на съседния остров Ломбок. Причината е огромният стълб от пепел, който се издига на няколко километра височина. Тя е опасна за двигателите на самолетите и може да предизвика катастрофа.Хиляди туристи са блокирани на летищата. Досега евакуацията в подножието на вулкана засегна 35 000 души, но скоро тази цифра ще нарасне. ", "date": "2017.11.27", "title": "Масова евакуация на остров Бали"}
{"url": "http://www.novinite.bg/articles/153408/Partiyata-na-Merkel-se-saglasi-da-tarsi-koaliciya-sas-socialdemokratite", "text": "Лидерите на Християндемократическия съюз на канцлера Ангела Меркел постигнаха съгласие да търсят Голяма коалиция със социалдемократите за прекратяване на политическата безизходица в най-голямата икономика в Европа, съобщават световни агенции.След провала на преговорите за коалиция със Свободната демократическа партия и Зелената партия единственият вариант пред християндемократите преди Германия да се насочи към предсрочни избори е коалиция със социалдемократите.През последните четири години Германия именно беше управлявана от Голяма коалиция.\"Имаме категоричното намерение да съставим ефективно правителство\", каза Даниел Гюнтер, премиер на провинция Шлезвиг-Холщайн, пред журналисти след четиричасова среща на водещите членове на Християндемократическия съюз.\"Твърдо вярваме, че това не е правителство на малцинството, а е съюз с парламентарно мнозинство. Това е Голяма коалиция\", добави той.Срещата се проведе след категоричната подкрепа на премиера на Бавария за коалиция между консерваторите и социалдемократите.Съюз между консерваторите и социалдемократите е най-добрият вариант за Германия - по-добър от коалиция със свободните демократи и Зелената партия, нови избори или правителство на малцинството, каза пред \"Билд ам зонтаг\" Хорст Зеехофер, лидер на Християнсоциалния съюз.Социологическо проучване на Emnid показва, че 52% от германците подкрепят голяма коалиция.", "date": "2017.11.27", "title": "Партията на Меркел се съгласи да търси коалиция със социалдемократите"}
{"url": "http://www.novinite.bg/articles/153416/Amerikanskiyat-petrol-se-otdrapva-ot-dvegodishnite-varhove", "text": "Американският лек суров петрол WTI поевтинява в понеделник, отдръпвайки се от двегодишните върхове, достигнати през миналата седмица, съобщава Ройтерс. Глобалните пазари обаче са подкрепени от очакванията за удължаване на споразумението на ОПЕК за свиване на добива.WTI поевтинява с 0,54% до 58,63 долара за барел, а европейският бенчмарк Брент поскъпва с 0,46% до 63,76 долара за барел към 9:30 часа българско време.Добивът в САЩ се увеличава с 15% от средата на 2016 г. до 9,66 млн. барела дневно, което не е далеч от продукцията в Русия и Саудитска Арабия. Освен това повишената сондажна дейност означава, че добивът ще продължава да расте, казват трейдъри.През миналата седмица активните нефтени платформи в САЩ се увеличават. Освен това те записват първо месечно повишение от юли насам и достигат 747.В петък цената на WTI достигна 59,05 долара за барел, което беше най-високото ниво от 2015 г. насам. Отчасти ръстът беше задвижван от затварянето на тръбопровода между САЩ и Канада Keystone с капацитет 590 хил. барела дневно.На глобалните пазари Брентът се представя по-добре от WTI заради усилията на ОПЕК и други производители, включително Русия, да ограничат предлагането с 1,8 млн. барела дневно. Сделката трябва да приключи в края на март 2018 г., но се очаква на срещата на картела на 30 ноември тя да бъде удължена.За седмицата WTI поскъпна с 4,2%, а Брентът – с 1,8 на сто.", "date": "2017.11.27", "title": "Американският петрол се отдръпва от двегодишните върхове"}
{"url": "http://www.novinite.bg/articles/153423/22-stanaha-jertvite-na-navodneniyata-v-Garciya", "text": "\r\nГръцките власти съобщиха, че са открили още едно човешко тяло в район до , който беше засегнат от големи  по-рано този месец, информира АП.\r\nТака общият брой на  се увеличи до 22.\r\nОт пожарната служба на страната поясниха, че тялото на мъжа е открито заровено в кал до автобусна спирка в малкия град Мандра, западно от , който е й най-засегнатият от та на 15 ноември.\r\nНе е ясно дали откритата днес жертва е от изчезналите.\r\nВластите твърдят, че бедствието - едно от най-смъртоносните  в Гърция за последните , се е случило заради лошо градско планиране и недостатъчно мерки за предотвратяване на наводнения.\r\nПри наводнението са засегнати около 1000 сгради.\r\n \r\n ", "date": "2017.11.27", "title": "22 станаха жертвите на наводненията в Гърция"}
{"url": "http://www.novinite.bg/articles/153415/Cenata-na-bitkojna-se-izstrelya-nad-9-hil-dolara", "text": "Цената на дигиталната валута биткойн за пръв път мина границата от 9 хил. долара за брой и то само шест дни, след като достигна 8 хил. долара. Така криптовалутата постигна ръст от над 850% от началото на годината досега.Цената на най-голямата криптираща валута по пазарна стойност се увеличава, тъй като тя получава по-голямо внимание въпреки предупрежденията за балон. Всичките финансови експерти - от директорите на Wall Street до рисковите капиталисти, претеглят много внимателно изказванията си и мислите си за цифровата валута, а някои са по-скептични от останалите, коментира Bloomberg. Не само рискови инвеститори обаче обръщат внимание на най-популярната криптовалута. През последните 12 месеца броят на акаунтите в търговската борса Coinbase се увеличава до 13 млн., което представлява утрояване.Цената на биткойна се изкачи на рекордното ниво от 9 518 долара преди някои инвеститори да започнат да прибират част от печалбата, показва комбинираното ценообразуване на Bloomberg.В пореден ход отвъд традиционното инвестиране CME Group Inc. обяви, че планира да започне да предлага фючърсни договори за биткойн, като може да ги пусне на пазара през декември.Общата пазарна капитализация на цифровите валути сега е над 290 млрд. долара, показва статистика на уебсайта Coinmarketcap.com.Повече за макроикономическите показатели и за капиталовите пазари може да научите на шестото издание на Investor Finance Forum - най-големия форум за инвестиции и финанси в региона, организиран от Investor.bg. Събитието ще постави фокус върху макротрендовете в инвестициите, тенденциите при договорните фондове, криптовалутите и валутната търговия. Вижте повече за лекторите и програмата на financeforum.investor.bgЗаповядайте на 1 декември 2017 г. в Интер Експо Център София и станете част от най-голямото общество на индивидуални и институционални инвеститори в България.Генерални партньори на Investor Finance Forum: Пощенска банка и Swissquote.Събитието се провежда с подкрепата на: Elana, Sirma Group, MetLife, BMW, Metaquotes Software, Amundi, ActivTrades, Индустриален холдинг България. Институционални партньори: БФБ, БАЛИП, БАУД, АТБ, ABIRD. ", "date": "2017.11.27", "title": "Цената на биткойна се изстреля над 9 хил. долара"}
{"url": "http://www.novinite.bg/articles/153425/Hirurzi-izvadiha-263-moneti-i-100-pirona-ot-stomaha-na-indiec", "text": "Хирурзи откриха 263 монети и 100 пирона в стомаха на индиец, постъпил в болница с коремни болки, съобщи в. \"Индипендънт\".Лекарите от болницата в Сатна, щат Мадхия Прадеш, направили ендоскопия на 35-годишния Максуд Хан заради предположения за натравяне с храна. Те обаче открили стотици монети, 1,5 кг пирони, десетки бръснарски ножчета, парчета стъкло, камани. Оперирали го незабавно и отстранили предмети с тегло общо 7 кг. Семейството на Максуд Хан не знаело за странния му навик да гълта остри предмети. Според близките му е започнал да го прави, след като е изпаднал в депресия.Максуд Хан работел като шофьор на триколка и гълтал монети, дадени му от клиенти. Прокарвал ги с малко вода. От стомашни болки се оплаквал от три месеца. \r\n\r\n\r\n\r\n ", "date": "2017.11.27", "title": "Хирурзи извадиха 263 монети и 100 пирона от стомаха на индиец"}
{"url": "http://www.novinite.bg/articles/153431/Balgarskoto-posolstvo-v-Djakarta-sadejstva-na-sanarodnicite-ni-zaradi-Agung", "text": "Във връзка със започналото изригване на вулкана Агунг, на остров Бали, с разпореждане на заместник министър-председателя и министър на външните работи Екатерина Захариева в посолството на Република България в Индонезия е сформиран кризисен щаб, който да съдейства на български граждани при нужда.Едновременно с това на втория етаж на международното летище в Бали функционира информационно бюро за гражданите на държавите членки на ЕС, където те могат да получат подробна информация за обстановката и възможностите за консулска защита.До този момент група от 10 български граждани, които са на почивка на острова, се е свързала с мисията ни в Джакарта, за да информира за местонахождението си. Те се намират далеч от зоната на вулкана и са в безопасност в хотела, в който са отседнали.Към този момент няма български граждани, потърсили съдействие от бюрото за европейски граждани на международното летище в Бали. По информация на посолството индонезийските власти са повишили нивото на риск до най-високата - 4-та степен. Въведена е ограничителна зона, която в момента е с радиус от 10 км от кратера на вулкана. Международното летище на острова - \"I Gusti Ngurah Rai Airport\" е затворено от 7:15 ч до 19:00 ч (местно време) днес. Някои полети от съседния остров Ломбок са отложени.Във връзка с усложнената обстановка, Министерството на външните работи съветва българските граждани, които планират пътуване до о. Бали, предварително да се свържат с авиокомпанията и туристическата агенция, която са избрали.Настоятелно препоръчваме на нашите сънародници, пребиваващи и пътуващи за острова да бъдат предпазливи, да не навлизат в определената ограничителна зона, да се осведомят предварително подробно за актуалната обстановка, да следят информацията в местните медии и да спазват стриктно указанията за безопасност на властите.Министерството на външните работи и посолството ни в Джакарта призовават освен това всички българи, намиращи се понастоящем на остров Бали, да се регистрират на сайта на министерството в рубриката \"Пътувам за\", като предоставят мобилен телефон, имейл и точен адрес на местопребиваване на остров Бали. Така, при необходимост, консулските ни власти ще могат да окажат своевременна помощ.МВнР препоръчва на българските граждани, намиращи се на о. Бали да вземат следните лични превантивни мерки за безопасност - да се уверят, че разполагат с достатъчно питейна вода и хранителни продукти, да се снабдят с маски срещу прах, да пазят личните си документи, да се свържат с туроператора или авиокомпанията си, за да се уверят, че в случай на евакуация ще бъдат транспортирани до безопасно място. И да се уверят, че имат валидна медицинска застраховка, включваща помощ при извънредни ситуации, включително в резултат на вулканична дейност.При изригване на вулкана те не бива да излизат на открито и да отварят прозорци. В случай, че използват контактни лещи, трябва да носят чифт диоптрични очила, тъй като вулканичната пепел би могла да създаде риск от инфекции.Кризисният щаб в посолството на Джакарта е на разположение на българските граждани денонощно. В случай на нужда или необходимост от актуална информация за обстановката на о. Бали те могат да се свържат с мисията ни в Индонезия на тел. + 62 21 390 4048 или на денонощния дежурен тел.: +62 811 932200.", "date": "2017.11.27", "title": "Българското посолство в Джакарта съдейства на сънародниците ни заради Агунг"}
{"url": "http://www.novinite.bg/articles/153432/Berluskoni-namekna-che-general-moje-da-e-sledvashtiyat-premier-na-Italiya", "text": "Силвио Берлускони е намекнал, че генерал от средите на \"Карабинерите\" (военната полиция) би могъл да бъде следващият премиер на Италия, след като неговият центристки блок спечели парламентарните избори, насрочени за началото на 2018 г., съобщава \"Ройтерс\".Берлускони, който е бил четири пъти премиер на Италия, няма право да заема обществена длъжност заради присъда от 2013 г. за данъчни измами. Той се опитва да отмени забраната, но търси алтернативни кандидати, ако юридическата му битка се провали.\"Имам множество имена, но има някой, който е много способен ... който е успешен и уважаван от всички, генерал (Леонардо) Галители\", коментира Берлускони пред държавната телевизия \"Рай\".Галители беше шеф на \"Карабинерите\" в периода между 2009 и 2015 г., военната полиция, която действа под контрола на военното и вътрешното министерства. Понастоящем той е ръководител на италианската антидопингова агенция.Берлускони уточни обаче, че все още не е обсъждал идеята с Галители. Преди той беше предлагал шефа на Европейската централна банка Марио Драги или изпълнителният директор на \"Фиат Крайслер\", Серджио Марчионе, да бъде неговият кандидат за премиер.Медийният магнат загуби влиянието си, след като напусна премиерския пост през 2011 г. в резултат на секс скандал. Но той направи забележително политическо завръщане и неговата партия \"Форца Италия\" сега е съществена част от центристка коалиция, която води в социологически проучвания преди изборите догодина.81-годишният Берлускони заяви, че ако неговият блок вземе властта, би искал да види 12 души извън политиката, назначени в кабинета, като само 8 министерства са поверени на политици.Неговите съюзници, крайнодесните \"Северна лига\" и \"Италиански братя\", вероятно ще възпрепятстват предложението. Трите партии се съгласиха, че която от партиите получи повече гласове през следващата година, трябва да номинира премиера.\"Форца Италия\" води на Северна лига в социологическите допитвания, но те показват, че никоя партия или блок няма да спечели достатъчно гласове, за да управлява самостоятелно, което означава, че в парламента никоя партия няма да има мнозинство.", "date": "2017.11.27", "title": "Берлускони намекна, че генерал може да е следващият премиер на Италия"}
{"url": "http://www.novinite.bg/articles/153421/Jenite-na-djihadistite-ot-Islyamska-darjava-novata-zaplaha", "text": "В днешния си брой американският всекидневник Washington Post се спира на една нова опасност, възникваща в резултат на очертаващия се разгром на прословутия Ислямски халифат в Сирия и Ирак. През последните месеци рязко нараства броят на бягащите от халифата жени имигрантки, които се опитват да се завърнат в родните си страни или да намерят убежище в центрове за задържане или в бежански лагери по пътя. Някои са майки с малки деца, които твърдят, че са били принудени да пътуват за Ирак или Сирия, за да бъдат със съпрузите си. Обезпокоителен брой от тях обаче са прегърнали джихадистката идеология на терористичната организация \"Ислямска държава\" и остават предани на нейните цели. Това личи от интервюта с бивши жителки на халифата, както и от разговори с хора от спецслужбите и с анализатори, които внимателно следят потока на завръщащите се, отбелязва вестникът. От Северна Африка до Западна Европа новопристигащите джихадистки \"половинки\" представляват неочаквано предизвикателство за правоохранителните органи, които очакваха наплив от завръщащи се мъже, но вместо това им се налага да се занимават със съдбите на стотици жени и деца.Малко от тези жени са участвали в сражения, но въпреки това правителствата започват да ги смятат за потенциални заплахи както в близък времеви план, така и в по-далечно бъдеще. Предвид очертаващата се неизбежност на разгрома на халифата, лидерите на \"Ислямска държава“ през последните седмици са издали специални инструкции към завръщащите се техни последователки да се готвят за нови мисии, които включват извършване на самоубийствени атаки и подготовка и обучение на децата им за бъдещи терористи, пише изданието.\"Несъмнено е, че има случаи на жени, които са били насила въвлечени в орбитата на \"Ислямска държава“, но има и други, които са се радикализирали, като сред тях има и такива, които са поели важни роли\", казва Ан Спекхард, директор на Международния център за изучаване на насилническия екстремизъм - организация, която проучва на терен дезертьорите и бягащите от терористичната групировка.Статията на вестника започва с разказа на мароканка, представила се само като Зара, завърнала се от халифата. Сега тя живее в дома си в Мароко и е покрита отгоре до долу с ислямското черно облекло. Тя се зарича, че един ден ислямският рай, което според нея е откраднат на семейството й, ще се възроди.\"Ние ще възпитаме смели и силни синове и дъщери и ще им разказваме за живота в халифата. Макар че не успяхме да го запазим, нашите деца един ден ще го възродят\", казва Зара. Много от жените бежанки се смятат за задължени не само да отглеждат бъдещи терористи. През последните месеци нарастващ брой от тях са били определени да провеждат военни операции както вътре в халифата, така и в родните им страни, посочват анализатори, цитирани от вестника.При основаването на халифата лидерите на \"Ислямска държава“ по правило не насърчаваха жените да служат на бойното поле или да стават атентатори самоубийци. С нарастването на загубите на бойното поле обаче групировката даде на женските си последователи \"по-широк мандат да убиват\", заключава вестникът.", "date": "2017.11.27", "title": "Жените на джихадистите от \"Ислямска държава\" - новата заплаха"}
{"url": "http://www.novinite.bg/articles/153434/Putin-zove-za-palno-unishtojavane-na-himicheskite-orajiya-po-sveta", "text": "Президентът на Русия Владимир Путин призова за пълно унищожаване на глобалните запаси от химически оръжия.\"Призоваваме страните, които притежават химически оръжия, да последват примера ни и да положат всички усилия, за да приключат скоро премахването на оставащите си запаси, а страните, които са извън международната и правна рамка на конвенцията, да се присъединят незабавно към нея\", настоя Путин в изявление, публикувано на сайта на Кремъл.Той отбеляза, че унищожаването на химическите оръжия ще допринесе за създаването на \"по-отговорен и стабилен свят\".През септември руският президент потвърди, че страната е унищожила последната партида от химическия си арсенал и критикува САЩ за отлагането на унищожаването на химическите си оръжия.", "date": "2017.11.27", "title": "Путин зове за пълно унищожаване на химическите оръжия по света"}
{"url": "http://www.novinite.bg/articles/153443/Sarbiya-Kosovo-laje-che-e-priznato-ot-114-darjavi", "text": "Сръбският външен министър Ивица Дачич заяви, че в списъка с държави, които са признали Косово има \"най-малко седем или осем, които са измислени и не са признали\" страната, информира B92.Дачич изтъкна, че ако Сърбия сериозно се захване с този проблем, броят на държавите, които са признали Косово може да падне под 100.\"Прищина има списък със 114 държави, но аз съм сигурен, че съдържа най-малко седем или осем държави, които никога не са признали Косово. И аз също съм сигурен, че ако Сърбия се ангажира с този проблем, броят им може да падне под 100\", подчерта външният министър пред всекидневника Vecernje Novosti.По думите му Белград ще провери цялата информация относно твърденията, че Мадагаскар е признал Косово.През уикенда външният министър на Косово написа в \"Туитър\", че страната му е благодарна за показаното от Мадагаскар приятелство.", "date": "2017.11.27", "title": "Сърбия: Косово лъже, че е признато от 114 държави"}
{"url": "http://www.novinite.bg/articles/153435/24-ot-kataluncite-iskat-da-se-prodalji-s-planovete-za-nezavisimost-sled-vota", "text": "Близо ¼ от каталунците искат да се продължи с плановете за обявяване на независимост на богатия регион от Испания по-малко от месец преди предсрочните избори на 21 декември.Според социологическо проучване на Metroscopia, публикувано от вестник \"Паис\", предаде Ройтерс, едва 24% от анкетираните заявяват, че биха искали да се продължи с процеса по отделяне от Испания и след изборите, докато 71 на сто предпочитат политиците да се договорят, като се базира на това Каталуния да остане част от Испания.От същото проучване става ясно, че партиите за независимост няма да запазят мнозинството си.В проучването, проведено между 20 и 22 ноември, са участвали 1 800 каталунци.", "date": "2017.11.27", "title": "24% от каталунците искат да се продължи с плановете за независимост след вота"}
{"url": "http://www.novinite.bg/articles/153445/Merkel-e-gotova-na-kompromisi-v-imeto-na-stabilnostta-na-Germaniya", "text": "Германия има нужда от стабилно правителство възможно най-скоро, за да отговори на предложенията за реформиране на Европейския съюз и за справяне с несигурната глобална среда, заяви на пресконференция канцлерът Ангела Меркел, цитирана от Ройтерс.\"През 2019 г. ще има европейски избори, така че има големи очаквания да обявим позицията\", каза канцлерката, имайки предвид предложенията на председателя на Еврокомисията Жан-Клод Юнкер и на френския президент Еманюел Макрон за бъдещото управление на валутния и икономически съюз.Сред факторите, които налагат Германия да бъде в \"състояние да действа\", тя спомена също конфликтите в Близкия изток, напрежението в отношенията с Русия и връзките със САЩ. Меркел заяви, че нейният консервативен блок е готов да поеме отговорността да управлява отново, признавайки наред с това необходимостта от някои компромиси.\r\n\"За нас е важно да постигнем стабилност в страната си и да бъдем стълб на стабилността\", отбеляза тя, цитирана от Асошиейтед прес. След заседание на ръководството на нейния Християндемократически съюз (ХДС) Меркел каза, че ще се срещне с водача на социалдемократите, който след първоначалния си отказ, все пак, подложен на натиск, се съгласи да участва в преговори за коалиция с лагера на канцлера.\r\nМеркел изрази задоволство, че ще разговаря със социалдемократите - коалиционния й партньор в сегашното правителство - и надежда за сформиране на стабилно правителство. Канцлерката каза, че започва да приема виждането на лидера на Свободната демократическа партия, че тристранна коалиция между Зелени, либерали и консерватори няма да има, отбелязва Ройтерс.Подкрепата за социалдемократите, които се отказаха от решението си да бъдат опозиция и в петък обявиха, че са готови да преговарят, спадна под рекордно ниското равнище, регистрирано на изборите през септември, посочва ДПА. Според огласено днес допитване на института за социологически проучвания \"Форса\", подкрепата за партията на Мартин Шулц е спаднала на 19 процента от 20,5 на сто през септември.", "date": "2017.11.27", "title": "Меркел е готова на компромиси в името на стабилността на Германия"}
{"url": "http://www.novinite.bg/articles/153442/Zoran-Zaev-sklonil-na-novo-ime-za-R-Makedoniya", "text": "Македонският премиер Зоран Заев е приел промяна на името на страната, пише македонското издание \"Курир\".Информацията идва от кмета на Солун Янис Бутарис, който като част от състава на преговорите с представители на македонското правителство, смята, че Зоран Заев е склонен на компромис с името. Като възможности изданието посочва \"Нова Македония\" или \"Северна Македония\".Гърция настоява за смяна на името на македонската държава, като компромис с името е единственият начин за членство на Македония в ЕС и НАТО.\"Курир\" пише, че премиерът Зоран Заев няма националистичните убеждения на предишния премиер Никола Груевски. Заев също така обяви за свои основни приоритети членството на страната в ЕС и НАТО.Изданието напомня и за вече постигнат и подписан Договор за добросъседство с България.Гръцките медии смятат, че сегашните му разговори с гръцките власти могат да се приемат като крайъгълен камък в отношенията между двете страни. Очаква се развитие по преговорите.", "date": "2017.11.27", "title": "Зоран Заев склонил на ново име за Р. Македония"}
{"url": "http://www.novinite.bg/articles/153412/FBR-ne-uvedomilo-stotici-jertvi-na-ruski-hakeri-svarzani-s-Kremal", "text": "Цели на хакерите: бивш ръководител на звеното за киберсигурност към ВВС на САЩ, бивш директор на Съвета за национална сигурност и бивш директор на Агенцията за военно разузнаване.Всички те са били мишени в ръководена от правителството на Русия кампания за кибершпионаж. Нито един от американските представители не е бил предупреден от ФБР.Бюрото не е предупредило мишените на руската хакерска група, известна Fancy Bear, въпреки че е знаело повече от година, че Кремъл се е докопал до личните им имейли.Това става ясно от разследване на Асошиейтед прес.\"Никой не ми е съобщил: \"Хей, Джо, ти си мишена на тази руска група\", каза бившият разузнавач Джо Мазафро, чиято електронна поща е била обект на хакерска атака през 2015 г.Това, че нашите служби за сигурност не са ме предупредили, го намирам за най-смущаващо като професионалист в областта на националната сигурност, добави той.ФБР отказва да коментира разследването на шпионската кампания на Fancy Bear, но отбеляза в съобщение, че ФБР редовно уведомява лица и организации, които са мишена на потенциална информационна заплаха.Трима източници - бивши и настоящи представители на правителството, съобщиха, че повече от година ФБР е имало подробности за опитите на руската хакерска група да проникне в лични пощи в Gmail. Източник от ФБР разкри, че бюрото е било засегнато от \"почти непреодолим проблем\".Световната агенция Асошиейтед прес е провела свое разследване на Fancy Bear, посвещавайки два месеца и малък екип от журналисти, които са проверили списък с 19 000 фишинг сайта, предоставени от компанията за киберсигурност Secureworks.Списъкът показва как Fancy Bear работи в тясно сътрудничество с интересите на Кремъл да открадне десетки хиляди имейла от Демократическата партия.Но според агенцията демократите не са единствените жертви на хакерите.Агенция Асошиейтед прес е установила, че хакерите са атакували и повече от 500 американци. Осведомителната агенция се е свързала с повече от 190 от тях и е интервюирала близо 80 души, включително бивши и настоящи военни представители, служители в Демократическата партия, дипломати и бивши разузнавачи.Мнозина от тях са се пенсионирали отдавна, но около 1/3 все още работят в правителството или са имали достъп до секретна информация при опитите за хакерски атаки. Само двама заявиха пред АП, че са научили за действията на хакерите от ФБР, а малцина са се свързали с бюрото, след като техни имейли са били разгласени. И до днес някои жертви на хакерските действия не са чули и дума от ФБР.Пенсионираният майор Джеймс Филипс е един от първите хора, чиито имейли са публикувани в сайта DCLeaks в средата на 2016 г. Година по-късно Филипс все още не е уведомен от ФБР.Той научил, след като с него се е свързал журналист.\"Фактът, че репортер ми каза за DCLeaks, ме натъжи\", изтъкна Филипс.Историята с Филип е многократно повторена при разговорите на световната осведомителна агенция с представители на различни институции и организации.Сред тях са: бившият директор на Агенцията за военно разузнаване генерал-лейтенант Патрик Хюс, бившият директор на разузнаването на ВВС генерал-лейтенант Дейвид Дептула, бившият заместник-министър на отбраната Ерик Еделман и бившият директор на звеното за киберсигурност към ВВС генерал-лейтенант Марк Шислър.Някои от жертвите на хакерските действия на Fancy Bear не винят ФБР, че не ги е уведомило.", "date": "2017.11.27", "title": "ФБР не уведомило стотици жертви на руски хакери, свързани с Кремъл"}
{"url": "http://www.novinite.bg/articles/153427/Zapochva-kandidatstvaneto-za-evropejski-stipendii", "text": "Кандидатстването за европейски стипендии за успех и за специални постижения за зимния семестър на учебната 2017/2018 г. започна днес, 27 ноември, съобщава Министерството на образованието и науката (МОН).Студентите могат да подават формулярите си до 14 януари 2018 г. на адрес . Класирането ще бъде публикувано на 8 февруари 2018 г. Пълният график с всички срокове и правила на кампанията са качени на посочената интернет страница. Могат да се намерят и във всяко висше училище.Стипендии за успех могат да получават само студентите от приоритетните професионални направления. Размерът им е 150 лв. месечно и се изплащат средства за петте месеца от семестъра. Стипендията за специални постижения е еднократна и е в размер на 300 лв. Един студент може да получи до три такива в рамките на един семестър, като условието е да се обучава в редовна форма, независимо от специалността. Получаването на европейски стипендии става независимо дали студентите взимат стипендии и от държавния бюджет.Това е последният четвърти семестър от реализирането на първата фаза на проект „Студентски стипендии – фаза 1“, съфинансиран от Европейските структурни и инвестиционни фондове по Оперативна програма „Наука и образование за интелигентен растеж“ 2014-2020. От началото му близо 30 000 студенти са получили стипендии на стойност почти 23 млн. лв., припомнят от МОН.", "date": "2017.11.27", "title": "Започва кандидатстването за европейски стипендии"}
{"url": "http://www.novinite.bg/articles/153405/Zemetresenie-stresna-chast-ot-stranata", "text": "Земетресение беше регистрирано в неделя вечерта, около 21:00 ч. в Стара планина. Епицентърът е бил на север от град Клисура. Първоначално на сайта на Националния институт по геофизика, геодезия и география към БАН публикуваха информация, според която трусът е бил с магнитуд 3.8 по скалата на Рихтер и на дълбочина 15 км. По-късно се уточни, че земетресението е било с магнитуд 4.1 по Рихтер а дълбочината му – 17 км. Земният трус е усетен в много населени места - Клисура, Карлово, Етрополе, Пловдив, Пазарджик, Смолян, Панагюрище, Плевен, Ботевград, Стара Загора, Розино и дори Враца. Хората са се уплашили. Няма данни за пострадали хора и разрушени сгради.Кметът на Карлово д-р Емил Кабаиванов обобщи, че до общинските власти няма подадени сигнали за пострадали хора, както и нанесени материални щети вследствие на земетресението. „В готовност сме да реагираме, ако получим някакви сигнали, но до момента нямаме нищо“, увери още кметът на Карлово. По думите му земетресението е било усетено в по-високите етажи на жилищните блокове, но паника сред хората няма. „Всичко е спокойно“, допълни още д-р Кабаиванов и изрази надежда трусът да е последен и да не е последван от нови. За липса на ранени хора и разрушения съобщи и кметът на Клисура Генка Тодорова. По думите ѝ трусът е бил усетен в населеното място, което е накарало доста от хората да излязат от домовете си.„Самата аз бях вкъщи. Изпод земята започна бучене и в рамките на няколко секунди се разтресе земята“, разказа кметът на Клисура. „Хората са изплашени и притеснени, но за паника не можем да говорим“, допълни още тя.Земетресението е усетено много силно и в село Розино, което се намира най-близо до Клисура, съобщи кметът на селото Ангел Шаламанов. „Бучеше доста силно, животните бяха неспокойни, а кучетата лаеха“, каза кметът на селото. По думите му жителите на Розино са излезли извън домовете си при земетресението, но няма сигнали за пострадали хора и към момента не са констатирани щети по къщите", "date": "2017.11.27", "title": "Земетресение стресна част от страната"}
{"url": "http://www.novinite.bg/articles/153448/Hamas-otkaza-da-se-razoraji-plashi-da-atakuva-Izrael", "text": "Палестинското движение \"Хамас\" отново отказа да се разоръжи преди ключовия краен срок за постигане на помирение, като вместо това заплашва да извърши нападения срещу Израел в окупирания Западен бряг, съобщава \"Франс прес\".До петък ислямисткото радикално палестинско движение трябва да предаде контрола върху Ивицата Газа на международно признатото палестинско правителство, чието седалище е в Западния бряг.Но бъдещето на въоръженото крило на \"Хамас\" - бригадите \"Езедин ал Касам\", остава неясно.\"Оръжията на съпротивата са червена линия, която не подлежи на обсъждания\", изтъкна Калил ал Хая, който е заместник-началник на \"Хамас\" в Газа, имайки предвид бригадите \"Касам\".\"Тези оръжия ще бъдат преместени в Западния бряг за борба срещу окупацията. Наше право е да се противопоставяме на окупацията, докато не свърши\", допълниха от \"Хамас\".Около 400 хил. израелци живеят в Западния бряг, в селища, смятани за незаконни съгласно международното право, заедно с около 3 млн. палестинци.В Газа, която \"Хамас\" управляваше след завладяването ѝ през 2007 г., няма израелски заселници, след като Израел се изтегли през 2005 г.САЩ и Израел заявиха, че ще отхвърлят всякакво споразумение, водещо до правителство на единството, включващо \"Хамас\", освен ако не се разоръжи.Палестинският президент Махмуд Абас също така изтъкна, че в палестинските територии ще има само една сила за сигурност.Споразумението за помирение, подписано на 12 октомври в Кайро, не уточнява бъдещето на бригадите \"Касам\".", "date": "2017.11.27", "title": "\"Хамас\" отказа да се разоръжи, плаши да атакува Израел"}
{"url": "http://www.novinite.bg/articles/153413/Kak-da-se-predstavim-dobre-pri-kandidatstvane-za-nova-rabota", "text": "Добрият старт в живота често зависи и от правилното ни ориентиране в професионален план. На всеки от нас се е налагало (и то неведнъж) да кандидатства за нова работа, да оформя поредното CV, да се мъчи из дебрите на мотивационното писмо.Когато се представяте пред нов работодател, винаги съществува възможността вашето CV да го изненада неприятно, дори според вас самите то да е перфектно. Това е особено валидно когато кандидатствате онлайн - например през – защото тогава то е единственото, което работодателя знае за вас.Прекалено дългите автобиографии могат да уплашат бъдещия ви шеф с презумпцията, че по една или друга причина прекалено често сменяте работното си място и сте непостоянни. Ако пък вашето CV е „рехаво“ и има празноти в него, интервюиращият ще отчете, че нямате голям опит и прекарвате повечето време на борсата на труда. Затова при изготвянето на CV е добре да улучите златната среда, така че то да представи всичките ви компетенции и професионален опит, без да се натрапва.От друга страна, при писането на мотивационно писмо, наблегнете да тази част от опита ви, която касае пряко работата, за която кандидатствате. Ако примерно през годините сте работили като журналист, ПР, барман, магазинер и шофьор, а кандидатствате за пресаташе на дадена компания, добре е да опишете журналистическия си опит, а не нещо друго. Мнозина буквално дублират в мотивационните си писма своите автобиографии или ги претръпват с ненужни подробности и детайли, а в днешното динамично време никой няма достатъчно време да чете дълги текстове, които и без това могат да се преразкажат и с по-малко и по-конкретни думи.Добре е, когато кандидатствате за дадена позиция, едновременно да избягате от шаблона, но и да следвате общоприетите правила за писане на CV и мотивационно писмо. Точност на изказа, прегледност, синтезираност и информираност са търсените при писане на подобни документи качества, които работодателят ще оцени по достойнство. Мотивацията ви да заемете точно тази дадена длъжност трябва да е ясно формулирана и добре защитена, за да впечатли и да ви донесе дивиденти. Ако стигнете до етапа на интервюто, значи сте спечелили поне на 80%. Тук вече са нужни здрави нерви, съобразителност, искреност, бърза реакция, достатъчна доза самочувствие, но без да се надценявате. Бъдете любопитни и отзивчиви и не се срамувайте да задавате от своя страна въпроси на интервюиращия, защото той има нужда от вас, а не вие от него.Когато кандидатствате, не се отчайвайте от откази или от липса на реакция. За някои работодатели винаги ще бъдете твърде квалифицирани или твърде неопитни. За други сте много млади или прекалено възрастни. Трети няма да харесат прическата ви на снимката или семейното ви положение.Вие обаче сте това, което сте и трябва твърдо да отстоявате позициите си, знанията, квалификацията и опита, които имате. Просто опитайте отново!Повече за тънкостите на представянето ви пред бъдещи работодатели може да прочетете в най-новата онлайн медия, наречена „НовиНация“, насочена основно към потребностите на младите. Освен за това как точно да кандидатствате за нова работа, там ще откриете разнообразни ценни съвети и информации на разнообразна тематика. Тънкостите на флирта, тайните на рисуването, начините да се изкарват пари от дома, съвети за гримове и диети са само част от интригуващите и полезни четива в „НовиНация“.", "date": "2017.11.27", "title": "Как да се представим добре при кандидатстване за нова работа?"}
{"url": "http://www.novinite.bg/articles/153400/Sedmicata-zapochva-sas-snyag", "text": "Днес започналите от запад валежи от дъжд, ще обхванат цялата страна и на места ще са значителни. Вятърът ще се ориентира от запад-северозапад, ще е умерен до силен и с него ще нахлува студен въздух. С понижението на температурите, още преди обяд, по високите полета на Западна България, а по-късно през деня и в Предбалкана дъждът ще премине в сняг. Ще се образува снежна покривка. В по-голямата част от страната температурите ще са без дневен ход – предимно между 0° и 5°, в източните райони до 10°-12°. През нощта срещу вторник валежите ще продължат, като и в Централна България дъждът ще премине в сняг и там също ще се образува снежна покривка.Атмосферното налягане е малко по-ниско от средното за ноември – ще продължи да се понижава.Над планините ще бъде облачно, със снеговалежи. В масивите от западната половина от страната валежите ще са значителни. Ще се образува нова снежна покривка. Ще духа силен до бурен вятър по билата от южната четвърт, а в по-ниските райони от север-североизток. Максимална температура на височина 1200 метра около 1°, на 2000 метра – около минус 3°.Над Черноморието ще бъде облачно, ще започнат валежи от дъжд, след обяд значителни. Максимални температури на въздуха: 10°-12°. Температурата на морската вода е 12°-13°. Вълнението на морето ще бъде около 2 бала.", "date": "2017.11.27", "title": "Седмицата започва със сняг"}
{"url": "http://www.novinite.bg/articles/153406/Balgarite-v-Bosilegrad-izlizat-na-protest-pri-pametnika-na-Vasil-Levski", "text": "Във връзка с годишнината от Ньойския договор, с който Западните покрайнини са откъснати от България и стават част от тогавашното Кралство Югославия (днешна Сърбия), българите в Босилеград днес ще излязат на протестен митинг.В проявата се очаква да вземат участие и представители на българското консулство в Ниш, членове на организации от България, група от Кюстендил, които да се включат в митинга при паметника на Васил Левски в центъра на Босилеград, уточнява БНР.Същевременно стана ясно, че в петък в Босилеград са пристигнали лекари и медицински специалисти от Белград, които са консултирали и прегледали пациенти от града и близките села, съобщи Радко Стоянчов от Културно-информационния център.Припомняме, че по-рано този месец полицията в Босилеград задържа трима български лекари, което предизвика скандал.", "date": "2017.11.27", "title": "Българите в Босилеград излизат на протест при паметника на Васил Левски"}
{"url": "http://www.novinite.bg/articles/153403/Bdenie-pred-Svetiya-sinod", "text": "Бдение пред Светия синод. Призивът на хората, които са се събрали, е Българската църква да признае Македонската и така да стане образно казано нейна майка. Другите православни църкви обаче са против - те са в Русия, Сърбия и Гърция. Заседанието на митрополитите и патриарх Неофит започна в 9 часа тази сутрин. Как ще постъпи нашият Синод?„Те са наше паство и ние трябва да се грижим за него. А в духа на историческата традиция, най-добре е Българската православна църква да бъде църквата-майка. Би трябвало да преодолеем тази изолация чрез инициатива. Най-логично е да я поеме Българската православна църква. Ние не оставяме братята си, особено когато е протегната с обич ръка за помощ към нас, редно е да я приемем”, коментира д-р Милен Врадевски, председател на Фондация „Българска памет“.", "date": "2017.11.27", "title": "Бдение пред Светия синод"}
{"url": "http://www.novinite.bg/articles/153422/BChK-razdava-koledni-podaraci-na-semejstvata-postradali-pri-navodneniyata-v-Burgasko", "text": "Българският червен кръст (БЧК) ще раздава коледни подаръци на децата от семействата, пострадали при наводненията в област Бургас от преди месец. Средствата ще бъдат осигурени от благотворителната кампания \"Подари Коледа\", която се провежда за 12-та поредна година.Само един месец след бедствието жителите в село Ливада разказват, че все още не се знае причината за бедствието. Кметът на селото Ангел Радев заяви пред БНР, че жителите вече възстановяват къщите си, но ще мине дълго време докато домовете станат отново годни за живот. По думите му пред завършване са 12-13 къщи, а за ремонт остават още около 10 къщи.Според областния управител Вълчо Чолаков Фондът за бедствия и аварии трябва да осигури 700 000 лева за почистване на речните корита и деретата в наводнения район. Отделно от това по линия на Фонд \"Солидарност\" са събрани документи за щети и за превенция на стойност над 80 милиона евро.Припомняме, при бедствието в област Бургас най-тежко беше положението в община Камено, където беше обявено и бедствено положение. При наводненията загиаха общо 5 души. Много хора бяха евакуирани от домовете си, като част от тях бяха приютени в общински сгради. В прокуратурата бяха образувани четири производства за жертвите от наводнението в Бургас. При проливните дъждове в нощта на 23 срещу 24 октомври 2017 г. се се излели около 200л/кв.м. дъжд. Инспекторите на ДАМТН установиха 7 броя язовира със скъсани стени.", "date": "2017.11.27", "title": "БЧК раздава коледни подаръци на семействата, пострадали при наводненията в Бургаско"}
{"url": "http://www.novinite.bg/articles/153429/Okolo-230-mashini-obrabotvat-patnite-nastilki-v-momenta", "text": "Около 230 машини обработват в момента пътните настилки в районите със снеговалеж, за да се осигури безопасността на пътуването, информира Агенция \"Пътна инфраструктура\" (АПИ). Временно за снегопочистване е спряно движението на камионите над 12 т през Троянския проход. Без ограничение за всички превозни средства е преминаването през Прохода на Републиката, Ришки, Котленски, Айтоски, Обзорски, Печинско, Превала, Предела и прохода Рожен. През зимата ограничено за МПС над 12 т е движението през проходите Петрохан и \"Шипка\", над 10 т през \"Вратник\" и Твърдишки, а над 3,5 т - през Дюлинския и \"Пампорово\". Пътната агенция препоръчва на шофьорите на тежкотоварни моторни превозни средства и на леки автомобили да тръгват на път само с подходящи гуми, да карат със съобразена скорост и повишено внимание, спазвайки указанията на \"Пътна полиция\". Блокирането на движението от автомобили, които не са подготвени за движение при зимни условия, затруднява работата на снегопочистващата техника и възпрепятства пътуването на всички останали шофьори.", "date": "2017.11.27", "title": "Около 230 машини обработват пътните настилки в момента"}
{"url": "http://www.novinite.bg/articles/153424/Vijte-kade-v-Sofiya-spirat-vodata-na-28-noemvri", "text": "На 28 ноември 2017 г. (вторник), във връзка с изграждане на сградно водопроводно отклонение на ул. „Поручик Георги Кюмюрджиев“ , жк. „Левски“ Г, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: ул. „Поп Грую“, ул. „Могилите“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бл. 10. На 28 ноември 2017 г. (вторник), във връзка с изграждане на сградно водопроводно отклонение на ул. „Буная“ , кв. „Подуене“ , се налага спиране на водоподаването от 9:30 до 18:30 часа на клиентите на „Софийска вода”, живеещи в района на: по ул. „Буная“ от ул. „Марагидик“ до ул. „Каймакчалан“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Буная“№14. На 28 ноември 2017 г. (вторник), във връзка с подмяна на сградно водопроводно отклонение на ул. „Цар Борис III“, с. Казичене , се налага спиране на водоподаването от 10:00 до 19:00 часа на клиентите на „Софийска вода”, живеещи в района на: ул. „Цар Борис III“ от ул. „Христо Ботев“ до ул. „Аличо“; ул. „Пейо Яворов“ от ул. „Аличо“ до ул. „Околовръстна“; ул. „Околовръстна“ от ул. „Цар Борис III“ до ул. „Пейо Яворов“, ул. „Трети март“, ул. „Серафим Стоев“. На 28 ноември 2017 г. (вторник), във връзка с изпълнение на инвестиционен проект за реконструкция на уличен водопровод на ул. „Руселия“ вилна зона „Косанин дол“, се налага спиране на водоподаването от 9:00  до 21:00 часа на клиентите на „Софийска вода”, живеещи в района на: „Руселия“ , ул. „Зима“, ул. „Ранилист“, ул. „Върбинка“, ул. „Петров кръст“, ул. „Мекиш“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Мекиш“ ъгъла с ул. „Ранилист“. След възстановяване на водоснабдяването е възможно временно повишаване  мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. На 28 ноември 2017 г. (вторник), във връзка с аварийна подмяна на уличен водопровод на ул. „Свети Спас“, с. Кривина  се налага спиране на водоподаването от 9:00 до 21:00 часа на клиентите на „Софийска вода”, живеещи в района на: Ул. „Свети Спас“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Свети Спас“ №1. След възстановяване на водоснабдяването е възможно временно повишаване мътността на водата. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .“Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.11.27", "title": "Вижте къде в София спират водата на 28 ноември"}
{"url": "http://www.novinite.bg/articles/153430/Slabo-zemetresenie-kraj-Parvomaj", "text": "Земетресение с магнитуд 2,2 по скалата на Рихтер е регистрирано на територията на България близо до Първомай, съобщиха от Националния институт по геофизика, геодезия и география. Земният трус е усетен в 11.12 ч. с епицентър Градина, северно от Първомай и западно от Крушево, с дълбочина 20 км. Няма данни за материални щети. ", "date": "2017.11.27", "title": "Слабо земетресение край Първомай"}
{"url": "http://www.novinite.bg/articles/153437/Otvaryat-ediniya-centar-za-bezdomni-v-Sofiya", "text": "Тази вечер ще отвори врати един от двата столични Кризисни центъра за настаняване на хора, останали без дом. Става въпрос за Кризисния център в квартал \"Захарна фабрика\", намиращ се на адрес блок 51, Вход \"А\".Центърът ще отвори в 18 часа. Той разполага с 80 места. Там хората, останали без дом, ще могат да получат подслон и топла храна. Предвидено е и с бездомните да се провеждат консултации със социални работници.", "date": "2017.11.27", "title": "Отварят единия център за бездомни в София"}
{"url": "http://www.novinite.bg/articles/153428/Sinodat-obyavi-za-sveshten-dalg-da-priemem-Makedonskata-carkva", "text": "Светият синод реши да излъчи комисия, която да предприеме необходимите мерки по приемане на Македонската православна църква в своя състав.\"БПЦ – БП със съзнание за своя свещен дълг поема ангажимента да окаже пълно съдействие, като ходатайства и се застъпва пред Поместните православни църкви, предприемайки всичко необходимо за установяването на канонически статут на МПЦ\", се казва в изявлението на Синода.Съобщението бе направено преди минути.Очаквайте подробностиПълното изявление на Светия синод: Свети апостол Павел учи за Църквата, че е тяло Христово, като казва „И кога страда един член (от тялото Христово), страдат с него всички членове; кога се слави един член, радват се с него всички членове” (I Кор. 12:26)§ 1. - Св. Синод на Българската православна църква – Българска патриаршия в заседанието си на 27.11.2017 г. - пълен състав, разгледа писмо, вх. № 676/14.11.2017 г., на Македонския архиепископ Стефан, Председател на Св. Синод на МПЦ.\r\n \r\nБългарската православна църква – Българска патриаршия, никога не е била безразлична към страданията на Македонската православна църква, поради което, след направени разисквания,Св. Синод единодушно РЕШИ:При положение, че МПЦ признава БПЦ – БП за своя Майка -Църква, БПЦ – БП със съзнание за своя свещен дълг поема ангажимента да окаже пълно съдействие, като ходатайства и се застъпва пред Поместните православни църкви, предприемайки всичко необходимо за установяването на канонически статут на МПЦ.§ 2. – Във връзка с предходното решение,Св. Синод РЕШИ:Определя Синодална архиерейска комисия за преговори с МПЦ и останалите Поместни православни църкви за установяването на канонически статут на МПЦ в състав: Старозагорски митрополит Киприан – Председател, и членове: Ловчански митрополит Гавриил, Пловдивски митрополит Николай, Западно- и Средноевропейски митрополит Антоний, Варненски и Великопреславски митрополит Йоан, Неврокопски митрополит Серафим, Русенски митрополит Наум и Врачански митрополит Григорий.", "date": "2017.11.27", "title": "Синодът обяви за свещен дълг да приемем Македонската църква"}
{"url": "http://www.novinite.bg/articles/153447/Obshtina-Haskovo-nyama-kade-da-nastani-bezdomnite-prez-zimata", "text": "Община Хасково не е намерила решение на това къде да настани през зимата хората, които нямат дом.Пред БНР 63-годишният бездомник Петко Ганев обясни, че тази година за втори път ще посрещне зимата без покрив над главата си. Той разказа още, че ще потърси подслон в запустял бивш тютюнев склад, където няма ток и вода.Мъжът е безработен и има тежко сърдечно заболяване, за което чака решение от ТЕЛК. Докато е бил здрав, той е работил като строител в Благоевград. Преди две години решил да се завърне в родния му град Хасково. Миналата зима Петко едвам преживял в постройка без отопление. Тази зима той е изправен пред същия проблем.В Добрич вече е намерено решение на този проблем. Кметството се е погрижило да намери място, където нуждаещите се да получат топла храна и покрив.В Добрич няма лицензиран приют за настаняване на бездомни хора. Въпреки това новата градска управа успява да се справи с този недостатък още миналата година. За целта е пригодена една общинска къща. Обзавеждането и оборудването на къщата са осигурени от Областната дирекция на БЧК. Къщата е топла и в нея винаги има течаща вода.Припомняме, в 18 часа днес ще отвори врати един от столичните Кризисни центърове за настаняване на хора, останали без дом. Кризисният център се намира в квартал \"Захарна фабрика\", блок 51, Вход \"А\".", "date": "2017.11.27", "title": "Община Хасково няма къде да настани бездомните през зимата"}
{"url": "http://www.novinite.bg/articles/153436/Borisov-i-Ninova-se-sadyat-vzaimno-v-edno-delo", "text": "Софийският градски съд ще разгледа днес два иска в едно дело - Бойко Борисов срещу Корнелия Нинова и Корнелия Нинова срещу Бойко Борисов.Премиерът е завел дело срещу соцлидерката заради нейни твърдения в телевизионни интервюта. Неговият иск е за 26 хил. лв. В отговор на исковата молба на Борисов Корнелия внася насрещен иск за 30 100 лв. заради думи на Борисов по неин адрес.Явяването на двамата в съда не е задължително.", "date": "2017.11.27", "title": "Борисов и Нинова се съдят взаимно в едно дело"}
{"url": "http://www.novinite.bg/articles/153439/Napadnaha-slujiteli-na-banka-dokato-zarejdat-bankomat", "text": "Двама банкови служители са нападнати тази сутрин в София, докато опитвали да заредят с пари банкомат. Инцидентът станал малко преди 10.20 часа на ул. „Бородински бой”.По първоначална информация, служителите - жена и мъж, били нападнати от двама мъже, които ги напръскали със спрей, съобщават от МВР.Нападателите не успели да отнемат парите и избягали в неизвестна посока. Пострадалите са откарани в болница за оказване на медицинска помощ. Нападателите се издирват. ", "date": "2017.11.27", "title": "Нападнаха служители на банка, докато зареждат банкомат"}
{"url": "http://www.novinite.bg/articles/153409/Vizite-za-Kanada-padat-v-petak-za-SASht-sled-3-godini", "text": "От 1 декември българите ще могат да пътуват и престояват в Канада без визи за 6 месеца. Безвизовото пътуване не позволява работа там, а е подходящо за кратки бизнес пътувания, туризъм, посещения при близки, познати и роднини.Това заяви министърът на външните работи Екатерина Захариева по БНТ. Пътуващите със самолет трябва да се регистрират еднократно на сайта на канадското външно министерство. Когато се пътува по суша или по море, няма нужда от тази регистрация. Регистрацията важи за 5 години, таксата е 7 канадски долара, уточни Захариева.Продължават дипломатическите усилия да паднат и американските визи за българи. Надявам се, че до три години това ще се случи, каза още Захариева.  ", "date": "2017.11.27", "title": "Визите за Канада падат в петък, за САЩ - след 3 години"}
{"url": "http://www.novinite.bg/articles/153446/Jurnalistka-ot-BNR-se-nujdae-speshno-ot-sredstva-za-lechenie", "text": "Журналистката от БНР Станислава Пирчева се нуждаe спешно от финансова помощ за лечение.Средствата са необходими за отстраняване на мозъчен тумор (менингеома).Образуванието нараства и застрашава зрението.Ако имате желание да помогнете на Станислава Пирчева, данните на дарителската й банкова сметка са:„Райфайзенбанк”IBAN BG53 RZBB 9155 1008 770 503", "date": "2017.11.27", "title": "Журналистка от БНР се нуждае спешно от средства за лечение"}
{"url": "http://www.novinite.bg/articles/153441/BSK-s-danni-za-razvitieto-na-Balgariya-i-Rumaniya-v-ES", "text": "Българската стопанска камара публикува статистически данни за развитието на България и Румъния след влизането им в Европейския съюз. Информацията публикувана от Съюзът на българския бизнес показва по-скоро превъзходството на Румъния пред България в темпото на развитие и икономически растеж.Стопанската камара съобщава, че Румъния по-бързо се възстановява от икономическата криза през 2008-2009 г. по годишен ръст на БВП и от 2012 г. започва да изпреварва България по този показател. Оказва се, че Румъния изпреварва България и по брутен вътрешен продукт на глава от населението по паритет на покупателна способност. През 2016 г. българският БВП на глава от населението по PPS е 49% от средния за ЕС, а в Румъния е 59%. Двете държави са имали равен старт при влизането си в ЕС през 2007 г., когато БВП на глава от населението по PPS е бил еднакъв - 41% от този на ЕС.В номинално изражение българският БВП на глава от населението по PPS е 23% от този на ЕС, а румънският е 30%. Инвестициите като процент от БВП намаляват и в България, и в Румъния, и средно за ЕС-28. Най-голям е спадът в Румъния - от 36% през 2007 г. на 22,7% през 2016 г., но северната ни съседка запазва ниво на инвестициите над средноевропейското, докато в България инвестициите през 2016 г. са 18,6% от БВП при средно за ЕС 19,8%.Все пак България се представя по-добре от Румъния (като % от БВП) по показателите: салдо по текущата сметка, нетен външен дълг, дълг на сектор \"Държавно управление\" и брутни вътрешни разходи за научно-изследователска и развойна дейност.По ниво на безработица България и Румъния влизат в ЕС с почти еднакви стойности, но през 2016 г. разминаването е в полза на Румъния, където безработицата е 5,9%, а в България е 7,6%. По отношение на младежката безработица България се представя по-добре от Румъния. През 2016 г. у нас младежката безработица намалява до 17,2%, докато в Румъния тя е 20,6%. Заедно с това, у нас делът на младите хора, които нито учат, нито работят (18,2%), остава по-висок от този в Румъния (17,4%).\r\nПроизводителността на труда на един зает нараства с по-големи темпове в Румъния. През 2016 г. производителността на труда в  е 62,5% от средноевропейската, а в  е 45,6%.\r\nПо показателя компенсация на наетите за един отработен час по PPS  и  са с почти изравнени стойности през 2016 г., но  тръгва от много по-ниска база през 2007 г. По този показател  отбелязва 73-процентов ръст при 44% за  и 17% за ЕС-28. Нетният годишен доход на едно лице по PPS в  нараства с по-бързи темпове, отколкото в Румъния. През 2015 г. доходите в  са по-ниски от тези в  само с 6%, а през 2007 г. разликата е била 17,7%.\r\nПо дял на хората, изложени на риск от бедност или социално изключване  и  са с почти изравнени позиции през 2016 г. (около 40%), но  влиза в ЕС през 2007 г. с дял от 60,7% на тези хора, докато в  тогава те са били 47%.\r\nСъобщението на БСК призовава читателите сами да направят изводи след получената информация. От съюза отказват да коментират изнесените данн\r\n", "date": "2017.11.27", "title": "БСК с данни за развитието на България и Румъния в ЕС"}
{"url": "http://www.novinite.bg/articles/153433/Tri-vida-neloyalni-targovski-praktiki-na-Cherniya-petak", "text": "Комисията за защита на потребителите е извършила около 200 проверки по сигнали в рамките на последните няколко дни. Проверките са били инициирани заради нелоялни практики по време на Черния петък, 24 ноември.Председателят на КЗП Димитър Маргаритов заяви на пресконференция в БТА, че проверките са били осъществени както по големи търговски центрове, така и на онлайн магазини. По думите му са регистрирани около 30 нарушения.Според Маргаритов тази година се наблюдават няколко вида нарушения от страна на търговците.Първият вид нарушение - изкуствени намаления. Това продължава да бъде най-често срещаната нелоялна търговска практика и през тазгодишната кампания за намаление на цените в рамките на Черния петък. Тази практика е добре позната - търговците завишават цените на продуктите, след което анонсират намаление на новата, завишена цена. По този начин те не спазват правилото старата цена да седи най-малко 30 дни преди да бъде обявено намалението.По думите на Маргаритов втората група нарушения се наблюдава откъм недостатъчното количество на дадена стока, която е била шумно рекламирана, че ще бъде намалена.Третият вид нарушения - опити на търговци да ограничат отговорността си. В този случаи търговци заявяват, че не носят отговорност за дадената стока, защото стоката е била намалена. В повечето случаи те казвали на потребителите, че ако стоката има дефект, заради намалението продуктът не подлежи на рекламация. Маргаритов обясни, че двете неща не зависят едно от друго - рекламацията и правата на потребителите не зависят от кампаниите за промоции и намаления.", "date": "2017.11.27", "title": "Три вида нелоялни търговски практики на Черния петък"}
{"url": "http://www.novinite.bg/articles/153438/Balgariya-shte-e-domakin-na-sedmata-sreshta-na-varha-161", "text": "България ще бъде домакин на Седмата среща на държавните и правителствени ръководители на страните от Централна и Източна Европа и Китай през 2018 г. Такава договореност беше постигната по време на пленарните разговори в рамките на Срещата на държавните и правителствени ръководители на страните от Централна и Източна Европа и Китай, която се провежда в Будапеща, съобщиха от правителствената пресслужба. Признателен съм на премиера Ли Къцян, на министър-председателя Виктор Орбан, на всеки един от моите колеги за подкрепата им България да бъде домакин на следващата среща на върха по инициативата \"16+1\", каза премиерът Бойко Борисов.Той посочи, че годината, която започва, е знаменателна за страната ни предвид и първотоБългарско председателство на Съвета на Европейския съюз. \"Високата степен на мобилизация и мотивираност на правителството, произтичащи от организацията на Председателството, ще допринесат и за подготовката и обезпечаването на едно успешно домакинство на Седмата среща на върха \"16+1\" в София\", смята Борисов.\\\r\n\r\n\r\n\r\n\r\n", "date": "2017.11.27", "title": "България ще е домакин на седмата среща на върха \"16+1\""}
{"url": "http://www.novinite.bg/articles/153450/Sadebniyat-spor-mejdu-Ninova-i-Borisov-prodaljava-prez-maj-dogodina", "text": "Съдебният спор между премиера Бойко Борисов и лидера на БСП Корнелия Нинова продължава на 21 май догодина. Двамата се съдят за няколко реплики, казани в телевизионни интервюта. Борисов иска обезщетение от 26 000 лева от Нинова за думите й \"Крадецът вика дръжте крадеца!\". \"Обиден е, че тя го нарекла неетичен, че бил крадец. Това всъщност го е казала Йончева, но Нинова била съгласна и приветствала Йончева\", обясни извън залата адвокатът на Борисов Марин Марковски, цитиран от 24 часа.Нинова пък е завела насрещни три иска в общ размер на 30 100 лева по повод думи на министър-председателя, че била активист на СДС и че е \"Госпожа Лъжа\". В съдебната зала адвокатите на лидера на БСП представиха копие от публикация от в.\"Труд\" от 1994 г. , в която Борисов казал, че е запазил членството си в БСП. \"Това е заради твърдението му, че няма връзка с тази партия\", обяснизащитата на Нинова Цветана Чуклева. И двете страни искат на следващото заседание да бъдат разпитани свидетели. Ще се прави и съдебно-техническа експертиза. Борисов завел делото, защото го притеснявало политиците да си разменят обиди, обясни защитникът му Марковски. \"Съзирам желанието на министър-председателя да въведе нов политически начин на спора, а не чрез обиди\", добави той.", "date": "2017.11.27", "title": "Съдебният спор между Нинова и Борисов продължава през май догодина"}
{"url": "http://www.novinite.bg/articles/153449/Ogranichenie-za-dvijenie-prez-prohodite8203-sa-vavedeni-v-oblast-Smolyan", "text": "\r\nВъв високите части на  вали , а в източната част на региона - , информират от Областното пътно управление.\r\nЗаради снеговалежа е въведено ограничение за движение на тежкотоварните автомобили - да бъдат без ремаркета и полуремаркета през проходите  и , както и по пътищата Михалково - Девин и Батак - Доспат.\r\n\r\n", "date": "2017.11.27", "title": "Ограничение за движение през проходите&#8203; са въведени в област Смолян"}
{"url": "http://www.novinite.bg/articles/153440/Vazstanovyavame-targoviyata-s-jivotni-s-Turciya", "text": "Ще обменяме неразплодни животни с Турция. От догодина страната ни очаква позитивен резултат, за да обменяме дребен рогат добитък, а в последствие и едър рогат добитък. Това стана ясно от думите на земеделския министър Румен Порожанов след среща с турския му колега Ахмет Факъбаба.Над 500 представители на турския и българския бизнес обсъждат обмена на стоки между двете страни.Проблемите са много, каза министърът, като поясни, че трябва да се договорят определени ветеринарни изисквания. Оказва се, че ЕС ни налага определени квоти за внос на месо от южната ни съседка. В животновъдството има много изисквания, поясни Порожанов. Ще изчистим рамката, ще сме в пулса на бизнеса, изтъкна той.На свой ред министър Факъбаба очаква късмет за двете държави. Проведените срещи той определи като много успешни. Когато търся стока и я има у комшиите, предпочитам да я взема от там, сподели турският министър на земеделието. Той вярва в позитивното развитие на търговията между двете държави.И Факъбаба иска бързо постигане на споразумение за обмен на неразплодни животни между България и Турция. Ако се хванем ръка за ръка, това ще бъде добър пример и за другите ни колеги, изтъкна министърът. За забраната на Турция за транзит на пилета заради птичия грип, турският министър поясни, че вижда двете държави като братски страни. Той няма информация по темата за забраната за транзит на пилета. Ако има основание да падне тази забрана, веднага това ще бъде разпоредено. Здравето на хората е най-важно, отчете министър Факъбаба.За решаването на проблемите е изготвен план за действие, който да увеличи благоденствието между двете страни.", "date": "2017.11.27", "title": "Възстановяваме търговията с животни с Турция"}
{"url": "http://www.novinite.bg/articles/153419/Nyakolko-koli-zakasaha-v-Petrohan", "text": "Няколко автомобила закъсаха тази сутрин в прохода \"Петрохан\". Синоптиците очакват в понеделник в планинските райони на страната да натрупа до 20 сантиметра сняг. Виновник за студеното време е циклонът „Татяна”, който преминава през страната ни. В сряда и четвъртък, снегът в ниските равнинни полети, ще се стопи, но по високите части покривката ще се задържи по-дълго. ", "date": "2017.11.27", "title": "Няколко коли закъсаха в \"Петрохан\""}
