{"url": "http://www.novinite.bg/articles/143985/Grigor-Na-klej-vsichko-moje-da-se-sluchi-tryabva-da-si-gotov-za-vsyaka-tochka", "text": "Ракета номер едно на България Григор Димитров продължава да се подготвя втория за сезона турнир от Големия шлем - Ролан Гарос. Той дигна високо летвата, след като стигна до полуфиналите на Аустрелиън Оупън, предаде .Гришо обаче не показва добра форма на клей. Букмейкърите и специалистите обаче продължават да считат Григор за един от скритите фаворити за титлата в Париж. Медиите във Франция направиха обширно интервю с Димитров в тази връзка.- Много неща: ранкингът ми, начинът ми на игра... Но не това е голямата цел пред мен. Видях този мач като една голяма възможност за мен да направя още една голяма крачка напред, да продължа да давам винаги най-доброто от себе си и, най-важното, да продължавам да прогресирам.- Да, точно това се случи. И вече съм наясно, че се движа по правилния път. Вече се чувствам способен да играя на най-високото си ниво всяка седмица. Това мое представяне ми позволява постоянно да вдигам нивото си. И най-накрая, когато стигнеш едно високо ниво, трябва да си сигурен, че правиш правилните неща и да осъществиш необходимата още една малка крачка напред. Сега вече не говоря за фитнеса си, за ранкинга си, дори и за сензации, а само за избистряне на детайлите в играта си. Точно детайлите вече трябва да чистя, за да продължа да прогресирам.- Абсолютно! През годината нямаме особено много време да тренираме. Но във всеки един малък прозорец между два турнира, говоря за 5-10 дни, аз използвам времето и тренирам до полуда. След Уимбълдън ще имам малко повече време да се докарам още повече до ръба на възможностите си. Но във времето на активните турнири трябва да намериш баланса, за да си конкурентоспособен всяка седмица. - Израснал съм на тази настилка! Сега не виждам някакви особени предимства или недостатъци на клея пред останалите. Просто излизам и давам всичко от себе си. Движа се добре, чувствам се така, че мога да се изправя срещу всеки. Но каквото и да се случи, клеят е настилка, която обожавам, защото тя е синоним на битката. Точно това ѝ харесвам, на нея може да се случи абсолютно всичко, дори и по време на самия мач. Някои от най-великите си мачове съм правил именно на клей. - О, Боже, от къде да започна? (смее се) На клей всичко може да се случи. Трябва да си готов и да се адаптираш за всяка една точка. Не можеш да контролираш неща като лош отскок на топката, линиите, шумът, вятърът... Няма как да предвидиш нищо, само трябва да приемеш нещата с усмивка. Трябва да си готов за всякакъв сценарий, как да удариш топката, какво решение да вземеш. За играта на тази настилка трябва да си на топниво в подготовката си. Понякога нещата сработват, понякога не. - Според мен е Рафаел Надал. Но искам да отбележа, че и много други играчи са еволюирали. Вече няма специалист на определена настилка, всичко се е променило. Всеки един от нас е много по-комплексен играч, сега всеки иска да играе добре на всякакви кортове. И все пак, клеят и тревата изискват определени качества, които само специалистите на тях притежават в изобилие. - Юношеският турнир. Парадоксално, но дори не си спомням първия си мач в основната схема при мъжете. Ето, ровя се из спомените си, но не мога да се сетя. - Ааа, това е лесно. Това беше с клуба ми в България. Помня го добре, защото паднах лошо (смее се). ", "date": "2017.05.20", "title": "Григор: На клей всичко може да се случи, трябва да си готов за всяка точка"}
{"url": "http://www.novinite.bg/articles/143992/Djuliya-Robarts-predupredi-badeshtiya-tatko-Kluni-che-otglejdaneto-na-deca-e-proba-greshka", "text": "Джулия Робъртс предупреди бъдещия татко Джордж Клуни, че отглеждането на деца е буквално \"проба-грешка и ужасно много сълзи\". Тя отправи шеговитото си предупреждение към Клуни по време на участието си в комедийното предаване на Елън Дедженъръс, след като бе запитана дали може да му даде съвет. Особено предвид факта, че самата тя също има близнаци (Финуес и Хейзъл), както и един по-малък син Хенри, предаде Дарик. \"Джордж Клуни и съпругата му Амал са страхотна двойка и мисля, че не им трябва съвет нито от мен, нито от когото и да било друг\", категорична бе звездата.  \"Все пак... нали знаете, че никой не е до вас в 3 сутринта, когато просто заставате и започвате да се чудите какво правите, откъде дойдоха те, няма ли вече да си ходят. След това се връщате в реалността, осъзнавате се и разбирате, че родителството е просто една поредица от проба-грешки и ужасно много сълзи\", каза Робъртс.\"Но въпреки това е прекрасно\", категорична е актрисата. 56-годишният актьор и 39-годишната му съпруга очакват близнаци идния месец. И за двамата това ще са първи деца.", "date": "2017.05.20", "title": "Джулия Робъртс предупреди бъдещия татко Клуни, че отглеждането на деца е \"проба-грешка\""}
{"url": "http://www.novinite.bg/articles/143996/Chefo-Kosama-ostava-zad-reshetkite", "text": "Стефан Захариев /21 г./, по известен като Чефо Косъма, който бе задържан със 70 гр марихуана, остава в ареста с постоянна мярка задържане под стража. Окръжният съд в Шумен е уважил искането на прокуратурата апашът-карък да остане зад решетките. Той е съден за кражба и грабеж, хващан е и с дрога, пише Труд.Както стана ясно, при последния си провал на 17 май, Чефо беше изловен като пътник в лек автомобил да държи в себе си „зелената трева“. От Апелативна прокуратура-Варна уточняват, че той е обвиняем по досъдебно производство за държане без разрешение на високорисково наркотично вещество канабис с цел разпространение.До лошата развръзка за Чефо се стигна след като полицаи спряха за проверка лек автомобил „Опел Астра“, а шофьорът изглеждал много притеснен. Така последвал личен обиск на двамата пътници. Чефо носел „тревата“, а другият 30 грама амфетамин. Стефан може да обжалва решението за постоянен арест пред Апелативния съд във Варна.", "date": "2017.05.20", "title": "Чефо Косъма остава зад решетките"}
{"url": "http://www.novinite.bg/articles/143988/Rohani-vodi-ubeditelno-na-prezidentskite-izbori-v-Iran", "text": "Умереният Хасан Рохани води убедително на президентските избори в Иран, предаде Ройтерс. Преизбирането му на практика е сигурност. Според първоначалните резултати Рохани е получил 21,6 млн. гласа, а неговият основен съперник, консерваторът Ебрахам Раиси – 14 млн. при преброени 37 млн. бюлетини, пише Труд.Остават да бъдат преброени само около 4 млн. гласа. По-рано от иранското министерство на вътрешните работи съобщиха, че правото си на вот са упражнили над 40 млн. души от общо 56,41 млн. регистрирани гласоподаватели. Избирателната активност е около 70%. Изборният ден беше удължен заради дълги опашки пред секциите.Изборите бяха смятани за референдум за реформаторския курс на Рохани. Негов основен съперник е предпочитаният от ислямските духовници консерватор Ебрахим Раиси.\"Надеждата победи пред изолацията\", написа бившият президент на Иран Мохамад Хатами, който подкрепя кандидатурата на Рохани. Изборите са смятани за важен етап за \"бъдещата роля на Иран в региона и света\". Рохани обещава на иранските граждани повече свобода у дома, както и да покаже пред света положителната страна на Иран. Преди две години той успя и да сключи споразумение с Великите сили, в резултат на което бяха премахнати огромна част от наложените дотогава икономически санкции, предаде БГНЕС.Припомняме, че в борбата за президентския пост са се включили четирима кандидати - кандидата за втори мандат Хасан Рохани, бившия главен прокурор Ибрахим Раиси, бившия министър на културата и ислямското ориентиране Мустафа Ага Мирсалам, както и бившия министър на промишлеността Мустафа Хавеми Таба. За да се излъчи нов държавен глава за един от кандидатите трябва да са гласували повече от 50 на сто от избирателите. От ТАСС информират, че ако не се съберат нужния брой гласове и не се излъчи президент, ще се проведе втори кръг, на който ще се конкурират сам двама от кандидатите, които имат най-много гласове.Едновременно с президентските, се провеждат и парламентарни избори в градските съвети в Иран. На тях имат право да гласуват близо 56 млн. души. Властите удължиха времето за гласуване няколко пъти заради високата активност сред гражданите. Според Министерството на вътрешните работи избирателната активност е близо 70%, предаде РИА.", "date": "2017.05.20", "title": "Рохани води убедително на президентските избори в Иран"}
{"url": "http://www.novinite.bg/articles/143981/Prokuraturata-iska-postoyanen-arest-za-streleca-ot-Vitosha", "text": "Очаква се днес прокуратурата да поиска постоянен арест за Драгомир Драгомиров, обвинен в двойното убийство в София от четвъртък, съобщава БНТ, цитирана от Дарик.  Собственикът на строителна фирма уби двама души и рани тежко трети човек след спор за неуредени финансови отношения. 57-годишният инженер е обвинен за умишлено убийство на повече от един човек. Ако бъде признат за виновен, той може да получи доживотна присъда.  На този етап няма данни, които да говорят за предварителна подготовка на престъплението, а задържаният все още не може да даде обяснение за действията си. Драгомир Драгомиров е с чисто криминално минало и има 4 деца. Изстрелите са произведени със законно притежавано оръжие.", "date": "2017.05.20", "title": "Прокуратурата иска постоянен арест за стрелеца от \"Витоша\""}
{"url": "http://www.novinite.bg/articles/143998/Iskat-postoyanen-arest-za-napadatelya-ot-spirkata-v-Burgas", "text": "Прокуратурата в Бургас ще поиска днес постоянен арест за 26-годишния Живко Кючуков. Младият мъж ритна възрастна жена на автобусна спирка в Бургас на 9 май, при падането тя получи фрактура и е в болница за лечение. Кючуков е вменяем и ще бъде съден, установи съдебно-медицинската експертиза, пише Труд.Районната прокуратура в Бургас задържа младия мъж за 72 часа с обвинение за причиняване на средна телесна повреда по хулигански подбуди.", "date": "2017.05.20", "title": "Искат постоянен арест за нападателя от спирката в Бургас"}
{"url": "http://www.novinite.bg/articles/143989/Italiya-vavede-zadaljitelna-vaksinaciya-za-decatata-v-preduchilishtna-vazrast", "text": "Италианското правителство одобри проектозакон, с който се задължават родителите да ваксинират децата си срещу инфекциозни болести, предаде Ройтерс. Проектът предвижда да не се допускат неимунизирани деца в яслите и градините, а ако такива тръгнат на училище, майките и бащите им ще подлежат на глоби, пише Труд.„Досега ваксините срещу морбили, паротит, варицела, рубеола и менингит бяха препоръчителни, но занапред ще са задължителни“, заяви премиерът Паоло Джентилони. Той обвини популисткото движение „5 звезди“ във вредна пропаганда срещу имунизацията. Тази година в Италия са регистрирани 2395 случая на морбили.Задължителна става и ваксинацията срещу полиомиелит, дифтерит, тетанус, хепатит Б, коклюш и хемофилна инфлуенца тип Б. Миналия месец здравните власти в Италия обявиха, че занемаряването на ваксинациите е довело до епидемия от морбили. От това заболяване от началото на годината в страната са регистрирани 2340 случая, докато през 2016 и 2015 г. са били съответно 840 и 250, предаде Дарик.", "date": "2017.05.20", "title": "Италия въведе задължителна ваксинация за децатата в предучилищна възраст"}
{"url": "http://www.novinite.bg/articles/143990/CNN-V-Beliya-dom-obsajdali-impijchmanata-na-Tramp-na-tajni-konsultacii", "text": "Белият дом проучва слабо известни етични правила като възможен способ за подкопаване на разследването за връзки между екипа на президента Доналд Тръмп преди изборите в САЩ през ноември и Русия, съобщи Ройтерс, като се позова на свои анонимни източници. Разследването срещу Тръмп започна заради съмнения за връзки с руската страна, които са повлияли на изборите в САЩ, пише Труд.След това стана ясно, че членове на неговия предизборен щаб, включително и зет му Джаред Къшнър, са се срещали с високопоставени руски дипломати и други представители по време на президентската кампания. Белият дом указва непрестанна съпротива на разследването. По-рано Тръмп заяви, че назначаването на бившия директор на ФБР Робърт Мълър от заместник-главния прокурор и заместник-министъра на правосъдието Род Розенстайн за специален прокурор, който да води разследването, „вреди ужасно на страната”.Броени часове след като Мълър зае новия си пост, администрацията на Тръмп е започнала преглед на Кодекса на федералните регулации, който ограничава новонаети от правителството юристи да разследват през следващата една година клиенти на фирмата, за която са работили. През януари с указ Тръмп удължи този период до две години.Връзката между Тръмп и Мълър е неговата бивша правна кантора, която е представлявала зетя на президента Джаред Къшнър и бившият мениджър на предизборния му щаб Пол Манафорд, който също е обект на федерално разследване. Според юристи министерството на правосъдието може да направи изключение от правилото за Мълър, тъй като той не е представлявал директно Къшнър или Манафорт във фирмата, в която е работил.Освен с подкопаване на разследването, правните експерти на Доналд Тръмп са започнали тайни консултации, на които обсъждат въпроса за евентуалното започване на процедура по импийчмънт срещу президента на САЩ, обявиха от Си Ен Ен. Според два независими източника срещите са започнали още миналата седмица. Белият дом отказа коментар на тази информация.Междувременно бившият шеф на Федералното бюро за разследване Джеймс Коми се е съгласил да даде показания пред сенатската комисия за разузнаването във връзка с разследванията за евентуална руска намеса в президентските избори, предадоха световните агенции. Вчера „Ню Йорк таймс“ писа, че президентът Доналд Тръмп е доверил на високопоставени руски представители, че с уволнението на Коми е облекчил големия натиск върху себе си. Американският президент днес започва първото си задгранично посещение. Очаква се в столицата на Саудитска Арабия той да  призове за единство в борбата срещу радикализма в ислямския свят.Часове преди Тръмп да пристигне в Рияд, шиитските бунтовници изстреляха от територията на Йемен балистична ракета, която била свалена от  противовъздушната отбрана на кралството и не е причинила щети.По време на чуждестранната си обиколка Тръмп ще посети Израел и Ватикана, а след това ще участва в срещата на върха на НАТО в Брюксел. В Рияд Тръмп ще се срещне със саудитския крал Салман бин Абдулазиз Аз Сауд, а срещата ще се проведе под мотото \"Заедно ще достигнем до целта\", коментират още от агенцията.По същото време в столицата на Саудитска Арабия ще се проведе и среща на високо ниво на Съвета за сътрувничество на лидерите на арабските държави от Залива. В програмата на Тръмп са включени срещи с мюсюлмански лидери, по време на които ще бъде обсъдена необходимостта \"от отхвърлянето на радикалната идеология на исляма\".Стана ясно още, че по време на скандалите около американския президент, рейтингът му на одобрение е паднал тази седмица до най-ниското си ниво от встъпването му в длъжност на 20 януари тази година. Така ако при встъпването си американският държавен глава е имал 46 на сто одобрение от американските граждани, към момента одобрението към него е само 38%, а процентът на неодобрение е малко над 56 на сто, предаде РИА новости.", "date": "2017.05.20", "title": "CNN: В Белия дом обсъждали импийчмъната на Тръмп на тайни консултации"}
{"url": "http://www.novinite.bg/articles/143987/Leo-otnovo-svoboden-sled-razdyalata-s-25-godishnata-Agdal", "text": "Актьорът Леонардо ди Каприо се е разделил с манекенката Нина Агдал, с която бяха заедно почти година, предаде Дарик.   \"Те скъсаха преди броени дни, но остават приятели. Те все още си говорят и остават близки. Просто и двамата усетиха, че връзката им се е изчерпала\", сподели близък на звездната двойка пред EТ.  25-годишният русокос модел на \"Спортс Илюстрейтед\" е поредното младо гадже, с което на Лео не му провървява. Преди това той имаше дългогодишни връзки с Жизел Бюндхен и Бар Рафаели.Таблоидите настояваха обаче, че може би датчанката ще се окаже дълго чаканата г-жа Ди Каприо.", "date": "2017.05.20", "title": "Лео отново свободен след раздялата с 25-годишната Агдал"}
{"url": "http://www.novinite.bg/articles/143982/Pasajer-opita-da-nahlue-v-pilotskata-kabina-po-vreme-na-polet-za-Honolulu-amerikanski-F-22-eskortiraha-samoleta", "text": "Два изтребителя на американските военновъздушни сили бяха вдигнати във въздуха, за да ескортират до международното летище на Хонолулу, щата Хавай, пътнически самолет след съобщение за нарушаване на реда на борда, предаде Ройтерс, като се позова на Тихоокеанското командване на въоръжените сили на САЩ, предаде Дарик.   Инцидентът станал на полет на авиокомпания Американ еърлайнс. Самолетът със 187 души на борда - 181 пътници и 6-членен екипаж - се приземил благополучно.  Според местни медии един от пасажерите се опитал да влезе в пилотската кабина на самолета, изпълняващ полет от Лос Анджелис до Хонолулу. Неназовани източници казали, че мъжът е турски гражданин, който по-рано нарушил правилата за сигурност на международното летище на Ел Ей, но след като бил глобен, получил разрешение да се качи на борда.   Впоследствие правоохранителните органи идентифицираха нарушителя като 25-годишния турчин Анил Усканил, предаде АП.  Проблемите с Усканил започнали осем часа преди излитането на самолета. Той бил арестуван призори вчера на летището на Лос Анджелис, след като отворил врата, която водела към забранена зона. Мъжът бил употребил алкохол, но не бил пиян. Назначена му била дата за явяване пред съда, след което му позволили да се качи на самолета.\"Два американски изтребителя F-22 са излетели от летището в Хавай след съобщение за нарушения на борда на пътнически самолет, пътуващ към международното летище в Хонолулу\", се казва в официалното съобщение на представител на американските ВВС Дейв Бенхам, предаде РИА.От американското министерство на вътрешната сигурност потвърдиха информацията, че буйстващият пасажер е бил задържан. \"Самолетът кацна благополучно, а лицето, което наруши безопасността на пътниците и екипажа по време на полета, е задържано\", се допълва в изявлението. Министърът на вътрешната сигурност е бил уведомен за инцидента.От ТАСС допълват, че турският гражданин е държал лаптоп в ръце по време на опитите му да нахлуе в пилотската кабина, малко след което е бил успешно неутрализиран от членове на екипажа. Хавайски телевизионен канал потвърди информацията, че буйстващият пътник е гражданин на Турция.", "date": "2017.05.20", "title": "Пасажер опита да нахлуе в пилотската кабина по време на полет за Хонолулу, американски F-22 ескортираха самолета"}
{"url": "http://www.novinite.bg/articles/143995/Kim-Chen-Un-prizova-za-po-moshtni-orajejni-sistemi-v-KNDR", "text": "Северна Корея се превърна в една от водещите ракетни държави в Азия, заяви лидерът Ким Чен-ун, предаде ТАСС. Той участва във фотосесия със създателите на балистичните ракети със среден обсег. Изпитването на ракетите започна преди седмица. При първия тест балистичната ракета прелетя близо 800 км. и падна в Японско море, пише Труд.Ким е призовал за производството на още по-мощни оръжейни системи, за да засили независимостта и сигурността на Северна Корея. Съветът за сигурност на ООН осъди продължаващите експерименти и заплаши с нови санкции тези „провокативни действия“. Пхенян обаче не признава резолюциите на Съвета за сигурност на ООН, отнасящи се до правото на страната да засили защитата си на фона на конфликта със САЩ.\"Северна Корея ще продължи да развива своите ядрени възможности, въпреки стремежа на САЩ да окаже натиск над Народната република\", коментират от външното министерство на КНДР. Говорителят разкритикува позицията на администрацията на Доналд Тръмп, която, според него, \"заплашва да наложи санкции на всички държави, организации и физически лица, които подкрепят Северна Корея\", предаде Дарик. Според Пхенян \"се счита за абсолютно недопустимо внедряването на подобни своеволни практики на международната сцена, които изключват независимото развитие на суверенните държави и не зачитат принципите на справедливостта\".Междувременно американският постоянен представител на ООН Ники Хейли осъди действията на Световната организация за интелектуална собственост, която е приела заявката за патент на КНДР за производството на натриев цианид - компонент, използван в производството отровния газ табун.В писмено изявление дипломатът посочи, че провеждането на международната структура противоречи на здравия разум. \"Самата идея е не само опасна, но и противоречи на здравия разум. Ние призоваваме всички агенции на ООН да действат по прозрачен начин и с най-голямо внимание, преди да сложат цианид в ръцете на севернокорейците, предвид досегашната си дейност към човешките права, политическите арести и убийствата, извършени от КНДР\", информира още ТАСС.През 2006 г. натриевият цианид беше включен от Съвета за сигурност в списъка на веществата, които са забранени за внасяне в Северна Корея. Постоянната мисия на САЩ в ООН заяви, че от дълго време призовава за това специализирана агенция на световната организация да поддържа тесни контакти с Комитета по санкциите, за да се гарантира най-ефективното изпълнение на неговите резолюции. \"Всички агенции на ООН трябва да подкрепят Съвета за сигурност в усилията си да отговорят на сериозната заплаха от програмите за развитие на оръжие за масово поразяване на Северна Корея\", подчертават от дипломатическата мисия.", "date": "2017.05.20", "title": "Ким Чен-Ун призова за по-мощни оръжейни системи в КНДР"}
{"url": "http://www.novinite.bg/articles/143997/Nad-55-mln-turisti-idvat-po-balgarskoto-Chernomorie-za-prez-lyatoto", "text": "Над 5,5 милиона туристи ще посетят българското Черноморие през този летен сезон, обяви Румен Драганов, директор на Института за анализи и оценки в туризма, пише Труд.„Очакваме много добър летен сезон – над 5,1 млн. ще бъдат посещенията през летния сезон на българи в родните курорти в цялата страна и около 5,8 млн. тези на чужденци. Тази година ще надхвърлим 11 милиона туристи, а 50% от тях ще почиват по Черноморието”, обясни той.По думите му и тази година, както и миналата, има огромен интерес към почивки на българското Черноморие. Основната причина за повишения интерес към страната ни е сложната политическа обстановка в съседна Турция, Египет и Тунис, където годишно почиват над 15 милиона туристи. Сега голяма част от този поток ще бъде пренасочен към България. „През май започна подписването на договори за 2018 г. Брошурите за догодина са на пазара и английските туроператори вече предлагат намаления за желаещите да почиват на българските морски курорти”, допълни Драганов.Кметът на Бургас Димитър Николов заяви, че според предварителните записвания на големите туроператори за Южното Черноморие очакваният ръст е от около 30% на туристите от Германия и 10% на почиващите от Русия. „По Северното Черноморие се очакват между 11 и 12,5% ръст на чуждите туристи през сезона спрямо миналата година. Това показват данните от международните изложения, на летището и на бизнеса”, обяви кметът на Варна Иван Портних.Драганов допълни, че България се оформя и като дестинация за културен туризъм. От началото на годината голяма част от посещенията на чужденци са свързани именно с туризъм в градска историческа среда, а ръстът е средно с 23% на месец. Така че се очаква тази година за първи път съотношението на културния туризъм към другите видове да бъде над 50%.", "date": "2017.05.20", "title": "Над 5,5 млн. туристи идват по българското Черноморие за през лятото"}
{"url": "http://www.novinite.bg/articles/143983/Georgieva-razrabotva-investicionen-plan-podoben-na-plana-Yunker", "text": "Кристалина Георгиева разработва инвестиционен план, подобен на плана \"Юнкер\". В първото си интервю за българска медия като главен изпълнителен директор на Световната банка, Георгиева обяви, че банката ще предоставя гаранции за намаляване на риска и стимулиране на инвестициите, предаде БНР.\"Когато Джимкин се обади на бившия ми шеф му каза: \"Жан-Клод, знам че не ти се иска да я пускаш Кристалина, обаче прати ми я, за да направи тя план \"Юнкер\" за света\", коментира Георгиева. По нейни думи Световната банка разработва специални инструменти за справяне с бедността и неравенството. Във Фонда за най-бедните страни, управляван от банката, са събрани рекордните 75 млрд. долара. Освен това ще бъдат подпомагани специално държавите, които са първа спирка пред бежанците.\"Нашето послание е: инвестирайте повече в тези страни, ако не искате да трябва да решавате проблемите на миграцията на собствен терен в богатите страни\", допълни Георгиева.", "date": "2017.05.20", "title": "Георгиева разработва инвестиционен план, подобен на плана \"Юнкер\""}
{"url": "http://www.novinite.bg/articles/143980/Do-obyad-shte-e-predimno-slanchevo-posle-shte-se-zaoblachava-Na-mesta-shte-prevali", "text": "Днес преди обяд ще бъде предимно слънчево. Започналото от североизток увеличение на облачността ще продължи, а след обяд над планинските райони в Западна България ще се развива купеста и купесто-дъждовна облачност. В отделни райони ще превалява краткотраен дъжд, а през предстоящата нощ превалявания ще има на много места в страната. Ще духа слаб до умерен вятър от запад-северозапад, който привечер ще се ориентира от североизток. Максималните температури ще са между 22 и 27 градуса, информират от НИМХ.Атмосферното налягане е близко до средното за месеца и ще се понижава. Над планините ще бъде слънчево с временни увеличения на облачността, значителни в следобедните часове. На места ще превали краткотраен дъжд. Ще духа умерен вятър от запад-северозапад, по високите части - временно силен. Максималната температура на височина 1200 метра ще е около 17 градуса, на 2000 - около 8.Над Черноморието ще е облачно, на места променлива, често значителна. На отделни места ще превалява краткотраен дъжд. Ще духа слаб до умерен предимно западен вятър. Максималните температури на въздуха ще са между 17-20 градуса, температурата на морската вода - 17 градуса. Вълнението на морето ще бъде 1-2 бала.", "date": "2017.05.20", "title": "До обяд ще е предимно слънчево, после ще се заоблачава. На места ще превали"}
{"url": "http://www.novinite.bg/articles/143984/Dneven-horoskop-za-sabota-20-maj", "text": "Вниманието на околните е насочено към вас и причината за това е вашето странно поведение. Никой не знае какво се случва в душата ви и от какво са продиктувани действията ви. Постарайте се да се остане така, дори с цената на приказки по ваш адрес.Днес сте абсолютно непродуктивни. Тогава защо се опитвате да работите през почивния ден? Осигурете си почивка, защото в противен случай ще се претоварите доста, без дори да постигнете това, което искате.Може да следите дневния си хороскоп на страницата на ", "date": "2017.05.20", "title": "Дневен хороскоп за събота, 20 май"}
{"url": "http://www.novinite.bg/articles/143993/Uran-vav-vodata-na-tri-plovdivski-sela-pokaza-proverka-na-ViK", "text": "Откриха уран във водата на три пловдивски села – Пъдарско, Болярино и Драгойново, предаде БТВ. Откритото количество е минимално, но здравните власти забраниха на хората да използват водата за питейни нужди, пише Труд.Уранът е засечен от специалисти от ВиК дружеството в Пловдив, които са извършвали рутинна проверка. Предстои инспектори от РЗИ – Пловдив да извършат повторна проверка, като това ще стане в началото на следващата седмица.В началото на седмицата бяха засечени повишени нива на алфа активност във водата на шест села в община Димитровград. В Крум, Ябълково, Сталево, Бодрово, Скобелево и Върбица водата беше забренена за пиене и готвене.", "date": "2017.05.20", "title": "Уран във водата на три пловдивски села, показа проверка на ВиК"}
{"url": "http://www.novinite.bg/articles/143991/Kraev-na-pat-da-otkaje-kontrakta-s-Levski-zaradi-Aniete", "text": "Младата звезда на Левски Божидар Краев е много вероятно да откаже да подпише нов договор с клуба. Контрактът на таланта изтича в края на календарната година и шефовете на “сините” вече са стартирали разговори за подновяването му. За момента обаче те не вървят никак гладко, пише \"Меридиан Мач\", цитиран от .Основната причина за това поведение на Краев е отказът на шефовете да подновят договора на испанеца Антонио Аниете. Краев е останал силно разочарован, че опитният нападател ще напусне “Герена” през лятото и в знак на протест е готов да го последва. Аниете и Краев са най-добри приятели на терена и извън него, и често са заедно, когато не са на тренировки.Босовете на клуба, естествено, няма да се съобразят с претенциите на Краев и Аниете ще бъде освободен, след изтичането на настоящия му договор, което ще се случи през лятото. Ако младокът продължи да упорства, това може да принуди ръководните фактори да вземат решение да продадат Краев след края на сезона, за да не го изпуснат без пари през зимата.Мениджърът на Краев Джон Ингълс е уверен, че може да намери доста купувачи за таланта, които да дадат исканата от “сините” сума за правата му. Ако все пак не се намери купувач за младока, може да се стигне до доста неприятна ситуация и той да изгледа есенния полусезон от резервната скамейка.", "date": "2017.05.20", "title": "Краев на път да откаже контракта с \"Левски\" заради Аниете"}
{"url": "http://www.novinite.bg/articles/143986/Ikonoimist-Grackiyat-dalg-nyama-da-bade-oblekchen-predi-izborite-v-Germaniya", "text": "Гръцкият дълг няма да бъде облекчен преди изборите в Германия, прогнозира икономистът Хараламбос Царданидис. В четвъртък вечерта гръцкият парламент одобри нова серия мерки за икономии по искане на кредиторите, предаде БНР.Гръцкият икономист прогнозира още, че постигането на договореност за дълга ще отвори вратите на Гърция и към програмата за количествени улеснения на Европейската централна банка. \"В Гърция всички сме обединени около позицията, че дългът трябва да бъде облекчен. Имаше и политическо съгласие, постигнато на европейско ниво през 2012 година\", коментира Царданидис.По негови думи проблемът е кога може да се облекчи дълга и по какъв начин може да се случи това. \"Ако погледнем политически на проблема, преди да минат изборите в някои от европейските държави и то най-вече в Германия, надали ще видим конкретни действия.Икономистът каза още, че има планове и варианти за облекчаването на дълга и те отдавна са на масата за преговори. \"Проблемът се усложнява от различните позиции на гръцките кредитори - имам предвид на Международния валутен фонд и на Германия и част от другите страни от Съюза\".", "date": "2017.05.20", "title": "Иконоимист: Гръцкият дълг няма да бъде облекчен преди изборите в Германия"}
{"url": "http://www.novinite.bg/articles/143994/ECB-prizova-bankite-v-evrozonata-kam-po-visoka-aktivnost-v-transgranichnite-slivaniya", "text": "В петък ЕЦБ призова банките в еврозоната да се включат по-активно в процеса на трансгранични сливания, предупреждавайки, че липсата на интеграция на регионалните финансови пазари е концентрирала рисковете и е навредила на способността на Централната банка да определя паричната си политика, предаде БНР.Една от целите на валутния съюз на еврозоната е да насърчи появата на паневропейски кредитори и създаването на единен капиталов пазар, но финансовата криза от 2007-2008 г. накара редица търговски банки от региона да се оттеглят обратно в националните граници.В доклад, публикуван в петък и цитиран от \"Уолстрийт Джърнъл\", ЕЦБ заяви, че след няколко години на реинтеграция, финансовата интеграция в 19-те страни от еврозоната е спряла през 2016-та г. \"Способността на споделяне на задграничните рискове е все още ниска, като споделянето на частния финансов риск не допринася много за това\", предупредиха от ЕЦБ.Това означава, че икономическите сътресения в отделните страни от еврозоната се отразяват директно на потреблението и на икономическия растеж, вместо те да бъдат споделяни в рамките на целия регион, посочиха от Банката. Европейските централни банкери работят по няколко инициативи за обединяване на банковите и капиталовите пазари в региона, включително посредством така наречения \"Единен капиталов пазар\".Според ЕЦБ финансовата интеграция насърчава гладката и балансирана трансмисия на провежданата в еврозоната парична политика и спомага за подобряване на стабилността на финансовата система. В доклада на банката \"Финансова интеграция в Европа\" също така се отбелязва, че повечето трансгранични сливания биха могли да спомогнат за подобряване на споделянето на риска при банкирането на дребно и биха дали ценен принос за разширяване на проблема с необслужваните кредити.От доста време насам президентът на ЕЦБ Марио Драги предупреждава многократно, че еврозоната разполага с твърде много банки и че повечето кредитори са неефективни. Трябва да се има предвид, че банковият сектор в Европа е доста голям в сравнение с този в САЩ, тъй като европейските компании разчитат предимно на банките, за да финансират дейността си, отколкото на набиране на необходимите средства от финансовите пазари.", "date": "2017.05.20", "title": "ЕЦБ призова банките в еврозоната към по-висока активност в трансграничните сливания"}
