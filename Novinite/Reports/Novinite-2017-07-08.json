{"url": "http://www.novinite.bg/articles/146838/Patnici-sa-izostaveni-s-chasove-na-Letishte-Varna", "text": "Пътници стоят часове наред изоставени на Летище Варна. Те са пристигнали с полет на ирландска авиокомпания от Мадрид, предаде НОВА.Самолетът им е трябвало да излети от испанската столица в 20 часа в петък и да пристигне в София около полунощ. Той обаче се е забавя с три часа. А когато най-накрая тръгва, се оказва, че не може да кацне на Летище София. Полетът е пренасочен към варненското летище. Именно там пътниците стоят блокирани от 5 часа сутринта до този момент. Авиокомпанията не им дава почти никаква информация. А едно от обясненията е, че самолетът не може да излети, защото няма екипаж. \"С близнаци на 1 година и 4 месеца сме. Преживяхме един кошмар\", разказа за NOVA Цветанка Аврамова, която е една от пътничките на полета. ", "date": "2017.07.08", "title": "Пътници са изоставени с часове на Летище Варна"}
{"url": "http://www.novinite.bg/articles/146844/Grigor-Dimitrov-otvya-Dudi-Sela", "text": "Григор Димитров отвя Дуди Села с 6:1, 6:1 в първите два сета, а веднага след това израелецът стисна ръката на българина, предавайки мача. Така Села приключи участието си на \"Уимбълдън\" с отказване.Григор пък се класира на 1/8 финалите след само 1 час игра. проследи двубоя на живо, а всичко подробно може да видите .За място на 1/4-финалите Григор ще спори с победителя от дуела Роджър Федерер - Миша Зверев.", "date": "2017.07.08", "title": "Григор Димитров отвя Дуди Села"}
{"url": "http://www.novinite.bg/articles/146832/Mnojestvo-raneni-policai-po-vreme-na-protestite-v-Hamburg", "text": "Почти 200 са ранените германски полицаи по време на сблъсъците с ращи в Хамбург в нощта на петък срещу събота. Напрежението ескалира заради провежданата в града среща на високо равнище на страните от Г-20, предаде НОВА. Протестиращите палиха коли и камиони, разбиваха магазини, чупиха прозорци, а на органите на реда се наложи да използват сълзотворен газ и водно оръдие, за да ги разпръснат. Очаква се те да продължат. В демонстрацията под надслов „Добре дошли в ада” участваха и футболни агитки, „въоръжени” с камъни, метални предмети и стъклени бутилки.", "date": "2017.07.08", "title": "Множество ранени полицаи по време на протестите в Хамбург"}
{"url": "http://www.novinite.bg/articles/146839/Vojna-s-vodni-pistoletcheta-v-centara-na-Sofiya-VIDEO", "text": "Водни войни в центъра на София. Събитието е част от националната кампания \"Аз събуждам България\". То ще се състои пред каскадите на НДК между двете алеи. Очаква се в него да участват над 500 души, предаде НОВА. ", "date": "2017.07.08", "title": "Война с водни пистолетчета в центъра на София (ВИДЕО)"}
{"url": "http://www.novinite.bg/articles/146831/Novi-trusove-kraj-Makedoniya", "text": "Нови трусове край Македония. Земетресение с магнитуд 4,2 по скалата на Рихтер е регистрирано малко след полунощ, предаде НОВА.Епицентърът е бил на 11 километра  североизточно от Охрид.  Тридесет минути по-късно е усетен втори трус със сила 2,7. Последвал и трети - с магнитуд 3,7 по Рихтер.От средата на юни в района на Охридското езеро са регистрирани повече от хиляда труса като най-силният -  от пета степен, предизвика леки щети.", "date": "2017.07.08", "title": "Нови трусове край Македония"}
{"url": "http://www.novinite.bg/articles/146841/Chlenovete-na-G-20-se-sporazumyaha-da-poddarjat-otvoreni-pazari", "text": "Членовете на Г-20 се споразумяха да поддържат отворени пазари, предаде ТАСС, цитирайки окончателната декларация на световните лидери след срещата на върха в Хамбург. Те се обявиха и против протекционизма, но признаха ролята на предпазни мерки по отношение на търговията, информира БГНЕС, предаде НОВА.В документа се посочва още, че всички страни се ангажират с Парижкото споразумение за климата, с изключение на Съединените щати. \"Ние се запознахме с решението на Вашингтон да се оттегли от споразумението от Париж. Лидерите от останалите страни от Г-20 заключиха обаче, че договорът няма да бъде преразгледан\", се казва в документа. Държавите посочват също, че ще работят заедно за преодоляване на последиците от миграцията. Сред акцентите е и желанието на големите икономики да инвестират в Африка, подобрявайки условията на живот на Черния континент и предпазвайки Европа от нов наплив на чужденци.Г-20 се разбраха още с помощта на всички налични средства да се противопоставят на корупцията. \"Ние продължаваме да изпълняваме плана за борба с корупцията в годините 2017-2018, с помощта на практическо международно сътрудничество и техническа помощ. Поддържаме четири пакета от важни принципи, които се фокусират върху целостта на публичния и частния сектор“, се казва в комюникето.Съобщението гласи, че компании, които правят печалба с помощта на корупционни схеми, ще бъдат изправени пред съда. В този контекст, групата се съгласи да противодейства на контрабандата на редки животни и растения.", "date": "2017.07.08", "title": "Членовете на Г-20 се споразумяха да поддържат отворени пазари"}
{"url": "http://www.novinite.bg/articles/146843/SETA-shte-se-prilaga-vremenno-ot-21-septemvri", "text": "Споразумението за свободната търговия между Европейския съюз и Канада, СЕТА, ще се прилага временно от 21 септември, обявиха в съвместно изявление двете страни, информира \"Франс прес\", цитирана от Агенция \"Фокус\", предаде НОВА.Председателят на Европейската комисия Жан-Клод Юнкер и министър-председателят на Канада Джъстин Трюдо, които участват в срещата на Г-20 в Хамбург, са постигнали съгласие за тази дата. Разпоредбите на договора ще започнат да се прилагат изцяло, след като всички парламенти на държави членки на ЕС го одобрят. ", "date": "2017.07.08", "title": "СЕТА ще се прилага временно от 21 септември"}
{"url": "http://www.novinite.bg/articles/146830/Lud-shofor-pomete-5-koli-i-izchezna", "text": "Шофьор помля 5 коли в столицата. Катастрофата е станала в петък късно вечерта на булевардите \"Цар Борис III\" и \"Акад. Иван Гешов\", предаде НОВА.След случилото се виновният водач, който е управлявал автомобил с марка \"Пежо\", е избягал от мястото заедно със спътника си. ", "date": "2017.07.08", "title": "Луд шофьор помете 5 коли и изчезна"}
{"url": "http://www.novinite.bg/articles/146834/Otnovo-vavedoha-ogranichenie-na-skorostta-po-magistrala-Trakiya", "text": "Отново въведоха ограничение на скоростта по магистрала \"Тракия\". Превозните средства могат да се движат с максимална скорост от 50 км/ч в района между 45-и и 47-и километър, предаде НОВА.Много внимателно се следи дали има мъгла и пушек. Сметището край Ихтиман продължава да дими. В третия ден след тежките верижни катастрофи на АМ \"Тракия\" екип на NOVA застана с радар в рисковия район и провери дали шофьорите спазват ограничението на скоростта.Какво показа радарът за засичане на скоростта на председателя на Съюза на преподавателите по авто-мото подготовка Йонко Иванов? ", "date": "2017.07.08", "title": "Отново въведоха ограничение на скоростта по магистрала \"Тракия\""}
{"url": "http://www.novinite.bg/articles/146833/G-20-mnogo-seriozno-obsadiha-temata-za-terorizma", "text": "Страните от Г-20 заемат единна позиция за борбата с тероризма. Това заяви германския канцлер Ангела Меркел след първите разговори в петък, предаде НОВА.Според нея темата за интернет и тероризма е била обсъждана много сериозно от световните лидери. Държавите от Г-20 ще задължат доставчиците на интернет услуги бързо да премахват от своите платформи терористичното и екстремистко съдържание. В съвместна декларация се казва, че най-развитите икономики ще обединят усилията си в борбата срещу финансирането на международни терористични групи като Ал Каида и \"Ислямска държава\".Най-коментирана обаче остава срещата между Доналд Тръмп и Владимир Путин. Според държавния секретар на Съединените щати, американският президент и неговият руски колега са имали \"позитивна химия“ и „са се свързали бързо“ по време на своята първа лична среща в Хамбург.", "date": "2017.07.08", "title": "Г-20 много сериозно обсъдиха темата за тероризма"}
{"url": "http://www.novinite.bg/articles/146836/D-r-Cveteslava-Galabova-za-nasilieto-nad-medicite-VIDEO", "text": "\"До 5 години няма да има кой да ви лекува\". Това заяви за \"Събуди се\" д-р Цветеслава Гълъбова, директор на психиатрична болница \"Св.Иван Рилски\". Тя коментира зачестилите случаи на насилие срещу медицински лица, пише НОВА.  \"Агресията към лекарите е част от агресивния тон, който се задава от най-високо ниво. Агресията е едно обществено заболяване. В нашата мила родина не се разбра, че основите на националната сигурност са здравеопазването и образованието\", заяви тя. \"Най-важното е къде е генезисът на нещата. Преди 8-9 години изведнъж и без всякакъв смисъл ние бяхме подложени на тежък терор от властите. Ние бяхме крадци, убийци, мошеници\", допълни проф. Милан Миланов, началник на клиника по интензивно лечение в \"Пирогов\".", "date": "2017.07.08", "title": "Д-р Цветеслава Гълъбова за насилието над медиците (ВИДЕО)"}
{"url": "http://www.novinite.bg/articles/146840/Bez-tirove-po-magistrala-Struma", "text": "Препълнени паркинги и изнервени шофьори на камиони. В 10 часа тази сутрин влезе в сила ограничението за движение на тирове по магистрала \"Струма\", предаде НОВА.Полицията започна да отбива товарните автомобили на специално определени места. Те ще останат там до 14 часа. На спиране подлежат всички тежкотоварни камиони, освен ако не съдържат стоки, които се развалят бързо. Шофьорите се оплакаха, че държавата не се е погрижила да оповести достатъчно добре мярката.В неделя от 14 часа ще влезе в сила забрана за движение на тирове в двете посоки на АМ \"Хемус\" между София и Ябланица. В 16 часа влизат забраните за магистралите \"Тракия\" (в посока София) и \"Марица\" (от Свиленград към \"Тракия\".", "date": "2017.07.08", "title": "Без тирове по магистрала \"Струма\""}
{"url": "http://www.novinite.bg/articles/146835/Skapa-syanka-na-plaj-Nestinarka-VIDEO", "text": "Концесионерът на най-евтиния  в България \"Нестинарка\" намери как да направи цената на сянката скъпа за туристите, пише НОВА. Въпреки че преди няколко месеца софийската фирма „Перла турист” АД спечели концесията на ната ивица за срок от 20 години, предлагайки цена за чадър и шезлонг по 36 стотинки, летовници сигнализират, че реално плащат цена за сянка, колкото на всеки друг плаж. Трикът- задължително по думите им  на цена от 5 лева. Председателят на Комисията за защита на потребителите Димитър Маргаритов определи тази търговска практика като „категорично нелоялна”. Те са направили проверка с „таен клиент”, която е установила, че то е задължително. \r\n\"Лицето, което стопанисва а, ще бъде глобено за това. Глобата може да е между 1000 и 30 000 лева. За повторно нарушение се плащат по 50 000 лева\", поясни Маргаритов. \r\n", "date": "2017.07.08", "title": "Скъпа сянка на плаж \"Нестинарка\" (ВИДЕО)"}
{"url": "http://www.novinite.bg/articles/146842/Turist-be-ubit-v-bar-na-grackiya-ostrov-Zakintos", "text": "Американски турист бе бит до смърт в свада в бар на гръцкия остров Закинтос, информира NBC News, цитирана от Агенция \"Фокус\"и НОВА.\"Бакари Хендерсън бе намерен мъртъв в бар „Код“ в района Лагнас около 3:00 местно време\",заяви говорителят на полицията Нтарас Вангелис. Убитият е бил на 22 години и неотдавна е завършил Университета в Аризона. Той бе открит със сериозни белези и рани по главата си. Полицаите са арестували 34-годишен гръцки барман и 32-годишен британец от сръбски произход, които са главните заподозрени.По-късно полицията обяви, че е арестувала двама сръбски граждани на 22-годишна възраст, които също са идентифицирани като съучастници в убийството. Властите задържаха още седем души.", "date": "2017.07.08", "title": "Турист бе убит в бар на гръцкия остров Закинтос"}
{"url": "http://www.novinite.bg/articles/146829/Ochakva-ni-predimno-slanchevo-vreme", "text": "Днес ще преобладава слънчево време с по-значителни временни увеличения на облачността преди обяд над северните, а след обяд над планинските райони. На отделни места ще превали краткотраен дъжд, придружен с гръмотевици. Ще духа слаб до умерен северозападен, преди пладне в източните райони - южен вятър. Максималните температури ще са предимно между 30 и 35 градуса.Атмосферното налягане е малко по-високо от средното за месец юли – слабо ще се понижи.Над планините ще е предимно слънчево. Ще има временни увеличения на облачността и на отделни места ще превали краткотраен дъжд. Ще духа умерен, по високите и открити части до силен северозападен вятър. Максималната температура на височина 1200 метра ще е около 25 градуса, на 2000 метра – около 17.По Черноморието ще е предимно слънчево. Ще духа слаб до умерен вятър от юг-югоизток. Максималните температури ще са 25-29 градуса. Температурата на морската вода е 23-26. Преди обяд вълнението на морето ще е 2 бала, след обяд ще се усили до 3.", "date": "2017.07.08", "title": "Очаква ни предимно слънчево време"}
{"url": "http://www.novinite.bg/articles/146837/Bashtata-prebil-lekarka-zaradi-opiti-za-vechna-mladost-VIDEO", "text": "Раждането на едно дете се превърна в повод за гняв, агресия и насилие. Баща преби лекарка, защото не му дала плацентата на бебето. По-късно се разбра, че Владимир Стоянов е работил по формула за вечна младост.В сайта си той описва част от жестоките методи, които прилага  върху животни, за да открие вечния живот, пише НОВА. \"Преди време имаше слухове, че е рал с живи животни\",посочва доц. Светослав Димов, преподавател в Биологическия факултет към Софийския университет. А снимките са изтрити, и то скоро. Също както Стоянов решава да промени външния си вид след нападението над д-р Гагова. \"Владимир не е искал плацентата, за да я яде, но това изисква сериозно лабораторно оборудване и най-вече познания, каквито той няма\", коментира доц. Димов.  Специалистите са категорични, че изнасянето на плацента от болничното заведение е недопустимо. Което вероятно е ядосало любителя- генетик.Малко преди да нападне д-р Гагова, той заплашва и своя преподавателка, която го е скъсала на изпит. Съседите му също се оплакват от неговата агресия.  Синът на Владимир няма да носи неговото име. А майката на детето не иска да има нищо общо с бащата.", "date": "2017.07.08", "title": "Бащата пребил лекарка, заради опити за вечна младост (ВИДЕО)"}
