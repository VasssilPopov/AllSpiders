{"url": "http://www.novinite.bg/articles/149901/Marieta-Rajkova-e-noviyat-direktor-na-Fonda-za-lechenie-na-deca", "text": "Д-р Мариета Райкова е назначена за директор на Центъра \"Фонд за лечение на деца\", съобщиха от Министерството на здравеопазването, съобщава НОВА.Със заповед на министъра на здравеопазването д-р Тинка Троева вчера беше освободена от длъжността директор на Центъра. Мотив за освобождаването на д-р Троева е системно нарушаване на нормативната уредба.", "date": "2017.09.12", "title": "Мариета Райкова е новият директор на Фонда за лечение на деца"}
{"url": "http://www.novinite.bg/articles/149863/Bezlov-Otvlichaneto-na-Zlatkov-e-po-modela-na-Naglite", "text": "„Отвличането на Адриан Златков е по модела на „Наглите”. Дори сумата на откупа, за който се говори, че е платен, варира около исканите от онази престъпна група”. Това заяви в ефира на „Здравей, България” Тихомир Безлов от Центъра за изследване на демокрацията, информира НОВА.Той подчерта, че ако похитителите на 25-годишния мъж не бъдат разкрити до един-два месеца, можем да очакваме още похищения.„Бандата си има цикъл. Когато прибере откуп от едно отвличане, започва да подготвя следващото”, каза Безлов. Той не изключва възможността да е сформирана и нова група за похищения, която „доста професионално свърши всичко до момента”. ", "date": "2017.09.12", "title": "Безлов: Отвличането на Златков е по модела на „Наглите”"}
{"url": "http://www.novinite.bg/articles/149870/GDBOP-I-detskite-sajtove-kriyat-riskove", "text": "За тази година статистиката показва, че има над 80 успешни операции срещу педофили, три от тях са от последната седмица. За съжаление с развитие на технологиите, достъпът на децата до социалните мрежи е твърде лесен. Това заяви в \"Денят започва\" Явор Колев, началник трансгранични престъпления в ГДБОП, съобщава БНТ.Децата са лесно манипулируеми, биват принуждавани да извършват сексуални действия пред камера. Широко разпространено е и споделянето на файлове със сексуално съдържание. В последствие се стига и до контакт, където се търси реалното насилие.Явор Колев каза, че в момента сайтовете за запознанства губят аудитория, но това е за сметка на фейсбук, където и педофилите търсят своите жертви. Няма данни играта \"Син кит\" да има влияние в България. Това е по данни и на европейските, и на руските ни партньори, каза Колев.По думите му опасни хора има и в чисто детски сайтове. По-важна е превенция, работата с децата в училище, в семейна среда. По-евтино е да оставиш детето пред компютъра, отколкото да бъде ангажирано вниманието му от родителите.Според Колев родителите трябва да предприемат нерадикални мерки, просто да разговарят и да знаят какво се случва в ежедневието на децата. Какви интересни статии са прочели и др.", "date": "2017.09.12", "title": "ГДБОП: И детските сайтове крият рискове"}
{"url": "http://www.novinite.bg/articles/149910/Hvanaha-varnenec-s-cigari-bez-banderol", "text": "На съд по обвинителен акт на Районната прокуратура е бил предаден 54-годишният Валентин К., държал акцизни стоки без бандерол на стойност 26 250 лева. Той е осъждан с влезли в сила присъди за същите деяния през 2013 и 2014 г. , информира ДАРИК. На 9 март тази година при специализирана полицейска операция служители на реда установили как подсъдимият паркирал автомобил „Митцубиши“ до лек автомобил „Ситроен“ на паркинг в кв. „Младост“. От багажника на ситроена мъжът  пренесъл до другата кола 3 кашона. Тогава полицейските служители го задържали.  В двата автомобила са открити и иззети 350 стека цигари без акцизен бандерол марка „Бизнес роял“ на стойност 26 250 лева. Стойността на дължимия акциз на иззетите цигари е в размер на 14 157 лева.  Предстои делото срещу Валентин К. да бъде насрочено за разглеждане във Варненския районен съд.  Ако бъде признат за виновен, той може да получи наказание лишаване от свобода от 2 до 8 години и лишаване от право да упражнява определени професии, съобщават от пресцентъра на прокуратурата.", "date": "2017.09.12", "title": "Хванаха варненец с цигари без бандерол"}
{"url": "http://www.novinite.bg/articles/149914/Skandal-mejdu-sindikati-i-rakovodstvoto-na-MVR", "text": "Полицаите отново излизат на протест. Причината - скандал вместо разбирателство между синдикатите и ръководството на МВР, информира НОВА.Днес двете страни се срещнаха, за да обсъдят с колко и от кога да се увеличат заплатите. До разбирателство обаче не се стигна, дори напротив,  тонът и от двете страни се повиши, а синдикалистите излязоха с решение за още протести.Още този четвъртък, ден преди учениците да влязат в класните стаи, полицаите ще излязат на улицата. Искането на синдикатите е заплатите на полицаите да се увеличат със задна дата от първи февруари.Според заместник-министъра Стефан Балабанов обаче за това ще са необходими 136 милиона лева, с които ведомството не разполага. ", "date": "2017.09.12", "title": "Скандал между синдикати и ръководството на МВР"}
{"url": "http://www.novinite.bg/articles/149859/Izdirvat-pohititelite-na-Adrian-Zlatkov", "text": "Все още няма следа от похитителите на Адриан Златков. Момчето беше отвлечено в края на август, а вчера бе пуснато на свобода, след като родителите му платили откуп, информира НОВА.Твърди се , че похитителите са поискали от семейството на Aдриан 3 млн. на лева. От МВР и прокуратурата засега отказват коментар. ", "date": "2017.09.12", "title": "Издирват похитителите на Адриан Златков"}
{"url": "http://www.novinite.bg/articles/149917/Nad-4000-markovi-stoki-izzeha-na-Lesovo", "text": "4296 текстилни изделия с логото на световноизвестни марки, укрити в товарен камион откриха на митнически пункт Лесово. На 10 септември 2017 година, около половин час преди полунощ  пристигнал камион с турска регистрация, влизащ в страната от Турция, пътуващ за Англия и Ирландия. Пред митническите служители шофьорът представил редовни документи за превозвания товар от 15 вида стоки, пише ДАРИК. При проверката се установило, че между описаните в документите стоки има общо 4296 недекларирани текстилни изделия, носещи лого на световноизвестни марки. Открити са 2480 боксери и 1386 блузи с къс и дълъг ръкав и анцузи. Открити са още и 430 долнища на анцуг с марката на футболния отбор „Арсенал\". При проверката са открити и 60 кутии цигари и 2 кг тютюн за пушене, укрити в шофьорската кабина.Контрабандните текстилни и тютюневи изделия са задържани. Задържан е и товарния автомобил, послужил за извършване на нарушението. По случая е образувано досъдебно производство от разследващ митнически инспектор под надзора на Окръжна прокуратура-Ямбол. В изпълнение на Европейския Регламент 608/2013 относно защитата на правата върху интелектуалната собственост и Закона за марките и географските означения за случая ще бъдат информирани правопритежателите на търговските марки.", "date": "2017.09.12", "title": "Над 4000 „маркови” стоки иззеха на Лесово"}
{"url": "http://www.novinite.bg/articles/149877/Balgariya-zavarshi-na-peto-myasto-na-Evropejskoto-po-plajen-tenis", "text": "Представителите на България се класираха на пето място в отборното класиране на Европейското първенство по плажен тенис. Очаквано първото място в отборното класиране спечели Италия. Адзрузите триумфираха с титлите при мъжете, жените и смесените двойки. На второ място се класира Русия. Третата позиция е за Франция, а четвъртата за Испания, информира БГНЕС, цитира НОВА.Основен принос за петото място на България имат Катина Симеонова и Петя Янева, които спечелиха титлата при женските двойки в утешителната надпревара. Много добро бе представянето и на смесената двойка Петя Янева и Емил Аргиров, която стигна до четвъртфинал, където в много атрактивен мач отстъпи на световните шампиони от Италия. Заслугата за престижното пето място е на всички български представители, които играха на много високо ниво. В надпреварата участваха рекорден брой състезатели и нации /112 състезателни двойки от 22 държави/.  ", "date": "2017.09.12", "title": "България завърши на пето място на Европейското по плажен тенис"}
{"url": "http://www.novinite.bg/articles/149884/Felps-otpravi-predizvikatelstvo-kam-MakGregar", "text": "\r\n23-кратният олимпийски шампион по плуване Майкъл Фелпс продължава да се шегува със състезателя по ММА Конър Макрегър. Преди известно време рекордьорът по олимпийски отличия предложи на звездата в бойните спортове да се състезават на 100 м свободен стил в басейна, пише  .\r\n \r\nВъпреки че не получи никакъв отговор на закачката си, сега Куршумът от Балтимор предлага да даде на евентуалния си съперник 50 м преднина, като гарантира, че и така ще го победи. „По принцип се пошегувах, когато предложих на Макгрегър да се надплуваме, но ако той е съгласен да се състезаваме – няма проблем.\r\n \r\nАко насрочим срещата си за след година, ще имам 12 месеца да се подготвям. Ще успея да преплувам дистанцията за 48 сек. Така че ще му дам преднина от 50 м и съм сигурен, че и така ще спечеля”, обясни Фелпс.\r\n", "date": "2017.09.12", "title": "Фелпс отправи предизвикателство към  МакГрегър"}
{"url": "http://www.novinite.bg/articles/149879/Ako-iskate-da-otslabnete-hapvajte-yajca-na-zakuska", "text": "Изяждането на две яйца на закуска може да е най-лесния начин за по-ефикасно отслабване, съобщи в. \"Дейли експрес\", цитирано от ДАРИК. Изследване, публикувано от библиотеката на американските Национални здравни институти, показа, че по този начин човек отслабва с 65 процента повече за осем седмици, отколкото ако само ограничава храната си. Участвалите в изследването доброволци са били разделени на четири групи, две от които спазвали диета. Едните закусвали две яйца (340 калории), а другите - гевреци със същата енергийна стойност. Само след осем седмици групата, закусваща с яйца, имала с 61 процента по-голямо намаление на индекса на телесната маса. Ако човек не спазва диета, яйцата не могат да намалят теглото. Яйцата са много полезни и за възрастните хора, които често не приемат достатъчно протеини с храната. Предишно изследване показа, че хората консумиращи най-много протеини са с 20 процента по-малко застрашени от инсулт в сравнение с тези с най-ниски стойности белтъци в храната си.", "date": "2017.09.12", "title": "Ако искате да отслабнете, хапвайте яйца на закуска"}
{"url": "http://www.novinite.bg/articles/149854/Broyat-na-jertvite-na-Irma-raste", "text": "Жертвите на урагана \"Ирма\" на територията на САЩ вече са 10. Шестима от загиналите са жители на Флорида, трима - на Джорджия и един - на Южна Каролина, информира НОВА.Общо 37 души загубиха живота си миналата седмица, докато „Ирма” вилнееше на Карибите.Около 6,5 милиона жилища, или две трети от Флорида, са без ток след преминаването на стихията през щата. Общият брой американци, които не могат да ползват електричество в момента, е 8 милиона.Тече мащабна операция по оценяване на щетите, а многобройни екипи работят по възстановяването на електрозахранването.Стихията продължава да отслабва и вече е тропическа буря с ветрове със сила до 55 км/ч. Въпреки това над югоизточните американски щати продължават да се изливат силни дъждове.Големи наводнения може да се очакват в Тенеси и Кентъки.Френският президент Еманюел Макрон ще посети днес карибския остров Сен Мартен, който беше опустошен от урагана.  ", "date": "2017.09.12", "title": "Броят на жертвите на \"Ирма\" расте"}
{"url": "http://www.novinite.bg/articles/149883/Fenove-izdirvat-Spas-Rusev-zagrobva-Levski-sas-zaemi", "text": "Немалка част от запалянковците на Левски са силно притеснени от големия размах, с който Левски харчи пари в последните два месеца., информира .Те търсят пътища, по които да стигнат до собственика Спас Русев, за да получат от него отговори на въпросите, които са свързани с финансовото състояние на клуба. По този повод фенове обвиняват фракциите, които контактуват с ръководството, че не поставят на масата конкретни и ясни въпроси за начина на финансиране на Левски, пише \"Тема спорт\".Привържениците припомнят, че допреди два-три месеца изпълнителният директор Красимир Иванов казваше, че бюджетната рамка на клуба през новата спортно-състезателна година е подобна на тази от миналия сезон, но в момента се харчи разумно, стегнато и целенасочено. В сините среди обаче са притеснени, че е възможно разточителната селекция и скъпият треньорски екип да са резултат на нова порция заеми от основния спонсор на клуба, което ще води до увеличаване на дълговете. Членове на УС на тръст \"Синя България\" получават непрекъснато въпроси от този род и дори са обвинявани, че са странно апатични относно бюджета. От организацията обаче обясняват, че за разлика от минал период, когато бяха член на УС и са могли на всяко заседание да притесняват акционерите с конкретни финансови въпроси и сигнали, сега комуникацията е по друг начин. От организацията са поставили в писмен вид питания към Спас Русев и относно размера на дълга към НАП.  Все още няма конкретика по свикването на Общо събрание, на което тръстът ще настоява отново да влезе в някой от ръководните органи на клуба, за да информира периодично всички запалянковци, които резонно са притеснени от голямото харчене на клуба в края на лятото.", "date": "2017.09.12", "title": "Фенове издирват Спас Русев, загробва Левски със заеми"}
{"url": "http://www.novinite.bg/articles/149855/Novi-sankcii-sreshtu-Severna-Koreya", "text": "Нови санкции срещу Северна Корея. Съветът за сигурност на ООН гласува забрана за внос на природен газ в страната, а доставките на петрол сериозно ще бъдат ограничени, информира НОВА.След като преди дни Пхенян направи шести ядрен опит с водородна бомба, Вашингтон настояваше за още по-сериозни санкции.Сгрогите мерки обаче срещнаха недоволството на Китай и Русия. Промените влизат в сила от 1 октомври. ", "date": "2017.09.12", "title": "Нови санкции срещу Северна Корея"}
{"url": "http://www.novinite.bg/articles/149897/Djoshua-vzima-primer-ot-Ronaldo-predi-bitkata-s-Pulev", "text": "Световният шампион в тежка категория Антъни Джошуа разкри любопитен факт за себе си. Британецът, който свали легендарния Владимир Кличко от боксовия трон, се вдъхновява от футболиста Кристиано Роналдо, информира бТВ.\"В началото на кариерата си залагах предимно на маркетинг, за да изградя името си. Но сега съм на такъв стадий от развитието си, когато трябва да докажа, че съм най-добрият боксьор в света и взимам вдъхновението за това от Роналдо\", заяви Джошуа в интервю пред COPA 90.Шампионът е впечатлен от усилията, които нападателят на \"Реал\" Мадрид полага за да остава сред най-големите звезди в световния футбол.\"Той прави малките неща правилно, за да е най-добрият в своята област. След тренировката с отбора, той се подготвя сам, за да подобри нещата, които иска. Говорих с Рио Фърдинанд, който ми каза, че Кристиано е бил единственият в Юнайтед, който е работил с масажисти, диетолози, психолози и т.н., за да се подобрява във всеки аспект\", заяви Джошуа.Британецът разкри и каква ще е рецептата му за победа над българския претендент за титлите му Кубрат Пулев. Двамата ще се изправят един срещу друг на 28 октомври в Кардиф, Джошуа е твърдо решен в следващите два месеца да се изолира тотално и да се отдаде само и единствено на тренировки. \"Още от мача с Кличко нямам търпение да се върна на ринга и да се бия. Сега, след като всичко е официално потвърдено и подготвено, започвам подготовка. В следващите осем седмици се самозаключвам, изолирам се и ще тренирам до припадък\", категоричен беше боксьорът, записал 19 победи от 19 мача на професионалния ринг дотук.", "date": "2017.09.12", "title": "Джошуа взима пример от Роналдо преди битката с Пулев"}
{"url": "http://www.novinite.bg/articles/149858/Britanskiyat-parlament-zabrani-evropejskite-zakoni", "text": "\r\nКамарата на общините в  гласува правителствения законопроект, който отменя европейското законодателство на територията на Обединеното кралство. Това се случи след дебати, продължили повече от 8 часа. Сега предстои 8-дневно обсъждане на законопроекта в комисиите, предаде БНТ.\r\nБританският премиер Тереза Мей приветства гласуването в парламента, като заяви, че решението на депутатите означава, че сега Лондон може да продължи с преговорите, стъпил \"на здрави основи\". Въпреки това много от политиците в Брюксел неколкократно, заявиха че няма да приемат условията на Лондон за съставянето на нови взаимоотношения между Европейския съюз и Великобритания.\r\n", "date": "2017.09.12", "title": "Британският парламент забрани европейските закони"}
{"url": "http://www.novinite.bg/articles/149905/Po-edno-parchence-shokolad-na-den-za-da-sme-shtastlivi-VIDEO", "text": "Ацтеките наричали шоколада храна на боговете и храна за щастие. И това не е случайно, защото той съдържа серотонин - хормона на щастието. Любимото лакомство на хората по цял свят е не само вкусно, но и полезно.  Оказва се, че шоколадът е полезен за здравето. Здравословните му свойства се дължат на високото съдържание на какао. Изследвания доказаха, че шоколадът понижава кръвното налягане и намалява риска от инфаркт и инсулт. Това става благодарение на съдържащите се флавоноиди. Те не само понижават нивата на „лошия” холестерол в тялото и регулират кръвното налягане, но и спомагат за здравословното делене на клетките. Лакомството е отличен антиоксидант, който се бори със свободни радикали. Специалистити обаче съветват да хапваме шоколад с над 70 % съдържание на какао Съставките на шоколада помагат да се регулира кръвната захар и да се подобри усвояването на глюкозата от тялото, когато се приема в разумни количества. Учени са установили, че ако хората, подложени на стрес, консумират по няколко парченца шоколад на ден, ще се намялят нивата на стрес хормоните. Учените обясняват това с високото съдържание на триптофан, свързан с процеса на възбуда, и фенилетиламин, който се произвежда от човешкото тяло при влюбване.", "date": "2017.09.12", "title": "По едно парченце шоколад на ден, за да сме щастливи (ВИДЕО)"}
{"url": "http://www.novinite.bg/articles/149856/Okrajniyat-sad-v-Pazardjik-gledea-deloto-sreshtu-Lazar-Vlajkov", "text": "Окръжният съд в Пазарджик ще гледа делото срещу скандалния общински съветник Лазар Влайков, съобщава НОВА.То бе образувано след протеста на прокуратурата, която настоява съдът да отмени домашния арест на бившия  общински съветник на ГЕРБ и да я замени с най-тежката \"задържане под стража\". Лазар Влайков е задържан по обвинение за непредумишлено убийство след като с негово оръжие по време на празненство беше застрелян собственикът на ресторант в село Виноградец. Убийството се приписва на 6-годишният племенник на Влайков, за който се твърди, че е държал пистолета по време на фаталния изстрел.  ", "date": "2017.09.12", "title": "Окръжният съд в Пазарджик  гледеа делото срещу Лазар Влайков"}
{"url": "http://www.novinite.bg/articles/149861/Velikobritaniya-na-krachka-ot-Brexit", "text": "Великобритания с още една крачка по-близо до Brexit. След 8-часово обсъждане, камарата на общините одобри тази нощ законопроекта за отмяна на европейското законодателство, съобщава НОВА.С 326 гласа „за” и 290 „против” текстът преодоля първото си голямо препятствие в парламента.Целта му е многобройните закони и регулации на евросъюза да се превърнат в закони на обединеното кралство след Brexit.Предстои законопроектът да премине още няколко етапа преди да бъде окончателно приет. ", "date": "2017.09.12", "title": "Великобритания на крачка от Brexit"}
{"url": "http://www.novinite.bg/articles/149871/Sporazumyahme-se-s-Rusiya-za-remont-na-vertoleti-za-Afganistan", "text": " и България сключиха споразумение за ремонт на хеликоптери, използвани в Афганистан. Това заяви Владимир Кожин, помощник на руския президент Владимир Путин по въпросите на военнотехническото сътрудничество, цитиран от ТАСС, информира БНТ.\r\n\"На изложения у нас присъстваха и страни, които с оглед политическата обстановка по идея би трябвало да отсъстват, тъй като са членки на НАТО. С делегация от България например бе подписано споразумение за ремонт на хеликоптерна техника, използвана в \", каза Кожин пред ТАСС.\r\nПо-рано заместник-генералният директор на \"Рособоронекспорт\" Сергей Гореславски посочи пред агенцията, че  може да ремонтира около 200 афганистански военни хеликоптера, ако се споразумее за това със САЩ и ремонтни предприятия от Източна Европа. По думите му през ноември 2015 г. Държавният департамент е замразил действието на санкциите срещу  за случаите, засягащи ремонта на тези хеликоптери.\r\nВ края на октомври 2016 г. Игор Чечиков от ръководството на холдинга \"Хеликоптери на \" съобщи за ТАСС, че  участва в ремонта на хеликоптерната техника, купена от САЩ за афганистанската армия.\r\nПо-късно говорителката на руското външно министерство Мария Захарова информира, че Москва и Кабул са постигнали споразумение за поддръжка и ремонт на хеликоптери руско и съветско производство.\r\n", "date": "2017.09.12", "title": "Споразумяхме се с Русия за ремонт на вертолети за Афганистан"}
{"url": "http://www.novinite.bg/articles/149862/Turciya-ostavya-v-aresta-zadarjani-jurnalisti", "text": "Турски съд остави в ареста петима журналисти от опозиционния вестник „Джумхуриет”, инфрмира НОВА.Прокурорите твърдят, че изданието на практика бил превзето от привърженици на живеещия в Съединените щати проповедник Фетхуллах Гюлен. Турските власти го обвиняват, че стои зад опита за преврат от миналата година.Съдът постанови, че служителите на „Джумхуриет”, някои от които са вече 10 месеца в затвора, трябва да останат под стража, докато бъдат изслушани свидетели по делото.Критиците на президента Реджеп Ердоган и представители на международни правозащитни операции определиха решението като удар по свободата на словото.  ", "date": "2017.09.12", "title": "Турция оставя в ареста задържани журналисти"}
{"url": "http://www.novinite.bg/articles/149872/Konservatorite-specheliha-izborite-v-Norvegiya", "text": "Победа за Косервативната партия на премиера Ерна Солберг на парламентарните избори в Норвегия, информира БНТ.\r\nСолберг и коалиционният ѝ партньор от Партията на прогреса печелят 89 места в 169-местния парламент. На второ място се нарежда опозиционната работническа партия.\r\nЕрна Солберг се превръща в първия дясноцентристки лидер от 3 десетилетия, избран за втори мандат. По време на предизборната си кампания Консервативната партия и парньорите ѝ от антиимигрантската Партия на прогреса обещаха намаление на данъците. Според тях именно тази мярка ще помогне да се увеличи икономическия растеж.\r\nОт своя страна опозиционната Работническа партия се обяви за увеличаване на данъците за богатите.\r\n", "date": "2017.09.12", "title": "Консерваторите спечелиха изборите в Норвегия"}
{"url": "http://www.novinite.bg/articles/149873/V-Rumaniya-razdavat-vaucheri-za-da-nasarchat-kupuvaneto-na-velosipedi", "text": "Общинските власти в Букурещ решиха да отпуснат още 25 000 ваучери, с които да се закупуват велосипеди, пише днес вестник \"Либертатя\". Програмата \"Велосипедисти в Букурещ\" на общината за предоставяне на ваучери на стойност 500 леи, които да бъдат използвани за закупуване на велосипед или електрическа тротинетка, стартира това лято и предизвика голям интерес сред гражданите, информира БНТ.Столичната община първоначално предостави 5000 такива ваучери, които вече са предоставени на ползвателите. Столичният кмет Габриела Фиря уточни, че увеличението с още 25 хиляди ваучери отговаря на общия брой постъпили заявления от граждани за участие в програмата \"Велосипедисти в Букурещ\", която има за цел да намали замърсяването на въздуха в румънската столица. ", "date": "2017.09.12", "title": "В Румъния раздават ваучери, за да насърчат купуването на велосипеди"}
{"url": "http://www.novinite.bg/articles/149868/Blizo-1-mln-dushi-iskat-nezavisimost-na-Kataluniya", "text": "Митингът е в отговор на действията на властите в Мадрид, които се опитват да възпрепятстват референдума за независимост на автономната област. Допитването е насрочено след три седмици. Демонстранти изградиха традиционните за Каталуния човешки кули. Други разпънаха плакати с надписи: \"Ще бъдем свободна страна\" и \"Изпълнени с надежда\" и носеха флуоресцентни жълти тениски с написана думата \"Да\". Протестиращите казаха, че се надяват референдумът да се състои на 1 октомври, както е по план, информита БНТ. ", "date": "2017.09.12", "title": "Близо 1 млн. души искат независимост на Каталуния"}
{"url": "http://www.novinite.bg/articles/149874/Zaklaha-belgijski-kmet", "text": "Белгия е потресена от жестокото убийство на кмета на град Мускрон, разположен в западната част на страната, съобщава НОВА.71-годишният Алфред Гаден бил намерен с прерязано гърло и врат на гробището в града.Престъплението коментира и премиерът Шарл Мишел. Той заяви, че е \"ужасен\" от бруталното убийство.Близо 60-хилядното промишлено градче се намира недалеч от френската граница и от град Лил", "date": "2017.09.12", "title": "Заклаха белгийски кмет"}
{"url": "http://www.novinite.bg/articles/149878/Evakuiraha-chast-ot-letishteto-v-Kopenhagen", "text": "Датската полиция евакуира терминал на летището в Копенхаген заради подозрителен багаж, съобщиха от аерогарата в Twitter, цитира НОВА.\"Терминал 2 е затворен до второ нареждане. Полицията проверява съмнителен багаж\", пише в информацията.От там предупреждават за евентуални закъснения на полетите и проблем с трафика в района.Блокираният терминал е един от двата основни на летището, обслужващи както международни, така и вътрешни полети. ", "date": "2017.09.12", "title": "Евакуираха част от летището в Копенхаген"}
{"url": "http://www.novinite.bg/articles/149880/Fajnenshal-tajms-Putin-maj-si-vkara-naj-neshtastniya-avtogol-pomagajki-na-Tramp", "text": "В последния си брой авторитетният лондонски всекидневник \"Файненшъл таймс\" развива интересна теза за развоя на руско-американските отношения във връзка с избирането на Доналд Тръмп за президент на САЩ и разследванията дали това е станало с руска помощ, информира ДАРИК. Ако Путин наистина е помогнал за влизането на Тръмп в Белия дом, това би било върховният успех на руското разузнаване, пише авторът Гидиън Рахмън. То обаче може да се окаже и най-нещастният му автогол. Една операция, замислена с цел да се облекчи натиска върху управлението на Путин чрез настаняване на приятелско лице в Белия дом, вместо това доведе до затягане на санкциите срещу Русия и до опасно засилване на вътрешния политически натиск върху руския президент, отбелязва вестникът. Що се отнася до Тръмп, предполагаемата задкулисна колаборация с Русия може да е помогнала за изборната му победа, но с риск за проваляне на неговото президентство. Би била много странна ирония на съдбата, ако близостта между лагерите на Путин и Тръмп в крайна сметка срине президентските политически кариери и на двамата. Разбира се, заклетите защитници на двамата продължават да отричат, че такава колаборация е имало. Американските разузнавателни служби обаче са категорични, че Русия стои зад хакването на имейлите на Демократическата партия.Що се отнася до Путин, моментът, когато стана ясно, че неговият скрит замисъл може да се превърне в бумеранг, бе, когато Тръмп се оказа принуден да уволни първия си съветник по националната сигурност - генерал Майкъл Флин, поради това, че е прикрил контактите си с руското правителство. От този момент нататък стана политически невъзможно за Тръмп да помогне на Кремъл за облекчаване на санкциите. Напротив, надигналата се вълна от гняв срещу руската намеса в изборите в САЩ доведе до засилване на санкциите и дори до решението на възмутения Конгрес да отнеме на Тръмп пълномощията да отменя сам тези санкции. Това, че доминираният от републиканците Конгрес става все по-твърд спрямо Русия, като че ли се превръща в заместваща проява на твърдост спрямо Тръмп. И така, вместо подобряване на отношенията с Русия при Тръмп, сега те са на най-ниското си равнище от края на Студената война, отбелязва всекидневникът. Разбирайки, че администрацията на Тръмп няма да бъде способна да вдигне санкциите, Кремъл прибягва до масово изгонване на американски дипломати в отговор на предишно изгонване на руснаци от администрацията на Обама. Перспективата САЩ да доставят оръжия на Украйна става все по-реална. Русия пък започва поредица от големи военни учения в Източна Европа, което още повече ще засили американските страхове. Очакваното публикуване на доклада за разследването на \"руската връзка\" от комисията, оглавявана от ексшефа на ФБР Робърт Мълър, вероятно ще доведе до нов изблик на гняв срещу Русия. Най-пряката заплаха от това ще бъде за Тръмп, но непряка заплаха има и за Путин. Той (както се очаква), ще се бори за преизбиране на вота през март догодина и се изправя срещу една засилваща се опозиция, водена от популярния и настъпателен опозиционер Алексей Навални. Влошава се и състоянието на руската икономика, което все по-сериозно се отразява на руските потребители. Макар че малцина очакват Путин да загуби изборите, про-Путинската еуфория от преди две години очевидно се топи. В руските медии вече се появяват статии за епохата след Путин. Особено съществено е, че хора с мощни икономически интереси в Русия разбират, че вече няма светлина в тунела на санкциите. Нещата, всъщност, най-вероятно ще се влошават. Само нещо радикално може да доведе до отмяната на санкциите. И тази промяна може да бъде отстраняването на Путин от Кремъл. Така че само когато и Тръмп, и Путин напуснат сцената, може наистина да стане възможно \"презареждане\" на руско-американските отношения, заключава авторът във \"Файненшъл таймс\".", "date": "2017.09.12", "title": "\"Файненшъл таймс\": Путин май си вкара най-нещастния автогол, помагайки на Тръмп"}
{"url": "http://www.novinite.bg/articles/149886/Zabavyane-v-obrabotkata-i-dostavkata-na-pratki-v-SASht", "text": "Пощенският оператор в САЩ уведомява, че поради пораженията, нанесени от урагана \"Ирма\", е прекъсната обработката и доставката на пратките във Флорида, Джорджия, Калифорния и околните райони. Това съобщават от „Български пощи“, цитира НОВА.Клиентите на „Български пощи“ ЕАД ще бъдат уведомени за развитието на ситуацията чрез сайта на дружеството.  ", "date": "2017.09.12", "title": "Забавяне в обработката и доставката на пратки в САЩ"}
{"url": "http://www.novinite.bg/articles/149891/Nad-150-postradali-pri-otravyane-s-hlor-v-Turciya", "text": "\r\nНад 150 души пострадаха при отравяне с  в село Акташ, Югоизточна , съобщи турската частна телевизия НТВ. Най-малко 23-ма от тях са деца, информира бТВ.\r\nПо данни на министерството на здравеопазването 92-ма от те са настанени в болница, а 60 са под наблюдение в палатки на Червения полумесец.\r\nКъм момента няма опасност за живота на те, се посочва още в съобщението на министерството.\r\nВалията на турския окръг Сиирт каза, че изглежда изтичането на газа е станало през канелка на варел, за който не е ясно откъде се е появил в селото.\r\n„Засега не става въпрос за някакво сериозно положение. Взели сме необходимите мерки в селото, за да могат гражданите да продължат живота си без опасност за здравето им”, посочи валията Али Фуат Атик.\r\n", "date": "2017.09.12", "title": "Над 150 пострадали при отравяне с хлор в Турция"}
{"url": "http://www.novinite.bg/articles/149896/Novi-aresti-v-Turciya", "text": "Турските власти са издали заповед за ареста на 63-ма души, сред които и 45 бивши служители на Агенцията за национално разузнаване, информира ТАСС, цитирана от БГНЕС, цитирани от НОВА.По информация на Анадолската агенция издирваните са обвинени в причастност към т. нар. терористична фетулахистка организация (ФЕТО), както властите наричат мрежата от последователи на проповедника Фетхуллах Гюлен. Той е сочен за организатор на неуспешния опит за преврат от лятото на миналата година в Турция.Операцията по тяхното задържане ще се проведе в 21 провинции в страната.След опита за преврат от 2016 г. властите в Анкара предприеха масови чистки в държавната администрация, армията, полицията, образованието, чиято цел беше да бъдат арестувани или уволнени всички, за които се предполага, че са приближени на Гюлен.  ", "date": "2017.09.12", "title": "Нови арести в Турция"}
{"url": "http://www.novinite.bg/articles/149898/Oman-otmeni-zabranata-za-vnos-na-pileshko-ot-Balgariya-i-Polsha", "text": "Оман вдигна забраната за внос на пилешко и пилешки продукти от България и Полша, като същевременно забрани импорта на пилешко от няколко други държави, съобщи сайтът Маскатдейли, информира БНТ.Оманското министерство на земеделието и риболова обяви вчера, че забраната за вноса от Полша и България, както и от други страни, е била въведена след епидемията от пилешки грип тип HPAI в много европейски страни и няколко индийски щата, която започна през ноември-декември миналата година.През юли министерството отмени забраната за внос на пилешко от страни като Холандия, Дания, Украйна, Гърция, Македония, Босна и Херцеговина, Испания и Кувейт.Оманското министерство на земеделието и риболова обяви вчера също, че е взето решение за забрана на вноса на пилешко и пилешки продукти от Филипините, Лаос, Южна Африка, Того и Зимбабве.", "date": "2017.09.12", "title": "Оман отмени забраната за внос на пилешко от България и Полша"}
{"url": "http://www.novinite.bg/articles/149882/Zemetresenie-moje-da-unishtoji-Istanbul", "text": "Около 600 000 отделни сгради в Истанбул са застрашени да бъдат разрушени в случай на мощно земетресение, каквото се очаква да разтърси турския мегаполис, предупреди министърът на околната среда и урбанизацията Мехмет Йозхасеки, информира ДАРИК.\"Сега има действителна заплаха от земетресение, което се очаква да се случи в Истанбул, което ни плаши всички. Всички учени казват това. Както нашите учени твърдят, това земетресение ще се случи най-вероятно след 15 години, трябва ли сега да се занимаваме с това? Около 600 000 отделни сгради изглежда са изложени на риск в Истанбул \", каза Йозхасеки в централната анадолска провинция Коня по време на събитие за градски трансформации, съобщи в. „Хюриет дейли нюз“.Министърът допълнил, че много общини в цяла Турция извършват погрешни работи по проекти за градско обновление, докато описва сградите в западните страни като \"по-солидни\" в сравнение с тези в Турция. На много места, претърпели градска трансформация, според Йозхасеки, много кметове са позволили на строителите да разрушават сгради и след това им позволят да се реконструират по \"грозен начин\". Министърът също така засегна въпроса за силното земетресение, което Истанбул очаква, което според учените може да се случи през следващите 15 до 30 години. Той добави, че служителите трябва да вземат предпазни мерки срещу земетресението, цитирайки го като причина, поради която министерството \"прави всичко възможно\".\"Ето защо работим. Взехме всички предпазни мерки, взимайки предвид реалността; подготвихме инфраструктурата, осъзнаваме проблемите. Направихме презентации пред нашия президент и министър-председателя. Ние им обяснихме трудностите, които можем да срещнем по въпроса за градската трансформация. Казахме им, че трябва да обявим тази мобилизация, тъй като трябва да направим всичко възможно за разрешаването на този проблем и съответно да обявим мобилизацията \", каза министърът. Земетресение с магнитуд от над 7 по скалата на Рихтер се очаква да се разрази в региона на Мармара в близко бъдеще, заяви ръководителят на Обсерваторията в Кандили от Халук Йозенер на 17 август. На тази дата беше отбелязана 18-тата годишнина от земетресението през 1999 г., при което за секунди загинаха близо 18 000 души в северозападна Турция.", "date": "2017.09.12", "title": "Земетресение може да унищожи Истанбул"}
{"url": "http://www.novinite.bg/articles/149885/Ungariya-ne-biva-da-ignorira-reshenieto-na-Evropejskiya-sad-spored-Merkel", "text": "\"Управляващите в Будапеща трябва да се съобразят с решението на Европейския съд за солидарното разпределение на мигранти сред страните от Общността. Това, че правителството заяви, че не се интересува от решението, е неприемливо\", заяви в интервю за вестник \"Die Berliner Zeitung\" германският канцлер Ангела Меркел, информира Агенция \"Фокус\", цитирани от НОВА.На въпрос дали Унгария трябва да напусне Европейския съюз, след като отказва да се съобразява с Брюксел, кацлерът заяви: „Това означава, че е засегнат един много фундаментален въпрос. За мен Европа е зона на правото. Ще трябва да говорим за това в рамките на следващата среща на върха през октомври“.Миналата седмица Европейският съд в Люксембург отхвърли жалбата на Унгария и Словакия срещу квотите на ЕС, съгласно които всяка страна трябва да приеме определен брой бежанци. Според Меркел обаче миграционната политика на Будапеща не представлява заплаха за другите членки на Общността.\"От 28 държави само три или четири отхвърлят строго принципа за солидарно разпределение. Всички останали са се съгласили да дадат своя принос, а след присъдата на Европейския съд – дори и словашкият министър-председател Роберт Фицо\", припомни германският канцлер. ", "date": "2017.09.12", "title": "Унгария не бива да игнорира решението на Европейския съд, според Меркел"}
{"url": "http://www.novinite.bg/articles/149903/Irma-pokaza-liceto-si-nad-Florida-VIDEO", "text": "Граждани на Флорида заснеха необичаен момент от урагана „Ирма”. На видеоклипът се вижда „лицето” на урагана – облаците от първия фронт на стихията много приличат на женско лице, заснето в профил, информира бТВ. На видеото ясно се виждат носа, очите и отворената уста на „Ирма”.Клипът беше стриймван във „Фейсбук”, докато бурята настъпваше към вътрешността на Флорида. Видеото е харесано близо 120 хил. пъти и е споделено почти 300 хил.Междувременно заради урагана около 6,5 млн. домакинства остана без ток. Стихията отслабна до тропическа депресия, но остава опасна, предупредиха властите.", "date": "2017.09.12", "title": "„Ирма” показа лицето си над Флорида (ВИДЕО)"}
{"url": "http://www.novinite.bg/articles/149907/Plodove-i-zelenchuci-ot-Makedoniya-v-ruskite-targovski-verigi", "text": "Продукти от македонската хранителна индустрия ще могат да се продават в 300 търговски вериги в Руската федерация, съобщи МИА. Тази възможност за македонските производители на храна е създадена на среща на бизнес делегация от Македония, която тези дни пребивава в Москва с представители на Евразийския делови съюз, съобщи днес Македонско-руската стопанска камара, съобщава БНТ.Собствениците и мениджърите на македонски компании - производители и преработватели на пресни плодове и зеленчуци, които излагат на панаира \"Уърлд фуд Москва\", уточнили детайлите за сътрудничество с руските търговци на среща с генералния директор и директора за търговия на Евроазийския делови съюз Виктор Камболов и Вартан Симонсян.", "date": "2017.09.12", "title": "Плодове и зеленчуци от Македония в руските търговски вериги"}
{"url": "http://www.novinite.bg/articles/149892/Predotvratiha-atentat-sreshtu-voennoto-ministerstvo-na-Sauditska-Arabiya", "text": "Двама мъже от Йемен бяха арестувани при опит за атентат срещу сгради на Министерството на отбраната на Саудитска Арабия, съобщават световните агенции. По данни на властите в Риад предполагаемите терористи Ахмед ал-Каиди и Амар Али Мухамад са били заловени преди да достигнат целта, а експлозивните им жилетки са били обезвредени, съобщава бТВ.Министерството в Саудитска Арабия продължава разследването по случая, но на този етап твърди, че заловените са били част от организацията „Ислямска Държава”.Други двама души също са били заловени. Според телевизия „Ал-Арабия”, те са били пряко свързани с подготвяната атака. Иззети са и два колана с експлозиви с обща тежест от 16 кг, както и девет самоделни гранати и други оръжия.Обиски са били извършени в къща в квартал „ал-Римал” в Риад, където, според властите, екстремисти са били обучавани как да носят жилетки с експлозиви и как да ги използват по време на атака.", "date": "2017.09.12", "title": "Предотвратиха атентат срещу военното министерство на Саудитска Арабия"}
{"url": "http://www.novinite.bg/articles/149915/Raste-broyat-na-jertvite-ot-navodnenieto-v-Livorno", "text": "Осем са вече жертвите на наводненията в италианския град Ливорно, предаде Франс прес, като се позова на източници от спасителните екипи, информира БНТ.След издирване бяха намерени телата на 67-годишен мъж и на 34-годишна жена, които бяха в неизвестност от неделя. От общо осемте жертви, четири са от едно семейство. В нощта на събота срещу неделя проливните дъждове причиниха наводнения и водата заля партерния етаж, в което живееше семейството. От него успя да се спаси само 3-годишно момиченце.Жителите на Ливорно упрекват местните власти, че носят вина за трагедията. Те казват, че през 2015 г. не е била свършена добра работа за регулирането на течението на преминаваща през града река, която е отчасти вкарана под земята, преди да се влее в морето. Джовани Масини, директорът на службата за Гражданска защита в областта Тоскана, в която се намира Ливорно, твърди, че наводненията са в \"резултат на наистина изключително метеорологично събитие\".", "date": "2017.09.12", "title": "Расте броят на жертвите от наводнението в Ливорно"}
{"url": "http://www.novinite.bg/articles/149853/Shte-bade-predimno-slanchevo", "text": "Днес времето ще бъде предимно слънчево. Ще има и по-значителни временни увеличения на облачността, но само на отделни места в Западна България за кратко ще превали и прегърми. Такава е прогнозата за времето на Националния институт по метеорология и хидрология (НИМХ) към БАН, съобщи дежурният синоптик Георги Цеков. Сутринта в отделни райони в Източна България ще се образува краткотрайна мъгла. Ще духа слаб до умерен югозападен вятър, който до вечерта ще се ориентира от запад-северозапад и малко ще се усили. Максималните температури ще са предимно между 28° и 33°, за София – около 28°. Атмосферното налягане ще се повиши, но ще остане по-ниско от средното за месец септември. По Черноморието ще преобладава слънчево време. Сутринта на места за кратко ще се образува мъгла. Преди обяд ще духа слаб до умерен югоизточен вятър, който по-късно през деня ще се ориентира от запад. Максималните температури ще са 29 – 32°. Температурата на морската вода е 22–24°, на север от н. Калиакра – около 20°. Вълнението на морето ще е 1–2 бала.  В планинските масиви на Западна България преди обяд ще има по-значителни временни увеличения на облачността и на места за кратко ще превали. След обяд облачността ще се разкъса, в повечето райони до предимно слънчево. Ще духа силен, по най-високите части временно и бурен югозападен вятър, който след обяд ще се ориентира от запад и малко ще отслабне. Максималната температура на височина 1200 метра ще е около 22°, на 2000 метра – около 14°.", "date": "2017.09.12", "title": "Ще бъде предимно слънчево"}
{"url": "http://www.novinite.bg/articles/149867/Uchitelski-psihopregledi", "text": "Законовото изискване всички преподаватели да се явяват на ежегоден преглед при психиатър не спомага по никакъв начин за здравето на практикуващите професията и може да се превърне в параван за административен произвол срещу тях. Това коментираха в студиото на „Тази сутрин” психиатърът д-р Цветислава Гълъбова, Юлиян Петров от КТ „Подкрепа” и Ема Черногорска от Инициативния комитет за качествена и иновативна образователна система,л информира бТВ.Д-р Гълъбова посочи, че вече е направила няколко прегледа „не по желание, а със съгласието на учителите – те нямат желание”. По думите й „нелепа” е не толкова наредбата, която поставя това изискване, колкото чл. 215 от просветния закон, в който е написано, че педагогически специалист с определени заболявания не може да заема длъжност: „Това е една огромна крачка назад, това е използване на психиатрията за някакви други цели”.Тя и колегите й са категорични, че наличието на дадено заболяване не прави само по себе си даден човек опасен. В списъка има общо 8 болести, за които преподавателите трябва да бъдат проверявани. Една от тях е… педофилия: „С колегите се шегувахме как се диагностицира педофилия и като я диагностицираме като лекари, имаме ли право да разкрием на съответните органи”. В тази връзка д-р Гълъбова посочи, че наредбата я задължава да съобщи на директора на училището за състоянието на подчинените му, докато Наказателният кодекс й забранява да прави това.Юлиян Петров отбеляза, че спорните текстове могат да доведат и до тежки съдебни дела, защото, например, наличието на шизофрения води до забрана за изпълняване на учителската професия, но, в същото време, в случая има и защита от уволнение. Така магистратите ще трябва да преценят коя наредба се прилага и коя – не.Синдикалистът посочи, че преподавателите работят в условията на голям стрес при 5% професионално прегаряне на година, но не се прави нищо по линия на профилактиката. Като представител на родителите, Черногорска също не приема сегашното положение. Според нея трябва да се прави психологическо обследване на преподавателите, но то да е в посока превенция на бърнаут и проверка доколко има хуманност в общуването. В тази посока са и внесените в парламента предложения за законови промени.По думите й в момента прегледите се правят проформа, но в същото време струват до 150 лв., които се плащат от джоба на учителя.Д-р Гълъбова отбеляза, че в момента директорът може да праща даден учител на психиатър при всяка промяна в обстоятелствата: „Това намирисва на сталинизъм”.„Много повече ще ме е страх детето ми да го учи беден учител, отколкото учител с биполярно разстройство”, категорична беше тя.", "date": "2017.09.12", "title": "Учителски психопрегледи"}
{"url": "http://www.novinite.bg/articles/149899/Referendum-za-gej-brakovete-v-Avstraliya", "text": "Австралия иска да изясни с национален референдум дали бракът между хомосексуалисти трябва да бъде разрешен в страната, пише германският вестник \"Die Frankfurter Allgemeine Zeitung\", цитиран от Агенция \"Фокус\", цитира НОВА.Първите писма до гражданите бяха изпратени във вторник. До края на октомври около 16 милиона австралийци ще могат да изразят мнението си по въпроса.Резултатите ще бъдат обявени в средата на ноември.Според последното проучване, повече от две трети от австралийците подкрепят идеята за еднополовите бракове. Резултатът от гласуването обаче няма задължителен характер за законодателната власти, тъй като последната дума има парламентът. ", "date": "2017.09.12", "title": "Референдум за гей браковете в Австралия"}
{"url": "http://www.novinite.bg/articles/149895/Uchitelskata-zaplata-se-vdiga", "text": "Учителските заплати постепенно ще нарастват и през 2021 г. ще достигнат до 130% от средната работна заплата за страната. Това заяви днес в Казанлък просветният министър Красимир Вълчев. Той присъства на откриването на реновирания с пари от бюджета Национален център за природоматематически науки, информира НОВА.„Да, реални са. Ако имаме възможността да изпълним ангажимента за двойно увеличение на възнагражденията за 4-годишен период и 2021 г. средната учителска заплата ще достигне дори 130% от средната за страната. Това, което можем да кажем е, че 15-процентното увеличение, което правим сега от 1-ви септември, за първи път от десетилетие средната учителска заплата ще надвишава средната заплата за страната”, коментира образователният министър Красимир Вълчев.  ", "date": "2017.09.12", "title": "Учителската заплата се вдига"}
{"url": "http://www.novinite.bg/articles/149857/Selo-Gorno-Damyanovo-obyavyavat-bojkot-zaradi-voda-s-arsen", "text": "Вода с арсен, но с двойно по-висока цена! Ще попитате как е възможно това? И ние питаме, отиваме в монтанското село Горно Дамяново, където хората се стягат за бунт. Излизат на протест, защото водата им от години не става за пиене, а вече ще им струва и два пъти повече, информира НОВА.„Водата я пием отдавна. Но от замърсяването при мен се получи „гуша”. Обърнах се към кметицата, дадохме проби и резултатите от ВиК показаха, че в нея има арсен. Това е тежък метал и водата не става нито за пиене, нито за миене. А водоемът ни е до реката.От дружеството обаче обявили по-високи цени на водата. От 0,76 лв. без ДДС на 1,60 лв. без ДДС.А жителите на село Горно Дамяново обявяват бойкот и се заканват да спрат да плащат сметките си.  ", "date": "2017.09.12", "title": "Село Горно Дамяново обявяват бойкот заради вода с арсен"}
{"url": "http://www.novinite.bg/articles/149860/Po-niski-danaci-za-voda-hrana-i-lekarstva", "text": "По-ниски данъци за вода, храна и лекарства! Въвеждане на необлагаем минимум за доходите на физическите лица поне до текущия размер на минималната работна заплата - сега 460 лева месечно. Това предлагат синдикати и граждански сдружения. Възможна ли е такава промяна?На практика в момента България е единствената държава в Европейския съюз без необлагаем минимум. Статистиката сочи, че около 350 000 души у нас взимат по-малка от минималната заплата, а над 1 млн. – между 460 и 1000 лева., съобщава НОВА.„Промяната засяга всички, защото необлагаемият минимум се прилага при всички доходи за първите 460 лева. Облагат се следващите пари над тази сума”, обясни Ваня Григорова, икономически съветник към КТ „Подкрепа”.А предложенията на синдикатите включват намалено ДДС на основни храни, детски храни, лекарства, книги и учебници, както и върху водата.„Нищо ново не се предлага. Тези идеи се повтарят всяка година”, контрира финансистът Емил Хърсев. ", "date": "2017.09.12", "title": "По-ниски данъци за вода, храна и лекарства?"}
{"url": "http://www.novinite.bg/articles/149913/Policiyata-v-Germaniya-i-Portugaliya-razbi-banda-za-fiktivni-brakove", "text": "Полицията в Германия и Португалия обискира имоти на банда, за която се предполага, че е уреждала фиктивни бракове, за да улесни влизането на нигерийци в Европа, предаде АП.Претърсени са 41 жилища и офиси в Берлин, арестувани са 5 души, конфискувани са паспорти и разрешителни за пребиваване в ЕС, както и мобилни телефони и външни харддискове. Обиски са извършени и в Португалия, но не се съобщава в кои населени места.", "date": "2017.09.12", "title": "Полицията в Германия и Португалия разби банда за фиктивни бракове"}
{"url": "http://www.novinite.bg/articles/149875/Francuzite-izlizat-na-protest-sreshtu-planovete-na-Makron-za-trudova-reforma", "text": "Твърдолинейните френски синдикалисти планират днес за първи път да демонстрират силата си срещу плановете на президента Еманюел Макрон за по-гъвкаво трудово законодателство, информира ДПА. Вторият по големина френски синдикат - Общата конфедерация на труда (CGT) призова членовете си към еднодневна стачка и планира протести в цялата страна, информира БНТ.\r\nДържавната жп компания Ес Ен Се Еф (SNCF) съобщи, че очаква да се движат едва половината или най-много две трети от регионалните влакове (RER) в предградията на Париж. Влаковете на дълги разстояния и столичното метро се очаква да работят нормално.\r\nПремиерът Едуар Филип представи на 31 август подробности от планираната трудова реформа, които разочароваха профсъюзите, но бяха посрещнати благосклонно от организацията на работодателите МЕДЕФ (MEDEF).\r\nРеформите, които според  са необходими, за да получи бизнесът по-гъвкави условия и увереност и да създаде работни места, позволяват повече от условията на труд да бъдат договаряни на ниво отделни компании вместо за целите сектори. Предвижда се също най-малките компании да преговарят пряко със служителите си или с избрани от тях представители вместо със синдикатите. Новото законодателство се очаква да бъде прието на 22 септември.\r\nГенералният секретар на Общата конфедерация на труда Филип Мартинес определи реформите като \"социален преврат\", но в полза на  е разцеплението сред трите водещи френски синдиката по този въпрос, допълва Ройтерс.\r\nФренските правителства от десетилетия се опитват да реформират трудовия кодекс, обхващащ 3000 страници, но в крайна сметка плановете им се разводняват под натиска на улични протести.\r\nНай-големият синдикат - умереният Френска демократична конфедерация на труда (CFDT), определи законопроектите на  като \"дълбоко разочарование\", но заяви, че няма да се присъедини към протестите на Общата конфедерация на труда.\r\nПодобна е и позицията на по-малкия профсъюз \"Форс увиер\".\r\n", "date": "2017.09.12", "title": "Французите излизат на протест срещу плановете на Макрон за трудова реформа"}
{"url": "http://www.novinite.bg/articles/149900/Pandata-spasila-ot-izchezvane-vida-si-navarshi-26", "text": "26-ти рожден ден празнува гигантската панда Баи-Юн от зоопарка в Сан Диего, информира бТВ. Тя е първата панда, създала поколение в Съединените Щати. Наричана още „Посланик на Надеждата”, тя роди именно когато видът й бе на път да изчезне. Баи-Юн е в САЩ от 1996 г. ", "date": "2017.09.12", "title": "Пандата, спасила от изчезване вида си, навърши 26"}
{"url": "http://www.novinite.bg/articles/149865/Orajejnata-industriya-u-nas-procaftyava", "text": "От няколко години насам светът е в ситуация, която не е добра за много хора, но е добра за оръжейната индустрия. Предприятията от бранша у нас са задръстени с поръчки, дори вечно закъсалото ВМЗ има поръчки и назначава нови хора, информира бТВ.По повод реакторите за АЕЦ Белене Трайков посочи, че съхранението им не е проблем. „Големият въпрос е какво ще прави България с тях. Опцията сега е приватизация на целия проект заедно с оборудването. Министърът каза, че есента ще излязат анализите от БАН за Белене и енергийната стратегия”, коментира той. ", "date": "2017.09.12", "title": "Оръжейната индустрия у нас процъфтява"}
{"url": "http://www.novinite.bg/articles/149866/Elenko-Bojkov-10-ot-smetkata-za-tok-otiva-za-pokrivane-na-krajbi", "text": "Под прикритието на „технологични разходи” електродружествата си събират парите за крадения ток от джобовете на коректните платци. Това е мнението на бившия председател на енергийния регулатор Еленко Божков. В студиото на „Тази сутрин” той показа нагледно как работи механизмът, с който се ощетяват потребителите.„Представете си, че продавате прясно мляко. Сипвате по 1-2 литра, но накрая по стените на съда остават капчици – това са технологичните загуби. Търговецът плаща всички литри мляко, но по някакъв начин трябва да осчетоводи тези технологични разходи”, обясни експертът, съобщава бТВ.По думите му част от загубите на ток са в трансформаторите, както и в линиите и шийните системи. В началото електродружествата имали право да отчитат по 14% загуби, които по-късно били свалени на 8. „Истинските технологични разходи са около 6%. (…) Ние им даваме прекалено голям процент (…) Все още в този технически резерв влизат и кражбите”, коментира Божков.От думите му стана ясно, че в крайна сметка около 10% от заплатеното за ток всъщност покрива загуби на дружеството, които не са от технологичен характер. Компаниите категорично отричат, като твърдят, че коректните потребители не плащат за чуждите кражби.По думите му точният размер на загубите става ясен при разлика между балансовия електромер и сбора на индивидуалните уреди за отчитане. Според ексшефа на ДКЕВР монтирането на недостъпни електромери дава възможност при отчитане да се прехвърля част от откраднатото на домакинства с по-малко от средното потребление.", "date": "2017.09.12", "title": "Еленко Божков: 10% от сметката за ток отива за покриване на кражби"}
{"url": "http://www.novinite.bg/articles/149869/Podmenyat-elektricheski-kabel-v-rajona-na-AM-Trakiya", "text": "До 16.30 часа днес в района на 34-тия километър ще се подменя кабел, минаващ над магистралата. От агенция \"Пътна инфраструктура\" призовават шофьорите да карат внимателно и със съобразена скорост, спазвайки пътната сигнализация и указанията на \"Пътна полиция\", информира БНТ.  ", "date": "2017.09.12", "title": "Подменят електрически кабел в района на АМ \"Тракия\""}
{"url": "http://www.novinite.bg/articles/149876/Raste-proizvodstvoto-i-potreblenieto-na-tok", "text": "Производството на електроенергия за периода от 1 януари до 10 септември 2017 г., съпоставимо със същия период на миналата година, е нараснало с 3.36 на сто. Това сочат оперативните данни на Електроенергийния системен оператор (ЕСО). От началото на годината са произведени 31 361 720 мегаватчаса ток в сравнение с 30 343 383 мегаватчаса за аналогичния период на 2016 г, информира БНТ.\r\nПотреблението на електроенергия също расте - от 25 919 269 мегаватчаса за сравнявания период на 2016 г. - до 27 427 968 мегаватчаса през настоящата година, което прави ръст от 5.82 на сто.\r\nДанните на ЕСО показват още, че износът на електроенергия е с 11.08 на сто по-малко за разлика от първите девет месеца на миналата година.\r\nВ производството на ток от централите на биомаса, присъединени към преносната мрежа, продължава да се отчита сериозен растеж. От началото на годината до 10 септември, в сравнение със същия период на миналата година, производството на ток от този вид централи е нараснало с 64.81 на сто.\r\nС 10.01 повече е участието на възобновяемите енергийни източници (ВЕИ) в преносната мрежа, докато в разпределителните мрежи ръстът е с 3.44 на сто.\r\nЗа сравнявания период с 28.33 на сто по-малко е токът, произведен от водноелектрическите централи.\r\n", "date": "2017.09.12", "title": "Расте производството и потреблението на ток"}
{"url": "http://www.novinite.bg/articles/149881/Prezidentat-nagrajdava-v-Konkursa-za-inovativno-predpriyatie-na-2017", "text": "Президентът на Република България Румен Радев ще отличи победителите в 13-о издание на Конкурса \"Иновативно предприятие на годината 2017\". Български новостартиращи и утвърдени предприятия могат да кандидатстват по електронен път до 15 октомври включително. Държавният глава ще връчи наградите по време на Националния иновационен форум на 5 декември 2017 г, информира БНТ.\r\n13-ото издание на Конкурса \"Иновативно предприятие на годината \", 2017се организира отФондация “Приложни изследвания и комуникации” и Еnterprise Europe Network – България, с подкрепата на Генерална дирекция “Вътрешен пазар, промишленост, предприемачество и МСП“ на Европейската комисия в партньорство с БНТ.\r\nКандидатстването се извършва по електронен път до 23:45 часа на 15 октомври 2017 г. В конкурса могат да участват активни български фирми, които имат успешно разработена и внедрена иновация през последните три години.\r\nКонкурсът има за цел да популяризира успешните български бизнес модели, основаващи се на иновациите и новите технологии. Кандидатите се оценяват в категории според въздействието на отличените иновации. Победителите се обявяват на ежегодния Национален иновационен форум на 5 декември 2017 г. Лично президентът на Република България г-н Румен Радев ще открие събитието и ще връчи наградите.\r\nНационалният конкурс \"Иновативно предприятие на годината\" стартира през 2004 г. Близо 80 компании са отличени за новаторските си разработки. Инициативата е призната от Европейската комисия за добра национална практика за подкрепа на иновационното развитие.\r\n„Внедряването на иновации е от ключово значение за постигането на устойчив растеж. Някои ключови инструменти дадоха тласък на успеха благодарение на мъдрото планиране от страна на българската държава. Български компании създадоха работни места в региона, а не само в страната“, заяви президентът Росен Плевнелиев при откриването на 12-ия Иновационен форум.\r\n", "date": "2017.09.12", "title": "Президентът награждава в Конкурса за иновативно предприятие на 2017"}
{"url": "http://www.novinite.bg/articles/149888/Chast-ot-stolicata-bez-voda-na-13-septemvri", "text": "На 13 септември 2017 г. (сряда), във връзка с направа на връзки на улични водопроводи на ул. „Монтевидео“, кв. „Овча купел“ се налага спиране на водоподаването от 9:00 до 21:00 часа на клиентите на „Софийска вода”, живеещи в района на: ул. „Монтевидео“, ул. „Букет“, ул. „Народен герой“, ул. „Арх. Франк Лойд Райд“, ул. „Маестро Кънев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Народно хоро“ ъгъла с ул. „Иван Радоев“, информира ДАРИК. На 13 септември 2017 г. (сряда), във връзка с подмяна на уличен водопровод на ул. 756, кв. „Горна баня“ се налага спиране на водоподаването от 9:00 до 21:00 часа на клиентите на „Софийска вода”, живеещи в района на: по ул. 757 от ул. „Дон“ до ул. „Гръстниче“ по ул. 756 от ул. 757 до ул. 755 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 757№14.На 13 септември 2017 г. (сряда), във връзка с монтаж на спирателен кран на ул. „Проф. Боян Каменов\", жк. „Студентски град“ се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул. „Росарио“, ул. „Проф. Георги Брадистилов“, ул. „Проф. Боян Каменов“, ул. „Никола Габровски“, бул. „Доктор Г.М.Димитров“, бул. „Свети Климент Охридски“, ул. „8-ми декември“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Иван Багрянов“ ъгъла с ул. „Проф. Харалампи Попйорданов“.", "date": "2017.09.12", "title": "Част от столицата без вода  на 13 септември"}
{"url": "http://www.novinite.bg/articles/149890/Razlichen-pari-ucheben-den-za-Haskovo", "text": "Първият учебен ден в Хасково тази година ще бъде по-различен от всякога, защото майки инициираха вместо цвете за учителя на 15-ти септември, парите да се дарят за лечението на 4 хасковлийчета, информира ДАРИК. Затова в петък във всяко училище в Хасково ще има кутия за дарения. Подробности благотворителната кампания с всички гледни точки, чуйте в звуковия файл.", "date": "2017.09.12", "title": "Различен пъри учебен ден за Хасково"}
{"url": "http://www.novinite.bg/articles/149893/Momche-pomete-jena-na-trotoara", "text": "19-годишен шофьор помете на тротоар жена на 46 години. Инцидентът е станал вчера на пътя от „Златни пясъци” за Варна. Водачът на лека кола \"Фолксваген\", по време на ляв завой, не успял да я овладее и тя излязла частично от платното за движение. Автомобилът блъснал пешеходка, която се движела на тротоара. Пострадалата е получила контузни наранявания, няма опасност за живота й, информира ДАРИК. По-рано същия ден на кръстовището на ул. «Вяра» и бул. «Сливница» е станала катастрофа. Водачката на лека кола «Сеат» - 59-годишна варненка, при за завой наляво и зелен сигнал, блъснала пешеходка, която пресичала на сигнализирано място. Вследствие на инцидента 82-годишната жена е получила фрактури на гръден прешлен, дясна ключица и длани. Настанена е за лечение в МБАЛ \"Св. Анна\", без опасност за живота.", "date": "2017.09.12", "title": "Момче помете жена на тротоара"}
{"url": "http://www.novinite.bg/articles/149894/Demografskata-kriza-ne-sashtestuva-v-Smolyansko", "text": "\r\nВ ското село Смилян нямат проблем с демографската криза. Обратно на негативните тенденции, до сега на бял свят са се появили почти двойно повече бебета, в сравнение с миналата година, информира бТВ.\r\nСмилян е най-голямото населено място в община Смолян. В селото до момента са се родили 21 бебета. Едно от тях е дъщеричката на Анелия, първата рожба на семейството.\r\n\"Избрахме да си останем тук, защото имаме добра работа и двамата тук. Аз съм учителка, той е търговски представител и за сега доходите ни са добри на семейството и ще останем тук , докато можем”, заяви Анелия Хаджиева.\r\nОсновната заетост е в дърводелски и шивашки цехове. Поради близостта с града, много хора работят в  и вечер се прибират в селото.\r\nЧавдар Червенков, кмет на с. Смилян, посочи, че с помощ от общината са ремонтирали читалището и физкултурния салон.\r\nМайките в града са категорични, че е направено много за децата и има места за игра и забавления за тях.\r\nДо края на годината се очаква на бял свят да се появят още около 15 бебета.\r\n", "date": "2017.09.12", "title": "Демографската криза не същестува в Смолянско"}
{"url": "http://www.novinite.bg/articles/149887/Predlagat-bankite-da-pokrivat-sumi-nad-100-leva-otkradnati-ot-karta", "text": "Банките да покриват суми над 100 лева, ако картата ни бъде източена. Това предлагат от финансовото министерство, информира НОВА.В момента трезорите в страната защитават само сумите над 300 лева. Идеята е от догодина, прагът да падне с 200 лева. Така, ако някой открадне пари чрез копиране на ПИН код или сканиращо устройства, ще бъдат възстановявани по-големи суми.Предвижда се още държавата да задължи банките да предупреждават потребителите за всяка услуга или транзакция, която струва пари. ", "date": "2017.09.12", "title": "Предлагат банките да покриват суми над 100 лева, откраднати от карта"}
{"url": "http://www.novinite.bg/articles/149909/Neizvesten-avtor-risuva-s-kamani-na-brega-na-Dunav", "text": "Стотици камъни от брега на река Дунав са използвани за създаване на впечатляващи геометрични фигури непосредствено до водата, съобщава БГНЕС, цитира НОВА. Не е известно кой е авторът на интересната \"творба\".Фигурите са изградени изцяло от части от рушащата се стена на кея. Много от хората, които се разхождат край реката, снимат оригиналното каменното изкуство. Не липсват и желаещи да добавят по нещо към инсталацията. Очаква се с повишаването на нивото на Дунава атракцията да бъде залята и разрушена. ", "date": "2017.09.12", "title": "Неизвестен автор \"рисува\" с камъни на брега на Дунав"}
{"url": "http://www.novinite.bg/articles/149889/Vnosat-na-Balgariya-ot-ES-prez-perioda-yanuari-yuni-2017-g-se-uvelichava-s-122", "text": "През периода януари - юни 2017 г. износът на България за ЕС се увеличава с 11.3% спрямо същия период на 2016 г. и е в размер на 16 345.6 млн. лева. Основни търговски партньори на България са Германия, Италия, Румъния, Гърция, Франция и Белгия, които формират 69% от износа за държавите - членки на ЕС, съобщиха от НСИ, информира БНТ.\r\nПрез юни 2017 г. износът за  се увеличава с 13.1% спрямо същия месец на предходната година и е в размер на 3 048.5 млн. лева.\r\nПри износа на  за , разпределен според Стандартната външнотърговска класификация, през периода януари - юни 2017 г. в сравнение със същия период на предходната година най-голям ръст е отбелязан в секторите „Артикули, класифицирани главно според вида на материала” (35.8%) и „Минерални горива, масла и подобни продукти” (24.2%). Най-голям спад се наблюдава в секторите „Храни и живи животни” (5.4%) и „Безалкохолни и алкохолни напитки и тютюн” (5.4%).\r\nВносът на  от  през периода януари - юни 2017 г. се увеличава с 12.2% спрямо същия период на 2016 г. и е на стойност 18 067.5 млн. лв. по цени CIF (табл. 1 и 2 от приложението). Най-голям е стойностният обем на стоките, внесени от Германия, Италия, Румъния, Испания и Гърция.\r\nПрез юни 2017 г. вносът на  от държавите - членки на , нараства със 7.6% спрямо същия месец на предходната година и е в размер на 3 122.5 млн. лева.\r\nПри вноса от , разпределен според Стандартната външнотърговска класификация, през периода януари - юни 2017 г. в сравнение със същия период на 2016 г. най-голямо процентно увеличение е отчетено в секторите „Необработени (сурови) материали, негодни за консумация (изкл. горивата)” (58.5%) и „Минерални горива, масла и подобни продукти” (57.6%). Намаление се наблюдава единствено в сектор „Безалкохолни и алкохолни напитки и тютюн” (3.4%).\r\nВъншнотърговското салдо (износ FOB - внос CIF) на  с  за периода януари - юни 2017 г. е отрицателно и е на стойност 1 721.9 млн. лева. По цени FOB/FOB (след елиминиране на разходите за транспорт и застраховки при внос на стоки) салдото също е отрицателно и е в размер на 857.9 млн. лева.\r\n", "date": "2017.09.12", "title": "Вносът на България от ЕС през периода януари - юни 2017 г. се увеличава с 12.2%"}
{"url": "http://www.novinite.bg/articles/149912/Asociaciyata-na-Pochetnite-konsuli-v-podkrepa-na-evropredsedatelstvoto-na-Balgariya", "text": "   \r\n\r\n \r\n ", "date": "2017.09.12", "title": "Асоциацията на Почетните консули в подкрепа на европредседателството на България"}
{"url": "http://www.novinite.bg/articles/149918/Silistrenski-ogneborci-gasiha-8-pojara-za-nyakolko-dni", "text": "\r\nПокъщнина е изгоряла при пожар в частен дом в дуловското село Долец. Пожарът е възникнал на 8 септември около 22:25 часа. Огнеборци от РСПБЗН - Дулово погасили пожара преди да се разпространи в цялата къща. В процес на установяване са причините, довели до произшествието.\r\nИзясняват се причините и за друг пожар, който възникнал на 10 септември около 2:25 часа в частен имот в село Руйно. Изгорели стопанска постройка и 100 бали слама, но е спасена къщата на стопаните, след като екип на дуловската пожарна погасил огъня.\r\nОще шест пожара са гасили противопожарните звена в Силистренска област през почивните дни. Горели са сухи треви, но след намесата на огнеборците не се е стигнало до загуби.\r\n", "date": "2017.09.12", "title": "Силистренски огнеборци гасиха 8 пожара за няколко дни"}
{"url": "http://www.novinite.bg/articles/149864/Aleya-na-knigata-preminava-prez-Sofiya", "text": "\r\nОт днес в София започва пътуващото книжно изложение \"\". Инициативата е на Асоциация \"Българска книга\"  и вече премина през Варна и Пловдив, информира бТВ.\r\nИзложението ще спре в центъра на София на пешеходната зона на бул. \"Витоша\" – от паметника на Алеко Константинов до ул. \"Гладстон\".\r\nЩе участват над 50 български издателства, като книгите ще са изложени в 18 шатри.\r\nИ тази година ще бъде отделен т.нар. Литературен кът, в който ще има представяния на книги, срещи с поети, писатели и преводачи.\r\n", "date": "2017.09.12", "title": "„Алея на книгата” преминава през София"}
{"url": "http://www.novinite.bg/articles/149911/Dva-tira-se-sblaskaha-na-Prohoda-na-republikata", "text": "Два тира катастрофираха на Прохода на Републиката, в района на село Вонеща вода, съобщиха от Областната дирекция на МВР във Велико Търново, информира НОВА.Пострадал е водачът на едното превозно средство.Движението временно се осъществяваше в едната лента. ", "date": "2017.09.12", "title": "Два тира се сблъскаха на Прохода на републиката"}
{"url": "http://www.novinite.bg/articles/149904/Dokladat-na-BAN-shte-reshi-badeshteto-na-proekta-Belene", "text": "Бъдещето на проекта АЕЦ \"Белене\" ще се реши, след като излезе финалният доклад на БАН, каза днес в Девня министърът на енергетиката Теменужка Петкова, която откри нов котел на циркулиращ кипящ слой в ТЕЦ \"Девен\", който е част от \"Солвей Соди\" ЕАД, съобщава БНТ.\r\nСпоред нея документът ще даде отговори на много въпроси, включително дали има необходимост от нови мощности в българската енергийна система. Двата реактора, предназначени за Белене, ще пристигнат у нас до края на септември, най-късно началото на октомври, допълни Петкова. Тя припомни, че през години в този проект са инвестирани поне 3 милиарда лева. Министърът допълни, че след като  бъде готова с финалния си доклад, той ще бъде представен пред министерския съвет и Народното събрание.\r\nЗа евентуално разследване на корупционна схема за \"Марица изток\", поискано от вицепремиера Валери Симеонов, министър Петкова посочи, че сделката за доставка на варовик е проведена съгласно нормативната уредба през Българска стокова борса. Дори да има и най-малкото съмнение, трябва да бъде направена проверка, каза Петкова. Тя допълни, че според нея вицепремиерът Симеонов е подходил правилно и ако разполага с конкретни данни за нарушения, трябва да бъдат сезирани компетентните органи.\r\nДо края на тази седмица предстои още една среща с бизнеса за новия модел за определяне на цените за пренос и достъп до газопреносната мрежа, с който от 1 октомври \"Булгартрансгаз\" трябва да изпълни европейските изисквания, каза още Петкова. По думите й новата методика вече е разработена и утвърдена от КЕВР. Петкова уточни, че в момента комисията извършва преглед как е формирана цената на \"Булгартрансгаз\". Резултатите от проверката ще бъдат представени на предстоящата среща с бизнеса.\r\n", "date": "2017.09.12", "title": "Докладът на БАН ще реши бъдещето на проекта \"Белене\""}
{"url": "http://www.novinite.bg/articles/149916/Korneliya-Ninova-postrada-pri-katastrofa-v-Sofiya", "text": "\r\nЛидерът на БСП Корнелия Нинова е пострадала при катастрофа на кръстовище в София, съобщиха от „Позитано” 20, информира бТВ.\r\nПо първоначална информация автомобилът на Нинова е бил спрял на светофар, а зад него е имало такси. В този момент друг автомобил се удря в таксито, а то – в служебната кола на лидера на БСП.\r\n \r\nНинова е прегледана в болница. От камшичния удар е пострадал вратът й, но не е сериозно.\r\nКъм момента от МВР не са коментирали катастрофата.\r\n", "date": "2017.09.12", "title": "Корнелия Нинова пострада при катастрофа в София"}
{"url": "http://www.novinite.bg/articles/149908/Detska-igra-predizvika-pojar-i-unishtoji-200-kg-furajno-zarno-i-10-bali-furaj", "text": "Вчера, в 10.58 часа, екип на Районната служа в Павликени, с един противопожарен автомобил с четирима пожарникари, са гасили пожар в селскостопанска постройка в село Долна Липница, при което са унищожени 200 кг. фуражно зърно и 10 бали фураж. Причината за възникването на пожара е детска игра, информира ДАРИК.", "date": "2017.09.12", "title": "Детска игра предизвика пожар и унищожи 200 кг. фуражно зърно и 10 бали фураж"}
{"url": "http://www.novinite.bg/articles/149902/Globa-zaradi-nekachestven-remont-na-Shipchenski-prohod", "text": "\r\n„Пътища и съоръжения“ ще трябва да платят  от 130 хил. лв. заради некачествено положен асфалт на бул.  и бул. „Асен Йорданов“, информира бТВ.\r\nТова каза кметът на София Йорданка Фандъкова, цитирана от „Фокус”. Няма да им бъдат признати работи на стойност 553 хил. лева, добави тя и обясни, че общината няма да плати докато фирмата не положи качествено асфалта. „Санкцията по договор, която ще наложим до този момент е 130 хил. лева“, добави кметът на София.\r\nПо думите й санкциите са сериозни, но ще бъде настоявано фирмата да си свърши работата, за да тръгне движението.\r\n„Проверих готовността на бул. „Княз Ал. Дондуков“, за 15 септември ще бъде отворен участъкът от ул. „Сердика“ до ул. „Раковски“ и участъкът от ул. „Кракра“ до бул. „Васил Левски“, посочи още кметът. Ще бъде затворен участъкът от ул. „Раковски“ до бул. „Васил Левски“. „Там ще имаме известно облекчаване на движението. Ще трябва да проявим търпение, за да приключим проекта. Срокът, за който получих уверение, че ще могат да се справят, е до края на октомври. Срокът по договора е по-късен“, поясни кметът. „Заради промяната в настилката и заповедта на Министерството на културата се наложи ремонтът да бъде по-дълъг. Надяваме се, че ще можем до известна степен да облекчим движението“, обясни тя.\r\n", "date": "2017.09.12", "title": "Глоба заради некачествен ремонт на „Шипченски проход“"}
{"url": "http://www.novinite.bg/articles/149906/Broyat-na-evrodeputatite-moje-da-bade-sakraten-sled-napuskaneto-na-Velikobritaniya", "text": "Броят на евродепутатите може да бъде съкратен от 751 на 700, след като Великобритания напусне ЕС. Това предложение бе представено от комисията на Европейския парламент по конституционни въпроси, информира БНТ.Отбелязва се, че според договора за ЕС броят на евродепутатите е до 751, като всяка държава трябва да има поне шестима и най-много 96 евродепутати. В сегашния състав на ЕП Великобритания разполага със 73 евродепутати. Парламентарната комисия предлага 22 от местата на британските евродепутати да бъдат преразпределени между държавите от ЕС, а останалите 51 места да бъдат оставени в запас за държави, които може да се присъединят към Общността занапред, както и за евродепутати, избрани с пряко гласуване от общоевропейска листа.", "date": "2017.09.12", "title": "Броят на евродепутатите може да бъде съкратен след напускането на Великобритания"}
