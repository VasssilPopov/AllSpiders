{"url": "http://www.novinite.bg/articles/149671/Lazar-Vlajkov-Savestta-mi-e-chista-nyama-da-govorya-poveche", "text": "„Съвестта ми е чиста, няма да говоря повече”. Това заяви Лазар Влайков при извънредната сесия на общинския съвет днес, свикан, за да обсъди оставката му, информира бТВ.Кметът на общината коментира, че не било тайна, че отношенията му с Влайков били обтегнати - той бил агресивен и с него не можело да се работи. Влайков подаде оставка като председател на общинския съвет след тежкия инцидент във Виноградец, където с негово оръжие беше застрелян 47-годишния Наско Тонкев. Общинският съвет в Септември освободи Влайков от поста председател и гласува избор на нов. Той не е напуснал общинския съвет, както настояват от ГЕРБ.  ", "date": "2017.09.07", "title": "Лазар Влайков: Съвестта ми е чиста, няма да говоря повече"}
{"url": "http://www.novinite.bg/articles/149689/Dvamata-inspektori-ot-BABH-vzeli-podkup-ostavat-v-aresta", "text": "Двамата инспектори на Бургаската агенция по безопасност на храните, които в сряда бяха задържани с подкуп, остават в ареста, информира НОВА.Те бяха заловени с 500 лв. белязани банкноти, взети от собственик на заведение в Несебър.Прокуратурата удължи мярката им за неотклонение на 72 часа. Утре ще бъде поискано постоянното им задържане под стража.Срещу тях вече са повдигнати обвинения за подкуп на длъжностно лице. Ако бъдат признати за виновни, двамата могат да получат до 6 години затвор.От Агенцията за безопасност на храните в Бургас отказаха коментар по случая. Пред камерата на NOVA не пожела да застане и собственикът на заведението, станало обект на изнудване.От прокуратурата обясниха, че собственикът на заведението сам подал сигнала в полицията. ", "date": "2017.09.07", "title": "Двамата инспектори от БАБХ, взели подкуп, остават в ареста"}
{"url": "http://www.novinite.bg/articles/149697/Obvinenie-i-arest-za-Lazar-Vlajkov", "text": "Прокуратурата повдигна обвинение и задържа за 72 часа Лазар Влайков. Той е обвинен, за това че в нощта на 31 август срещу 1 септември 2017 г. в ресторант „Градина“ не е взел необходимите мерки за сигурност и от това е почина собственика на ресторанта, информира НОВА.В петък прокуратурата ще поиска той да остане за постоянно в ареста. Лазар Влайков беше председател на Общинския съвет в септември, но след инцидента в ресторант \"Градина\" подаде оставка и тя беше приета. ГЕРБ пък го изключиха от редиците си. Припомняме, че в нощта на 31 август срещу 1 септември Лазар Влайков отишъл на празненство за рождения ден на племенника си. Той дал личното си огнестрелно оръжие на детето да го разгледа, а по-късно със същото оръжие беше смъртоносно прострелян собственика на заведението. Експертиза доказа, че детето е държало оръжието, но все още не е катерогично доказано, че то е произведело фаталния изстрел.  ", "date": "2017.09.07", "title": "Обвинение и арест за Лазар Влайков"}
{"url": "http://www.novinite.bg/articles/149668/Ansambalat-ni-po-hudojestvena-gimnastika-lager-v-Pomorie", "text": "Ансамбълът ни по художествена гимнастика отиде на възстановителен лагер в Поморие след успехите, които постигна на Световното в Италия. Там момичетата спечелиха среброто в многобоя, бронза на три топки и две въжета и се класираха на четвърто място след съчетанието си на 5 обръча, информира НОВА.„В Поморие момичетата ще направят възстановителни процедури, за да могат да релаксират след огромното натоварване през годината. Това е част от нашата програма. След толкова месеци труд, сме изключително доволни от свършената работа”, заяви треньорът на националния ансамбъл по художествена гимнастика Весела Димитрова.  А трудно ли е на новия капитан на отбора ни по художествена гимнастика?  „Не е лесно да поведа момичетата. Особено след успехите на предишния ансамбъл. Но доказахме, че и ние можем. Бяхме доволни на Световното в Италия. За нас беше най-важно да си изпълним съчетанията, така че да сме щастливи след това и хората да ни харесат, и успяхме”, коментира Симона, капитан на ансамбъла ни по художествена гимнастика.  Преди ден те се срещнаха лично с президента Румен Радев. Според държавния глава у нас може да бъде създадена международна академия за художествена гимнастика, която да обединява целия процес на обучение, подготовка, рехабилитация и почивка на български и международни отбори.„Говорихме за много неща с президента Радев. Останахме много изненадани, че той ни обеща да съдейства в изграждането на нова спортна зала, където да провеждаме тренировките си”, добави треньорът на ансамбъла Весела Димитрова.След възстановителния лагер в Поморие, ансамбълът ни започва да тренира за следващото Световно първенство по художествена гимнастика, на което домакин ще бъде България.  ", "date": "2017.09.07", "title": "Ансамбълът ни по художествена гимнастика лагер в Поморие"}
{"url": "http://www.novinite.bg/articles/149669/Tom-Ford-otkri-Sedmicata-na-modata-v-Nyu-Jork", "text": "С ревю, издържано в стила на 90-те години на миналия век, Том Форд откри Седмицата на модата в Ню Йорк, предаде Франс прес, цитирано от БНТ.\r\nАмериканският дизайнер, както и останалите негови колеги, ще се опитат да очароват младата публика. На представянето на колекцията му в бившата военна сграда \"Армъри\" в  присъства съзвездие от знаменитости, сред които се открояваха актрисата Джулиан Мур, риалити звездата Ким Кардашиян, певицата Чака Кан и др.\r\nФорд с вещина интерпретираше стила на 90-те, с който навремето блесна в модната къща \"Гучи\", пред очите на емблематичните богини на ревютата от онова време - Синди Крофорд и Хелена Кристенсен.\r\n\r\n\r\n\r\n\r\n\r\n\r\n", "date": "2017.09.07", "title": "Том Форд откри Седмицата на модата в Ню Йорк"}
{"url": "http://www.novinite.bg/articles/149670/Del-Potro-shokira-e-na-polufinal-na-US-Open", "text": "Хуан Мартин Дел Потро се класира на полуфинал на Откритото първенство на САЩ след победа в четири сета над Роджър Федерер. Аржентинецът надви 36-годишния швейцарец със 7:5, 3:6, 7:6, 6:4 и го спря по пътя му към рекордна шеста титла в Ню Йорк, съобщава бТВ.На полуфинал Дел Потро ще играе със световния номер 1 Рафаел Надал, който победи Андрей Рубльов. Така феновете на тениса няма да могат да се насладят на класическия двубой Роджър Федерер - Рафаел Надал, които така и не са се срещали на US Open. В другия полуфинал от тазгодишното издание на турнира един срещу друг ще излязат Кевин Андерсън и Пабло Кареньо Буста.Мачът между Дел Потро и Федерер предложи много интензвина игра и впечатляващи изпълнения и от двамата съперници.  Първият сет вървеше гейм за гейм до 5:5. Тогава двуметровият аржентинец се възползва още от първата си възможност - проби и впоследствие спечели своя сервис гейм.Вторият сет мина под диктата на носителя на 19 титли от Големия шлем. Федерер проби при 3:1 и беше убедителен до края за да изравни сетовете.Ранен пробив в третата част изведе Дел Потро напред. Швейцарският Маестро върна пробива и се стигна до тайбрек, в който аржентинецът беше по-концентриран. Това пролича и в четвъртия сет, в който шампионът от US Open 2009 г. проби при 2:2 и задържа преднината си до края за да триумфира след челната си среща с бившия световен номер 1.", "date": "2017.09.07", "title": "Дел Потро шокира е на полуфинал на US Open"}
{"url": "http://www.novinite.bg/articles/149679/Specialen-ekip-ot-prokurori-i-psiholozi-zapochva-rabota-v-Strelcha", "text": "Специален екип от прокурори и психолози започва работа в Стрелча по случая със самоубилото се 11-годишно дете. Ще бъдат разпитани роднините, приятелите, учителите, и съучениците на момчето, за да се открие причината за трагедията. От прокуратурата вече обявиха, че случаят категорично е самоубийство, съобщава бТВ. Разследващите са стигнали до това становище, след като са изгледали клипове, в които детето е заявило намерение да посегни на живота си.Една от версиите е, че момчето е било подтикнато или поне повлияно от игра в интернет, която поставя опасни предизвикателства пред децата.", "date": "2017.09.07", "title": "Специален екип от прокурори и психолози започва работа в Стрелча"}
{"url": "http://www.novinite.bg/articles/149664/Dneven-horoskop-za-chetvartak-07092017-g", "text": "\r\n\r\nЛеко напрежение може да се породи при определени обстоятелства, а това ще се отрази зле на нещата, които правите, за това трябва да го избегнете. Опитайте да се отърсите от напрежението, погледайте цъфтящата природа, идете на фитнес, купете си нещо ново, изхвърлете нещо старо.\r\n\r\nДенят започва по обичаен начин, имате доста задачи, но се справяте с тях с размах. Това ще направи впечатление на хората около вас и трудът ви ще бъде оценен. Вечерта ще бъде доста по-емоционална и то в добър аспект.\r\n\r\nДенят може да е доста енергичен, но ще сте склонни да приемате нещата твърде лично и това може да попречи на професионалните ви отношения. Най-добре ще е ако успеете днес да обърнете по-голямо внимание на дома и семейството си.\r\n \r\nАко сте представител на друга зодия, можете да прочетете хороскопа си . \r\n", "date": "2017.09.07", "title": "Дневен хороскоп за четвъртък, 07.09.2017 г."}
{"url": "http://www.novinite.bg/articles/149681/Real-M-e-naj-skapiyat-i-stojnosten-tim-v-sveta", "text": "\r\nЗа специалистите е видно, че съставът, който притежава в момента  е най-стойностният в света на футбола. Не само заради спечелените отличия в последните години, но това е подкрепено и от статистиката. Сайтът \"Transfermarkt\", който се специализира с това да оценява играчите, нарежда \"белия балет\" на първо място сред тимовете с най-скъпи играчи - 774 милиона. \"Балетът\" изпреварва Барселона, който е втори с 37 милиона евро по-евтини играчи, а на третата позиция е Челси, чиито състав е оценен на 644 милиона евро, пише \r\nПрез лятото Реал загуби две от звездите си в лицето на Хамес Родригес и Алваро Мората, но шампионът на Европа продължава да е лидер в тази престижна класация. Очаквано, суперзвездата на тима Кристиано Роналдо е най-скъпият в тима, оценен на 100 милиона евро, а Гарет Бейл е втори с 80 милиона. Третото място в тима е за Тони Кроос - 70 милиона. Цялата атакуваща линия на Реал пък е оценена на 287,5 милиона.\r\nДруг показател, с който тимът впечатлява е средната възраст на играчите. Средната възраст в тима на Зинедин Зидан е 25,3 години, което е предпоставка отборът да властва още дълго време в Испания и Европа. В състава от 23-ма играчи, единствено цената на Бейл и Модрич е спаднала, докато тази на откритието Марко Асенсио се е покачила с 10 милиона.\r\n", "date": "2017.09.07", "title": "Реал М е най-скъпият и стойностен тим в света"}
{"url": "http://www.novinite.bg/articles/149690/Stoichkov-pravi-turnir-v-pamet-na-svoya-otkrivatel", "text": "\r\nТреньорът, който откри Христо  за големия футбол в Хеброс (Харманли) - Сава Савов ще бъде почетен с турнир в негова памет. Това информира за “Хасковска Марица” най-довереният човек на Камата в Града на Белоногата Донко Трендафилов, пише \r\n“Бяхме с Ицо на помен на баща му Стоичко Христозов на 5 август и там се зароди идеята да почетем и Сава Савов. Той я прие радушно и турнирът вече е факт. Дори определихме датата – 18 септември от 14.30 часа. За да може да зарадва децата на живо със своето присъствие, Христо ще лети от Маями за София и с кола ще тръгне за Харманли направо от летището”, допълни Трендафилов.\r\nКакто заете  прави голям шоу спектакъл в Стара Загора със светови звезди и легендите на Барселона. Шоуто е на 20 септември на стадион “Берое”. Така за него няма да представлява трудност да дойде в България с два дни по-рано.\r\nВ надпреварата ще участват деца родени през 2005 година. Освен домакините от Харманли 04 с треньор Георги Стайков, на терена ще видим отборите на Спартак (Пловдив) с треньор Динко Господинов, Юнайтед (Пловдив) с треньор Марко Марков и АФК Хасково с треньор Красимир Куманов. \r\nКупи на победителите и 100 медала (златни, сребърни и бронзови) е осигурил синът на Сава Савов – Иван. Отделно от това, организаторите са подготвили и индивидуални отличия за най-добър вратар, защитик и голмайстор. Община Харманли ще даде официална вечеря на децата.\r\nОт своя страна Христо  е обещал 15 билета на своите стари съотборници, които също ще бъдат поканени на стадиона. Това са Васко Петев и Наско Гинев от Хасково и останалите момчета от Харманли.\r\nНа турнира освен Христо  награди ще връчи и кметът на Харманли Мария Киркова, както и председателят на БФС - Хасково Митко Маринов.Днес на стадион “Хеброс” ще грейнат и два трансперанта, които да информират за предстоящия футболен празник на 18 септември.\r\n", "date": "2017.09.07", "title": "Стоичков прави турнир в памет на своя откривател"}
{"url": "http://www.novinite.bg/articles/149695/Gaf-na-veloobikolkata-na-Britaniya-prichini-karvav-incident-VIDEO", "text": "Чудовищен гаф на организаторите доведе до катастрофа и сериозни травми по време на Обиколката на Британия. Незнайно как те бяха оставили паркирани коли в лентата за инвалиди точно след рязък завой.Колоната налетя със страхотна скорост по улиците на градчето Ретфорд. Неколцина от колоездачите буквално се размазаха в задното стъкло на едната колата, съобщава offnews.Първо налетя Майкъл Хеблрън от Orica-Scott. След това се натресе почти целият тим на BMC, също така и Рето Холенщайн от Катюша.Сериозно пострада Брент Буколтър. Американецът от BMC получи жестоки контузии. Той беше откаран веднага в болница.Останалите довършиха състезанието, но се наложи да сменят колелетата си. По-късно Брент пусна снимка от болницата - бинтован, но усмихнат.", "date": "2017.09.07", "title": "Гаф на велообиколката на Британия причини кървав инцидент (ВИДЕО)"}
{"url": "http://www.novinite.bg/articles/149692/Flojd-Konar-ne-uspya-da-bie-rekorda-za-bileti", "text": "Най-рекламираният мач в историята на бокса между Флойд Мейуедър и Конър МакГрегър не успя да бие рекорда по пари от продадени билети. Двамата се биха на 26 август в Лас Вегас, американецът спечели с технически нокаут.Очакваше се приходите от надхвърлят 72,2 милиона долара, записани на мача между Флойд и Мани Пакиао през 2015 г. Изненадващо обаче се оказва, че цели 7000 места в T-Mobile Arena са останали празни. Така са продадени  за \"едва\" 55,4 милиона долара. И отрежда на сблъсъка второто място.Тепърва обаче се изчисляват общите приходи, пише offnews. Не са дошли резултатите от продажбите от платените канали. 4,6 милиона души по света си купиха мача между Мейуедър и Пакиао. Все пак се очертава нов рекорд, като въпросната цифра ще бъде прескочена. Още не са обобщени резултатите извън територията на САЩ.Вероятно ще бъде подобрен и рекордът от общи приходи. Билети, телевизии, спонсори, мърчандайзинг донесоха на организаторите на мача Мейуеъдър - Пакиао точно 620 милиона долара.Все пак резултатите с билетите са сериозен удар. Продадените  места са били 13 094. Още 137 са билетите за спонсори и двата щаба. Залата в Лас Вегас обаче побира 20 500 зрители.Припомняме, най-скъпият билет за шоуто вървеше 10 000 долара. Не цената обаче е оставила местата празни. Мнозина обявиха, че е смешно да хвърляш ММА боец срещу непобедения Мейуеъдър по правилата на бокса.", "date": "2017.09.07", "title": "Флойд-Конър не успя да бие рекорда за билети"}
{"url": "http://www.novinite.bg/articles/149685/Sirakov-Vsichki-propishtyaha-ot-sadijskite-avanti-za-Ludogorec", "text": "\r\n\"Синята\" икона - Наско Сираков скочи на некоректното, по думите му, съдийство във вчерашния сблъсък между Левски и Лудогорец на \"Герена\". Двубоят завърши при резултат 0:0, а ето как го коментира Наско в студиото на bTV:\r\n\"Видяхте феноменална атмосфера, препълнен стадион, два отбора с амбиции и... три безумни съдийски грешки, само преди 20-ата минута! Игра с ръка на Анисе в наказателното поле на Левски, задължителен жълт картон, след това получава още един. Спестен картон за Дяков, след това още един и в 20-та минута ситуацията с Натанаел, която не трябва да се случва във футбола.\r\nДва удара - с лакът, с юмрук, класически червен картон. Страничният съдия сигнализира, но следва само жълт картон. Никола Попов в момента е най-добрият съдия, и е неподкупен. Казвам какво видях. Но това са неща, които влияят изключително много, но е тенденция на мачовете с Лудогорец.\r\nВсички отбори пропищяха от съдиите след мачовете с Лудогорец. Това не е случайно. Никой не ми е предлагал пост в Левски. Да са спокойни всички. Моля ги\", завърши Сираков.\r\n", "date": "2017.09.07", "title": "Сираков: Всички пропищяха от съдийските аванти за Лудогорец"}
{"url": "http://www.novinite.bg/articles/149702/Egipet-pokaza-Pustinnata-lisica-na-Hitler-VIDEO", "text": "Пещерният музей „Ромел“ е Египет разкрива истинско нацистко „съкровище“. Той е посветен на един от най-известните немски генерали от Втората световна война. Ервин Ромел е бил командир на Немския африкански корпус и става известен под прякора „Пустинната лисица“, съобщава ДАРИК.Прочул се е с умелите военни операции, които ръководи в Северна Африка. Командвал е и немските сили срещу съюзническото нахлуване през Ламанша в Нормандия и е смятан от мнозина за най-добрия командир в пустинните воеве на Втората световна война. Музеят в Египет показва много лични вещи на Ромел – снимки, лични оръжия, нацистки знамена и сувенири. Посетителите с интерес разглеждат експозицията и споделят, че са щастливи от възможността да видят неща, за които само са чели и чували. Пещерата, в която се помещава музеят, е използвана като седалище на Ромен за военни операции по време на войните в Северна Африка. Ремонтът струва 2,5 милиона египетски паунда, което възлиза на близо 117 000 евро.", "date": "2017.09.07", "title": "Египет показа \"Пустинната лисица\" на Хитлер (ВИДЕО)"}
{"url": "http://www.novinite.bg/articles/149653/Referendum-za-nezavisimost-na-1-oktomvri-v-Kataluniya", "text": "Автономната област Каталуния ще проведе референдум независимост на 1 октомври. Това стана ясно след като каталунският парламент одобри Закон за провеждане на допитването, информира НОВА.Централното правителство в Мадрид обаче обяви, че няма да позволи провеждането на референдума, защото влиза в противоречие с конституцията на Испания.Днес кабинетът на премиера Мариано Рахой се събира на извънредно заседание по въпроса. ", "date": "2017.09.07", "title": "Референдум за независимост на 1 октомври в Каталуния"}
{"url": "http://www.novinite.bg/articles/149662/Uvelichavane-na-danacite-na-internet-gigantite", "text": "Европейските министри на финансите ще обсъдят идната седмица промени в регламентите с цел да бъдат увеличени данъците на многонационални интернет компании като Гугъл (Google) и Амазон (Amazon), става ясно от документ, станал достояние на Ройтерс, информира БНТ.\r\nОнлайн гигантите са изправени пред нарастващ натиск в Европа заради плащаните от тях ниски данъци, но страните често се затрудняват да увеличат налозите поради съществуващите регламенти, ограничаващи облагането до страните, където те присъстват физически.\r\nСегашната законова рамка облагодетелства цифровите компании спрямо останалите и лишават държавите от ценни постъпления, се казва в документ на естонското председателство на ЕС, подготвен за неформалната среща на финансовите министри в Талин на 15 и 16 септември. Документът предлага реформа на международните данъчни закони, за да се промени схващането за \"постоянно установяване\", така че дигиталните компании да бъдат облагани там, където създават приходи, а не само в страните, където се намира данъчната им централа.\r\n", "date": "2017.09.07", "title": "Увеличаване на данъците на интернет гигантите"}
{"url": "http://www.novinite.bg/articles/149665/Jertvite-ot-uragana-Harvi-se-mnojat", "text": "Жертвите от предишния ураган Харви, който опустоши четвъртия по големина град в САЩ - Хюстън, и значителна част от щата Тексас, са вече най-малко 70 души, съобщиха щатски служители, информира БНТ.Причини за гибелта на загиналите са удавяния, затискане от паднали дървета, болестни усложнения в резултат на природните условия. Повечето от фаталните случаи са станали при прекъсвания на тока. Най-много да смъртните случаи в окръг Харис, в който е и Хюстън.Експертите са на мнение, че като се има предвид мащаба на бедствието, изненадващо е, че жертвите не са много повече, както би могло да се очаква при ураган с такава разрушителна сила. За намаляването на броя на жертвите много е помогнало и правилното отчитане на уроците от предишни подобни бедствия. Изградените специални съоръжения около болниците са помогнали да няма аварийни изключвания на тока, което е спасило много лежащо болни там. Спасителните и издирвателни екипи са били разположени близо до най-уязвимите крайбрежни райони още преди връхлитането на урагана. Властите в Хюстън не призоваха за масова евакуация в района, населен с 6,5 млн. души, което е предпазило от масово излизане по магистралите за бягство на стотици хиляди хора, така те се спасили от заливане на много основни пътни артерии в резултат на проливните дъждове.Президентът Доналд Тръмп и съпругата му Мелания са дарили 1 млн. долара на 12 организации, оказващи помощ на жителите на Тексас, пострадали от Харви, съобщи снощи пресслужбата на Белия дом. Двамата лично избрали групите, наблюдавайки действията им по време на бедствието. Някои структури били включени в списъка по препоръки на журналистите, посочва АП.", "date": "2017.09.07", "title": "Жертвите от урагана Харви се множат"}
{"url": "http://www.novinite.bg/articles/149657/Franciya-planira-da-spre-proizvodstvoto-na-petrol-i-gaz", "text": "Франция планира да спре производството на петрол и газ до 2040 година. Министърът на околната среда и водите представи законопроект, според който в близко време няма да бъдат издавани повече разрешения за проучвания на газови и петролни находища, инфромира НОВА.Президентът Еманюел Макрон иска да направи Франция независима от въглеводородните горива до 2050 г., тъй като те са сред най-големите причинители на глобалното затопляне.Хибридните коли в момента са около 3,5% от френския пазар, а изцяло електрическите превозни средства са едва малко над 1%.  ", "date": "2017.09.07", "title": "Франция планира да спре производството на петрол и газ"}
{"url": "http://www.novinite.bg/articles/149677/Balgarskoto-predsedatelstvo-na-ES-prekrati-obshtestvenata-porachka-za-nov-sajt", "text": "Министерството на българското председателство на Съвета на ЕС 2018 прекрати обществената поръчка за изработване, дизайн и техническа поддръжка на интернет сайт и мобилно приложение, предоставяне на хостинг и стрийминг. Причината – нито един от тримата участници, които са подали документи, няма необходимия опит. Това означава, че служителите на ресорния министър Лиляна Павлова ще трябва да стартират скоро нова процедура по избор на изпълнител на обновяването на сайта на председателството, информира БГНЕС.70 000 лв. без ДДС трябваше да струва обновяването на сайта, плюс създаването на ново мобилно приложение. Подалите документи кандидати – “Стратегма” ООД, “Агенция Дизайн БГ” ЕООД и “Информационно обслужване” АД, обаче, не отговаряли на изискванията, става ясно от доклад на комисията.Екипът на Министерството на българското председателство на Съвета на ЕС 2018 има амбициите най-късно на 01 декември 2017 г. да стартира новата страница на председателството, която да е на четири езика – български, английски, френски и немски, която да е съобразена с нуждите на хората с увреждания. Сайтът трябва да е основният източник на информация, като на него да се публикува и календар с подробности за всички събития по време на Председателството. Едно от изискванията е сайтът да има възможност за гледане пряко или на запис на откритите дебати чрез лайвстрийминг. Порталът трябва да има и мобилно приложение, както и да бъде защитен от нерегламентирано влизане. От документацията към обществената поръчка се разбираше още, че сайтът на председателството трябва да има възможност да поеме влизането на около 10 000 потребители едновременно.Очаква се след прекратяването на досегашната процедура, което не е станало по вина на ресорното министерство, в следващите дни да се пристъпи към обявяването на нова процедура за обновяване на интернет-портала на българското председателство на Съвета на ЕС 2018 г. ", "date": "2017.09.07", "title": "Българското председателство на ЕС прекрати обществената поръчка за нов сайт"}
{"url": "http://www.novinite.bg/articles/149680/Djoshua-Pulev-e-car-v-Balgariya-no-az-gonya-nokaut", "text": "\r\nСветовният шампион на WBA, IBF и IBO  не изневери на джентълменския си стил, който е да затрупва предстоящите си опоненти на ринга с хвалебствия. Британецът се изказа с респект към Кубрат Пулев. 52 дни преди сблъсъка им за трите пояса в тежка категория на \"Принсипалити (Милениум) Стейдиъм\" в Кардиф, той даде да с еразбере, че не подценява двубоя и ще подходи много сериозно към българина, информира \"Някои хора могат да кажат, че е лесен бой, а тогава това те вдига високо във въздуха и спираш да мислиш за реалната подготовка. Но аз защитавам световната титла в тежка категория, а това не е шега работа. Той е много, много талантлив.  е като звезда в родината си - цар в България. Знам, че той идва със самочувствие. И смятам, че няма значение какво гледам за него в Ютуб, защото съперниците ми винаги излизат срещу мен с едни допълнителни 20-30 процента. Затова ще съм подготвен за гладен и свиреп Пулев. Но аз ще покажа, че съм Краля на бокса, аз съм бика на ринга\", коментира в интервю пред Скай Спортс 27-годишният Джошуа.Британецът е с впечатляващата визитка от 19 победи и 19 нокаута, последният от които над Владимир Кличко пред 90 хиляди зрители на \"Уембли\". Сега в столицата на Уелс се очаква да се съберат около 80 хиляди. Ей Джей е опитал да проучи по-обстойно Кобрата, но явно е смесил информацията заедно с брат му Тервел. Той го посочи като олимпийски бронзов медалист, макар именно Тево да стигна до третото място на Игрите в Лондон 2012.  \r\n\"Мисля, че има бронзов медал от олимпиадата, което показва, че е достатъчно качествен и не е случаен.  ще опита да вкара онзи един, решителен удар, с който да обърне нещата, но аз ще държа очите си отворени и ще съм подготвен. Ще бъда готов за дълъг двубой, но ако мога, бих искал да си осигуря 20-атап обеда с 20-ия си нокаут\", каза още Джошуа и посочи, че част от приходите от мача ще отидат за благотворителност.  Ей Джей не пожела да разкрие какъв процент от събраните средства от билети, тв права и реклама ще бъдат дарени. \"Ще бъде страхотно, че мачът е в Кардиф. Обикновено Америка е страната, която придава целия блясък на подобни срещи, но ето че тези мачове сега се провеждат във Великобритания, което е прекрасно. Освен това част от парите ще отидат за благотворителност\", сподели в едно от интервютата си Джошуа. Сблъсъкът на 28 октомври ще бъде излъчван по две платени телевизии. Едната е американската Шоутайм, която ще държи правата за срещата отвъд океана. Именно тя излъчи в САЩ по платения си канал шоуто между Флойд Мейуедър и Конър Макгрегър миналия месец. Тогава бе определена сума от $99 за предоставяне на сигнал. Другата телевизия, която държи правата за Великобритания, е Скай Спортст чрез платения си канал. Там оцениха мача и цялата галавечер на $26 долара, което е около 42 лева. На този етап все още не е ясно по кой канал ще бъде предоставен сблъсъкът в България. Много вероятно е Нова телевизия да се пребори за излъчването, предвид че ържи правата на срещите на Кобрата у нас.\r\n", "date": "2017.09.07", "title": "Джошуа: Пулев е цар в България, но аз гоня нокаут"}
{"url": "http://www.novinite.bg/articles/149682/Zadarjaha-zapodozryan-za-napadenieto-s-kola-sreshtu-policaj-vav-Franciya", "text": "Органите на реда във Франция задържаха 48-годишен мъж, заподозрян, че умишлено е блъснал с колата си полицай в департамента Ивелин вчера, съобщи телевизионният канал Бе Еф Ем, цитиран от БГНЕС и НОВА.Мъжът, който беше издирван почти денонощие, е задържан тази сутрин в нормандския град Еврьо, Северозападна Франция и е известен на полицията.Инцидентът стана вчера сутринта по време на полицейска операция за издирване на откраднат автомобил. Двама полицаи се опитали да спрат кола, чиито регистрационни номера били в базата данни за откраднати превозни средства, но шофьорът не се подчинил и връхлетял върху единия униформен, след което избягал. 22-годишен полицай беше тежко ранен и по информация на лекарите състоянието му остава критично.  ", "date": "2017.09.07", "title": "Задържаха заподозрян за нападението с кола срещу полицай във Франция"}
{"url": "http://www.novinite.bg/articles/149687/Baku-s-oficialna-poziciya-za-tnar-Azerbajdjanska-perachnica", "text": "В основата на разследването за т.нар. „Азербайджанска перачница” стоят интересите на арменски лобистки кръгове, подпомагани от финансиста Джордж Сорос, се казва в позицията, разпространена до медиите от посолството на Азербайджан у нас, информира БНТ.\r\nВ отговор на разследването, извършена от журналисти от няколко държави под егидата на Центъра за разследване на организираната престъпност и корупция, Азербайджан излезе с официална позиция.\r\nВ изявление от пресслужбата на президента Илхам Алиев се казва, че нито държавният глава, нито членове на неговото семейство имат нещо общо с обвиненията, че управляващият елит в страната е оперирал с таен фонд на стойност близо 3 милиарда евро, с който са правени преводи до европейски политици, бизнесмени, журналисти и лобисти в замяна на приятелско отношение към Баку.\r\nСпоред азербайджанското президентство зад публикацията стои Джордж Сорос - американски финансист от еврейски произход, както и арменско лоби, които заедно „водят мръсна кампания срещу президента и неговото семейство”. От администрацията на Илхам Алиев призовават за разследване на действията на Джордж Сорос.\r\nВ официално изявление асистентът на азербайджанския президент по публични и политически въпроси, Али Хасанов, заявява, че „бързото развитие, независимата вътрешна и външна политика на Азербайджан сериозно притесняват определени кръгове в Армения и арменското лоби”.\r\nВ изявлението на Хасанов се посочва, че един от основните автори на журналистическото разследване на Центъра за разследване на организираната престъпност и корупция е гражданин на Армения, а един от съавторите на статия, публикувана в британския в-к „Гардиън” – партньор в разследването, е Дина Нагабетян – арменка.\r\n", "date": "2017.09.07", "title": "Баку  с официална позиция за т.нар. „Азербайджанска перачница”"}
{"url": "http://www.novinite.bg/articles/149652/Jertvi-i-opustosheniya-po-patya-na-uragana-Irma", "text": "Жертви и опустошения по пътя на урагана \"Ирма\" през Карибските острови. Най-малко 7 души са загинали на френските острови Сен Мартен и Сен Бартелеми, както и на малкия карибски остров Барбуда, който е почти изцяло разрушен.Там живеят около 1800 души. Министър-председателят прелетя с хеликоптер над острова. Летището е разрушено, а над 90% от сградите имат щети. Около 30% от тях са напълно срутени.Скоростта на вятъра на островите е над 260 км/ч, а поривите са до 380 км/ч. Само за няколко часа са паднали валежи колкото е нормата за три месеца.Заради вятъра морското ниво се е повишило с 5 м, а вълните са достигали 12 м.Стихията, която е от най-високата пета степен, се движи на северозапад и вече връхлетя Пуерто Рико. До два дни се очаква да достигне американския щат Флорида.\"Ако решите да останете в Маями ще трябва да се оправяте сами, защото ние няма да поставим живота на нашите пожарникари и полицаи на риск докато бурята ни удря\", коментира кметът на Маями Филип Ливайн. \"Водата може да залее къщата ви. Помислете за вашето семейство. Ние може да построим къщата ви, но не можем да ви върнем семейството\", заяви губернаторът на Флорида Рик Скот. Ураганът е с диаметър от 675 километра – погледнат от горе изглежда като чудовище. Флорида от край до край е 225 километра, което означава, че „Ирма” може да потопи и двете крайбрежия на щата. Ето защо хората се притесняват. Обявена е задължителна евакуация за хората в Маями.Българи, които са на семинар в курорта Пунта Кана в Доминиканската република, се свързаха с NOVA. 11 наши сънародници се намират в хотел на брега на океана. Били са отведени в каменни постройки, където прозорците са запечатани. Запасили са ги с вода и суха храна. ", "date": "2017.09.07", "title": "Жертви и опустошения по пътя на урагана \"Ирма\""}
{"url": "http://www.novinite.bg/articles/149696/Zavedoha-delo-sreshtu-prekratyavaneto-na-programa-za-zashtita-na-imigrantite-v-SASht", "text": "15 американски щата и федералния окръг Колумбия заведоха дело в Ню Йорк срещу плана на президента на САЩ Доналд Тръмп да сложи край на програма, защитаваща млади мигранти от депортиране, предаде Асошиейтед прес, информира БНТ.Планът беше обявен от главния прокурор на щата Вашингтон Боб Фъргюсън, който определи решението на Тръмп като \"мрачно време за нашата страна\". Ищци по делото са щатите Ню Йорк, Масачузетс, Айова, Вашингтон, Върмонт, Кънектикът, Делауер, Илинойс, Ню Мексико, Северна Каролина, Орегън, Пенсилвания, Роуд Айлънд, Хавай и Окръг Колумбия.Главният прокурор на САЩ Джеф Сешънс заяви във вторник, че програмата ще приключи след шест месеца, за да може Конгресът да има време да намери законодателно решение за имигрантите. Участниците в програмата са били доведени в САЩ като деца, нелегално или от семейства, чиито визи са изтекли, припомня АП.", "date": "2017.09.07", "title": "Заведоха дело срещу прекратяването на програма за защита на имигрантите в САЩ"}
{"url": "http://www.novinite.bg/articles/149699/Pone-8-sa-jertvite-na-uragana-Irma-na-ostrov-Sen-Marten", "text": "Най-малко 8 души са загинали, а поне 21 са ранени в резултат на невиждания ураган \"Ирма\", преминал през карибския остров Сен Мартен, съобщиха парамедици от френската част на острова. Последните данни дава полковник Венсан Боашар – началник на службата за обществена безопасност, който актуализира информацията за броя на жертвите, съобщава БНТ.\r\nУраганът прекъсна електричеството във френските отвъдморски територии. Има наводнения и разрушения в префектура Сен Мартен, а много покриви са отнесени. Връзката с острова се осъществява само с военни комуникационни средства.\r\n\"Ирма\" достигна петата най-висока степен и се смята за най-мощния ураган в Атлантика през последното десетилетие. Инфраструктурата и летището в холандската част на карибския остров са разрушени от урагана , но френската аерогара работи, съобщи френският вътрешен министър Жерар Колон.\r\nСпециалистите смятат, че ураганът \"Ирма\" е по-силен от \"Харви\", който в края на август опустоши крайбрежието на американския щат Тексас и предизвика катастрофални наводнения.\r\nОстров Свети Мартин (на френски: Сен Мартен, на нидерландски: Синт Мартен) е от групата Малки Антили в североизточната част на Карибите, на около 300 км. (190 мили), източно от Пуерто Рико. Той е сред най-малките острови, разделен между 2 държави. Разделението става през 1648 година.\r\nОстровът е с обща площ 87 квадратни километра и е разделен приблизително 60% /40% между Франция (53 кв. км) и Кралство Нидерландия (34 кв. км).\r\nХоландският флот публикува днес в официалния си профил в туитър щетите, които ураганът нанесе в холандската част.\r\n", "date": "2017.09.07", "title": "Поне 8 са жертвите на урагана \"Ирма\" на остров Сен Мартен"}
{"url": "http://www.novinite.bg/articles/149704/ES-udalji-s-oshte-6-meseca-sankciite-sreshtu-ruski-lica-i-firmi", "text": "траните от Европейския съюз се договориха в сряда да бъдат удължени с още 6 месеца санкциите срещу 149 физически лица и 38 фирми и организации от Русия заради ролята им в насилието в Източна Украйна, предаде Ройтерс.Решението за т.нар \"черен списък\" с руски лица и фирми е станало на седмичната среща в Брюксел на постоянните представители на страните-членки. Формалното гласуване обаче ще бъде взето на 14 септември, посочва агенцията.Така \"черният списък\", на базата на който се забранява достъп и се блокират активи, ще действа до март 2018 г., т.е. четири години, след като Русия анексира украинския полуостров Крим.Това действие на Москва не е признато от почти никого по света и е обявено за незаконно, но управляващите в Кремъл казват, че никога няма да върнат полуострова, защото това е част от Русия.По официални данни в последвалото кръвопролитие в Източна Украйна са загинали над 10 000 души.\"Черният\" списък, за който пък става дума, е отговор на ЕС - различен от икономическите санкции. Те засягат отношенията в енергетиката, отбраната и финансовия сектор и са удължени до януари 2018 г.", "date": "2017.09.07", "title": "ЕС удължи с още 6 месеца санкциите срещу руски лица и фирми"}
{"url": "http://www.novinite.bg/articles/149705/Predstavitel-na-KNDR-Yadrenite-orajiya-garantirat-mir-na-Korejskiya-poluostrov", "text": "„Ядрените оръжия на Северна Корея всъщност гарантират мира на Корейския полуостров, като възпират нападения”, заяви севернокорейски представител на Източния икономически форум в град Владивосток, предаде Ройтерс, информира бТВ.Според него Съединените щати водят враждебна кампания срещу КНДР, но нямало да успеят да сплашат страната.Междувременно китайският външен министър Ван И заяви, че ключът към решаването на кризата е едновременно в санкциите и в диалога с КНДР.Той увери, че Китай твърдо подкрепят бъдещите решения на Съвета за сигурност на ООН за севернокорейската ядрена и ракетна програма.", "date": "2017.09.07", "title": "Представител на КНДР: Ядрените оръжия гарантират мир на Корейския полуостров"}
{"url": "http://www.novinite.bg/articles/149647/Vremeto-shte-e-predimno-slanchevo", "text": "Атмосферното налягане ще е близко до средното за месеца, но през деня слабо ще се понижи. Днес ще е предимно слънчево. Ще духа слаб до умерен вятър от запад-югозапад. Сутринта ще е хладно, но дневните температури ще се повишават и максималните ще са между 26° и 31°, в София около 27°. Такава е прогнозата за времето на Националния институт по метеорология и хидрология (НИМХ) при БАН, съобщи дежурният синоптик Боряна Маркова.  По Черноморието ще преобладава слънчево време. Ще духа слаб до умерен юг-югоизточен вятър. Максималните температури ще бъдат между 26° и 28°, температурата на морската вода е 22°-24°. Вълнението на морето ще е 1-2 бала. В планините ще бъде предимно слънчево. Ще духа слаб до умерен запад-югозападен вятър. Максимална температура на 1200 метра около 21°, на 2000 метра – около 14°.", "date": "2017.09.07", "title": "Времето ще е предимно слънчево"}
{"url": "http://www.novinite.bg/articles/149676/Zashto-germancite-sa-naj-shtastlivite-v-ES", "text": "Германците са оптимисти, италианците са песимисти: според едно ново изследване, гражданите на Германия са най-щастливите европейци. Те са доволни от живота в страната си и имат само един проблем... Но той е свързан с ЕС, информира ДАРИК.   Германците гледат в бъдещето общо взето с оптимизъм: почти 60% от тях смятат, че страната им се движи в правилната посока, 63% са доволни от функционирането на демокрацията, а цели 77% казват, че през последните две години икономическото им положение или е останало непроменено, или дори се е подобрило.   Това става ясно от проучването \"еupinions\" на фондация \"Бертелсман\". Авторките му Изабел Хофман и Катерин де Фриз са се допитали не само до германците, а до гражданите на всички 28 държави от ЕС. Общият брой на интервюираните е 10 000. А първият важен извод от допитването гласи: германците са по-доволни от всички останали европейци. Доволни обаче от себе си – не и от самия ЕС.   72 на сто от германците заявяват, че не са доволни от посоката, в която се движи ЕС. \"Нагласите в Германия в това отношение са странни, да не кажа изкривени: в Германия всичко е наред, ама в Европа нещата вървят на зле\", коментира Изабел Хофман.Според него обаче е опасно, когато толкова много хора са по-доволни от случващото се в собствената им страна, отколкото от процесите в ЕС - както е в случая с германците. Критиката срещу ЕС е резултат от засиления национализъм, казва той. \"Много национални политици, включително и в ЕС, злоупотребяват с ЕС и с еврото, оправдавайки с тях своите собствени грешки.\" \"Доминиращото настроение в Германия е добро\", обобщава Изабел Хофман. А причините за това са фактори като стабилната валутна ситуация, която успокои германците, както и международната обстановка - Брекзитът, избирането на Доналд Тръмп и напреженията през 2016, които по-скоро ги притесни. \"Хората се питаха: Господи, накъде е тръгнал светът?\" Освен това предстояха избори в Австрия, Нидерландия и Франция, а десните популисти набираха сили. После обаче дойде обратът. От началото на 2017 година настъпи известно успокояване и хората усетиха някакво облекчение, обяснява Хофман. Изборите в горепосочените европейски държави не завършиха така, както мнозина се опасяваха. И в Германия вътрешнополитическият спор около възможните решения на бежанската криза постепенно затихна. С две думи: положителни тенденции както в страната, така и в Европа, към които се добавя стабилното икономическо положение. \"Една необичайна ситуация, в която кокошката на съседа не ни изглежда като угоена гъска\", обобщава Хофман.", "date": "2017.09.07", "title": "Защо германците са най-щастливите в ЕС"}
{"url": "http://www.novinite.bg/articles/149698/Zoya-Savova-shte-izpalnyava-vremenno-dlajnostta-direktor-na-SMG", "text": "Зоя Савова ще изпълнява временно длъжността директор на Софийската математическа гимназия \"Паисий Хилендарски\", съобщават от училището, информира БНТ.Зоя Савова е дългогодишен преподавател по математика в СМГ и тя ще ръководи временно гимназията, след като на 4 септември Комисия от Регионалното управление по образованието в София-град /РУО/ връчи заповед за уволнение на директора на Софийската математическа гимназия Антони Стоянов.Началникът на РУО-София Ваня Кастрева съобщи тогава на брифинг, че ще има временно изпълняващ длъжността директор на СМГ, а конкурс за избирането на нов директор ще бъде организиран по-късно.Конфликтите в Софийската математическа гимназия започнаха преди месеци, след като директорът Антони Стоянов уволни учителката по математика Петя Тодорова и не поднови договори на други учители. Според Стоянов Тодорова е уронила престижа на СМГ с участието си в комисията за математическото състезание \"Европейско кенгуру\".Преди дни от РУО-София поискаха оставката на Стоянов, учители, родители и ученици се обявиха в негова защита, а други учители пък заявиха, че \"няма да влязат на 15 септември, ако Стоянов още е директор\".", "date": "2017.09.07", "title": "Зоя Савова ще изпълнява временно длъжността директор на СМГ"}
{"url": "http://www.novinite.bg/articles/149666/Komisiyata-po-okolnata-sreda-i-vodite-shte-obsadi-vetoto-na-prezidenta", "text": "Парламентарната Комисия по околната среда и водите ща обсъди ветото на президента върху промените в Закона за опазване на околната среда и водите. Приетите през юли промени премахват втората съдебна инстанция при обжалване на административни актове във връзка с околната среда и биологичното разнообразие, информира БНТ.В мотивите си президентът посочи, че държавата трябва да създава не само регулации за съхраняването и възпроизводството на околната среда, но и ефективен контрол за тяхното прилагане. Според него премахването на втората инстанция намалява интензитета на защитата, необходима за гарантиране на околната среда като конституционно призната ценност. Народното събрание прие тази промяна, за да се съкрати времето за реализирането на обекти с национално стратегическо значение.", "date": "2017.09.07", "title": "Комисията по околната среда и водите ще обсъди ветото на президента"}
{"url": "http://www.novinite.bg/articles/149700/Facebook-razkri-finansirana-ot-Rusiya-dezinformacionna-kampaniya", "text": "Интернет компанията Фейсбук заяви, че е разкрила финансирана от Русия кампания за разпространение на предизвикващи разделение социални и политически послания в своята мрежа, съобщи Би Би Си. Компанията каза, че за двегодишен период до май 2017 г. са похарчени 100 000 долара за около 3000 реклами, informira DARIK. Рекламите не са подкрепяли конкретни политически фигури, а са засягали теми като имиграцията, расите и равноправието. Фейсбук каза, че сътрудничи с американско разследване по въпроса. Компанията предава доказателствата, с които разполага, на специалния прокурор Робърт Мълър, който ръководи разследване за предполагаема руска намеса в президентските избори в САЩ миналата година. Рекламите насочвали потребителите към около 470 профила, разпространяващи невярна информация, или по друг начин нарушавали условията на Фейсбук. \"Рекламите и профилите, изглежда, са били съсредоточени върху разпространение на предизвикващи разделение социални и политически съобщения в целия идеологически спектър\", каза социалната мрежа. Компанията заяви, че според нея профилите са били създадени от установената в Санкт Петербург Агенция за изследване на интернет, известна с публикуването на прокремълски съобщения в социалните медии. Въпросните профили вече са закрити. Дезинформационната кампания е била разкрита при вътрешно разследване на Фейсбук за начините, по които със социалната мрежа може да е било злоупотребено по време на надпреварата за президентските избори в САЩ миналата година.", "date": "2017.09.07", "title": "Facebook разкри финансирана от Русия дезинформационна кампания"}
{"url": "http://www.novinite.bg/articles/149672/Ruskiyat-prezident-Severna-Koreya-nyama-da-se-otkaje-ot-yadrenoto-orajie", "text": "Руският президент Владимир Путин смята, че Пхенян вижда в атомното оръжие единствената защита и няма да се откаже от него, информира ТАСС, цитирана от БГНЕС. попита той на пленарно заседание на проведения във Владивосток Източен икономически форум (ИИФ)Той все пак изрази надежда, че няма да се стигне до използването на атомно оръжие и мащабен конфликт. , каза Путин. И добави, че на същото мнение е и Япония., поясни още руският президент.Той призова да бъде привлечена Северна Корея в съвместни проекти, за да се намали напрежението на Корейския полуостров: Владимир Путин сподели, че вижда желание от страна на американската администрация да се разреди напрежението около КНДР.  ", "date": "2017.09.07", "title": "Руският президент: Северна Корея няма да се откаже от ядреното оръжие"}
{"url": "http://www.novinite.bg/articles/149673/Papa-Francisk-pristigna-v-Kolumbiya", "text": "Папа Франциск пристигна на петдневно посещение в Колумбия снощи, за да подкрепи мирния процес в страната и усилията за национално помирение там. Посещението бе подготвяно няколко години и бе забавено заради проточилите се мирни преговори между правителството и бунтовниците, които все пак се увенчаха с успех, информира БНТ.Светият отец бе топло посрещнат на военното летище в столицата Богота. Политици, участвали в мирните преговори, представители на коренното индианско население, дейци на културата и видни спортисти приветстваха високия гост. Танцьори изнесоха малък фолклорен спектакъл направо на пистата.Папа Франциск: Много ви благодаря още веднъж! Благодаря ви за смелостта и куража! Не се съгласявайте щастието ви да бъде откраднато! Не допускайте да откраднат надеждата ви! Щастие и надежда за всеки! Мога ли да ви помоля за услуга? Молете се за мен, ще го направите ли? Бог да ви благослови и благодаря за това, много е красиво!\r\nФранциск стисна ръцете на много посрещачи, сред които имаше инвалиди и жени, представени от държавната телевизия като жертви на прекратения въоръжен конфликт.\r\nПапата ще отслужи литургия на открита сцена, на която се очаква да присъстват стотици хиляди. Мерките за сигурност за засилени.\r\nПосещението бе подготвяно няколко години и бе забавено заради проточилите се мирни преговори между правителството и бунтовниците, които все пак се увенчаха с успех. Папата бе горещ привърженик на мирния процес и усилията за национално помирение.\r\n", "date": "2017.09.07", "title": "Папа Франциск пристигна в Колумбия"}
{"url": "http://www.novinite.bg/articles/149667/Sarbiya-poe-predsedatelstvoto-na-OSSE", "text": "Белград пое председателството на Организацията за сигурност и сътрудничество в Европа (ОССЕ). Вицепремиерът и министър на външните работи на Сърбия Ивица Дачич заяви, че официален Белград ще положи усилия да постави фоскуса на тази организация върху политическата и военна сигурност чрез разговори и консултации за сигурността и стабилността в региона, съобщава белградският вестник \"Политика\", информира БНТ.Дачич изреди многобройните предизвикателства, пред които е изправен регионът - растяща радикализация и тероризъм, движения на мигранти и бежанци, злоупотреба с информационно-комуникационни технологии, контрабанда на хора, дрога и оръжие, които застрашават общата ситуация със сигурността в Европа.Докато ОССЕ продължава да търси как по най-добър начин да отговори на тези предизвикателства, е ясно, че с тях успешно може да се справим само чрез общи усилия на държавите участнички, заяви сръбският външен министър. ", "date": "2017.09.07", "title": "Сърбия пое председателството на ОССЕ"}
{"url": "http://www.novinite.bg/articles/149650/Nov-tip-boen-samolet-za-balgarskata-armiya", "text": "Депутати ще обсъдят и друга конфликтна тема - избора на нов тип боен самолет за българската армия. Временната анкетна комисия ще изслуша заместник-министър на отбраната, който е управлявал през 2013 г. и 2014 г, информира НОВА.Скандалът около новите машини за модернизирането на българската армия се развива от месец юни насам. Тогава управляващите от ГЕРБ заподозряха президента Румен Радев, че е упражнил натиск при избора на шведска компания, която трябва да достави новите бойни самолети.Президентът категорично отхвърля обвиненията. А държавата ще похарчи до милиард и 500 милиона лева за купуването на изтребители.  ", "date": "2017.09.07", "title": "Нов тип боен самолет за българската армия?"}
{"url": "http://www.novinite.bg/articles/149654/Akciya-mrasen-vazduh-v-Sofiya", "text": "Мобилни лаборатории мерят вредните газове от автомобилите в София. Това се случва от няколко дни на четири възлови места в столицата, информира НОВА.Шофьорите ще виждат в реално време дали нивата на вредни емисии са ниски, средни или високи. Дизеловите коли замърсяват въздуха 10 пъти повече дори от тежкотоварните автомобили, показва проучване на Европейската комисия, която затегна колана на трафика, за да се бори със смога.Оказва се, че 25% от колите произвеждат 90% от мръсния въздух, който дишаме. Остава въпроса кои са най-вредните за природата коли.Данните към момента показват, че най-мръсен въздух дишат в Маниса и Анкара в съседна Турция. Замърсяването в Линц, Австрия, също е над нормата, както и в Приевидза, Словакия. Към днешна дата в София дишаме чист въздух. ", "date": "2017.09.07", "title": "Акция ''мръсен въздух'' в София"}
{"url": "http://www.novinite.bg/articles/149655/Kakvo-shte-spechelim-ot-novoto-transportno-trase-s-Garciya", "text": "Нов транспортен коридор между България и Гърция. Железопътно трасе ще свързва пристанищата Русе и Солун и ще струва милиард и 70 милиона лева и вероятно ще е готово до десет години, информира НОВА.\"Проектът в първата си фаза включваше връзка между пристанищата Бургас и Александруполис. Впоследствие придоби развитие и включихме повече пристанища от българска и от гръцка страна, както и да има възможност стоки, хора и товари да бъдат прехвърляни от един на друг вид транспорт. Добавиха се пристанищата Солун, Кавала, Александруполис през Свиленград, и българските Бургас, Варна и Русе. За участъка, който трябва да бъде доизграден, е остойностен като 1 милиард и 70 милиона”, заяви в студиото на „Здравей, България” транспортният министър Ивайло Московски.По думите му модернизацията на влаковата транспортна система е сложен процес. А там, където има проблемни участъци, влаковете трябва да намаляват до безопасна скорост.„Създаваме съвместен екип с Гърция. Начинът за финансиране тепърва ще бъде договарян с Европейската комисия и Европейската инвестиционна банка”, коментира още Московски.„Участъкът Александруполис-Бургас може да стане до 2-3 години. Изграждането на интермодалните терминали на Варна и Русе ще отнемат повече време – може би до около 10 години този коридор ще бъде факт”, поясни транспортният министър Ивайло Московски. ", "date": "2017.09.07", "title": "Какво ще спечелим от новото транспортно трасе с Гърция?"}
{"url": "http://www.novinite.bg/articles/149659/Stoil-Yakov-V-kazusa-s-Dunarit-darjavata-se-mesi-v-chasten-spor", "text": "По повод казуса с компанията „Дунарит” държавата се меси в частен спор и няма причина правителството в лицето на икономическия министър да бъде разтревожен за дружеството Това е позицията на Стоил Яков, бивш член на бордна на директорите на „Терем” АД, информира бТВ.Той е категоричен, че не разбира какво налага министър Емил Караниколов да спасява компанията. „ Има цесия между „Дунарит” и друго дружество, правителството, чрез квесторите на КТБ обжалва цесиите като незаконни. Докато трае спорът е нормално да не се извършват плащания. И държавата изкупува тези задължения, плаща ги на КТБ, а КТБ ще обезпечи една страна, чрез неясно какви активи. А защо не са изплатени? Защото същата държава и синдици оспорва цесиите”, коментира Яков.По думите му министерството дава лоши сигнали и показва на външните ни партньори, че средата за бизнес у нас не е сигурна.", "date": "2017.09.07", "title": "Стоил Яков: В казуса с „Дунарит” държавата се меси в частен спор"}
{"url": "http://www.novinite.bg/articles/149648/Kasno-snoshti-izgasiha-pojara-kraj-TEC-Sever-v-Plovdiv", "text": "Късно снощи беше загасен пожарът, който горя на метри от ТЕЦ \"Север\" в Пловдив. Огнеборците се бориха с пламъците около пет часа. Според запознати, съдейки по черния дим в началото на пожара, са горели и гуми. Официалната причина за разразяването на огъня не е яснаГорели са сухи треви. В погасяването на пламъците са се включили пет пожарни. Не е имало опасност за хората в Пловдив. Въпреки това свидетели разказват, че пламъците са се виждали от града.      ", "date": "2017.09.07", "title": "Късно снощи изгасиха пожара край ТЕЦ \"Север\" в Пловдив"}
{"url": "http://www.novinite.bg/articles/149660/Komisiyata-po-byudjet-i-finansi-shte-razgleda-promenya-taksa-smet", "text": "\r\nКомисията по бюджет и финанси ще разгледа радикална промяна в изчисляването на такса \"смет\". Проектът предвижда \"замърсителят да плаща\", а това ще доведе до вдигане на налога за домакинствата, информира бТВ.\r\nПроектът предвижда общините да избират между три варианта за изчисляването му – според броя на лицата в домакинството, на база вместимост на съдовете за смет или чрез система със специални торби за отпадъци.\r\nПредвижда се промените да влязат в сила от 2019 г., без преходен период както първоначално се предвиждаше. Предстои решението на депутатите.\r\n", "date": "2017.09.07", "title": "Комисията по бюджет и финанси ще разгледа променя такса „смет”"}
{"url": "http://www.novinite.bg/articles/149658/Golyama-lipsa-na-kadri-v-nacionalna-sigurnost", "text": "Кадровото състояние на ДАНС – 20% кадрови некомплект, и Държавната агенция „Разузнаване“ (ДАР) – 38%, съчетано с огромното число незаети бройки в армията, създава голям проблем в системата на национална сигурност и отбрана като цяло. Това каза бившият директор на Националната разузнавателна служба ген. Кирчо Киров , коментирайки доклада на ДАР, информира бТВ.„Причините може да се търсят в много посоки – посочи той – например в недоброто състояние на образованието и продукцията от потенциални кадри на структурите за отбрана и сигурност, което то произвежда, недобре работещата кадрова дейност на структурите за кадрово обезпечаване на тези институции, което всъщност е въпрос на организация“.Според ген. Киров би трябвало работата в разузнаването да се смята за престижна, „макар че в последните години престижът му значително падна, не само на него, но и на специалните служби като цяло, в това число и на армията“.Тежестта трябва да падне на външното разузнаване, чийто приоритет е придобиването на изпреварваща информация за сигурността на страната, за заплахите от тероризъм, за териториалната цялост на страната, от бежански поток и т.н. Защото в такава сложна обстановка, в която с намира страната, външното разузнаване е това, което трябва да даде изпреварващата информация за вземане на държавни решения, каза гостът.За констатацията в доклада на ДАР, че ислямизацията на ромските махали е една от основните заплахи за териториалната цялост на страната, ген. Киров каза, че разрешението на тези проблеми има само държавнически измерения, това е въпрос на политика, на стратегия – в политиката, в икономиката, в интеграцията и приобщаването на малцинствата, включително образованието.Според него мигрантите не са проблем за България в такава степен, в каквато бяха преди 1 – 2 години", "date": "2017.09.07", "title": "Голяма липса на кадри в национална сигурност"}
{"url": "http://www.novinite.bg/articles/149663/Izpalnenieto-na-remontat-na-bul-Dondukov-shte-priklyuchi-v-srok", "text": "Запазва се изцяло павираната настилка по \"Дондуков\". Изпълнението на ремонта върви в срок. Под паветата има 25 см циментова стабилизация, предвид тежкия трафик по булеварда. Това заяви заместник-кметът по транспорта в Столичната община Евгени Крусев в студиото на \"Денят започва\", информира БНТ.\r\nРемонтите предизвикват затруднения на гражданите, но те могат да станат \"арена\" на нещо приятно. Затова и организираме волейболен турнир за деца и възрастни на 12 септември на бул. \"\", каза Крусев.\r\nТой допълни, че продължава работата по а на тротоарите по бул. \"Прага\". Предизвикателство са много комуникации, които минават през района. Но за първия учебен ден дейностите там ще са приключили. За следващата година предстои  на бул. \"Васил Левски\" и тунела при НДК, тъй като те поеха основна част от трафика покрай ите на бул. \"Патриарх Евтимий\".\r\nПредстоят административни процедури за а на ул. \"Граф Игнатиев\". Проектът е ключов за обновяването на централната градска част, каза Крусев.\r\n", "date": "2017.09.07", "title": "Изпълнението на ремонтът на бул. \"Дондуков\" ще приключи в срок"}
{"url": "http://www.novinite.bg/articles/149674/Koi-sa-gradovete-s-naj-evtini-goriva-u-nas", "text": "След като известно време бе на второ място след Русе, Варна си върна първото място в класацията за най-евтини горива у нас. Сайтът следи ежедневно цените на горивата във всички бензиностанции у нас и в Европа. Подреждането се прави на база цените на основните горива - бензин А95, дизел  и пропан-бутан, като участват всички 1756 бензиностанции в страната. Във Варненска областима 85 бензиностанции, 62 от които са в морската столица. В региона днес средната цена на литър от най-масовия бензин е 1,92 лв. Дизел зареждаме за 1,90 лева литъра, а пропан-бутанът е на цена 0,89 лева. На второ място в класацията за най-евтини горива у нас е Русе. Челната петица се допълва от областите Велико Търново, Ямбол и Габрово. Съседната на Варна област Добрич е на шеста позиция. Бургас и Шумен са съответно на 21-о и 22-ро място. Най-скъпите горива у нас се продават в столицата София, която се намира в дъното на подреждането. В 14 от областите у нас средната цена на най-масовия бензин е под средната за страната. Дизелът е по-евтин в 15 области. По-евтин от средното за страната е пропан-бутанът в 17 области.  Средните цени на горивата във Варненска област за днес пък изглеждат така: Бензин А95: 1,92 лв./л  Дизел: 1,90 лв./л  Пропан-Бутан: 0,89 лв./л  Метан: 1,28 лв./кг", "date": "2017.09.07", "title": "Кои са градовете с най-евтини горива у нас?"}
{"url": "http://www.novinite.bg/articles/149683/Blagotvoritelna-kampaniya-shte-pomaga-na-majki-v-risk", "text": "Благотворителна кампания за осигуряване на бебешки пюрета, памперси и пакетирани храни, обяви Комплексът за социални услуги за деца и семейства в Пловдив. Продуктите са за защитеното жилище, в което са настанени бременни момичета и майки в риск да изоставят децата си. Според социални работници от Пловдив у нас липсва цялостна държавна политика по отношение на превенцията на изоставянето на бебета. А освен от психологическа подкрепа, в повечето случаи майките се нуждаят и от материална помощ, информира БНТ.В защитеното жилище в момента под закрила са четири майки и техните деца, които нямат подкрепа от близки и роднини. Някои от момичетата все още са непълнолетни, други са жертва на домашно насилие.Недка Петрова - директор на Комплекса за социални услуги за деца и семейства - Пловдив: \"В рамките на тази услуга бюджетът е предвидил за една двойка майка-дете е на година малко по-малко от 8000 лева. Изключително малък е този стандарт, би могло да се направи нещо, за да бъде той по-голям.Благодарение на спонсори са осигурени детски колички и дрехи. Има нужда обаче от храни, които Комплексът за социални услуги се затруднява да осигури. Недка Петрова - директор на Комплекса за социални услуги за деца и семейства-Пловдив: Имаме изключително голяма нужда от бебешки храни, бебешка козметика, памперси.Липсата на финансови средства и безизходицата са част от проблемите, които са довели някои от майките тук. Като 20-годишното момиче, което ще наречем Ася, потърсила помощ в шестия месец на бременността си.Сега социалните работници се опитват да осигурят за младата майка и момиченцето ѝ общинско жилище. ", "date": "2017.09.07", "title": "Благотворителна кампания ще помага на майки в риск"}
{"url": "http://www.novinite.bg/articles/149691/Nova-hakerska-ataka-s-imejli-ot-NAP", "text": "Нова хакерска атака с разпращане на имейли от името на Националната агенция за приходите, информира бТВ.Данъчните съветват в никакъв случай да не се отварят прикачените файлове.Хиляди писма с информация за променени срокове за подаване на данъчни декларации са били разпратени на 5-ти и 6-ти септември. Алармираха, че в тях се описват нововъведения в закони и съответно глоби, които достигат до 6000 лв. Подателят на фалшивите електронни писма не е с имейл адрес от официалните домейни на НАП –  и . От НАП подчертават още, че никога не изпращат писма с приложения и съветват, в случай, че все пак сме отворили приложеният файл веднага да стартираме антивирусна програма. Според експерти става въпрос за \"троянски кон\" който може да изтрие или превземе част от съдържанието на компютъра, в това число да се стигне до кражба на поверителни данни, като пароли и банкови смитки.", "date": "2017.09.07", "title": "Нова хакерска атака с имейли от НАП"}
{"url": "http://www.novinite.bg/articles/149675/Chast-ot-stolicata-bez-voda-na-8-septemvri", "text": "На 8 септември 2017 г. (петък), във връзка с подмяна на сградно водопроводно отклонение на ул. „Парчевич“, Център  се налага спиране на водоподаването от 9:00  до 18:00 часа на клиентите на „Софийска вода”, живеещи в района на: по ул. „Парчевич“ от бул. „Витоша“ до ул. „Ангел Кънчев“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Парчевич“ ъгъла с ул. „Ангел Кънчев“. На 8 септември 2017 г. (петък), във връзка с монтаж и подмяна на сградно водопроводно отклонение на ул. „Солунска“, Център  се налага спиране на водоподаването от 9:00  до 21:00 часа на клиентите на „Софийска вода”, живеещи в района на: по ул. „Солунска“ от бул. „Витоша“ до ул. „Княз Борис I“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Солунска“ ъгъла с ул. „Цар Асен“. На 8 септември 2017 г. (петък), във връзка с подмяна на сградно водопроводно отклонение на ул. „Иларион Макариополски“, гр. Банкя  се налага спиране на водоподаването от 9:30  до 16:30 часа на клиентите на „Софийска вода”, живеещи в района на: ул. „Иларион Макариополски“, ул. „Росица“ по ул. „Бор“ от ул. „Цар Освободител“ до ул. „Булаир“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Иларион Макариополски“, ъгъла с ул. „Росица“.   На 8 септември 2017 г. (петък), във връзка с подмяна на сградно водопроводно отклонение на ул. „Луи Айер“, кв. „Манастирски ливади“  се налага спиране на водоподаването от 10:00  до 16:00 часа на клиентите на „Софийска вода”, живеещи в района на: ул. „Луи Айер“ от №159 до №229 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Луи Айер“ №221. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . “Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.09.07", "title": "Част от столицата без вода  на 8 септември"}
{"url": "http://www.novinite.bg/articles/149656/Prebiha-dete-v-detska-gradina", "text": "Шокиращи снимки обиколиха социалните мрежи. Потресен баща алармира за насилие над детето му в детска градина. Дядото на момченцето отишъл да го прибере и видял синини по лицето му, а детето било неспокойно и плачело, информира НОВА. Действието се развива в детска градина „Пролет” в Панагюрище.Дядото Красимир Налбантов разказа, че учителите му обяснили, че детето е ухапано. В изваденото медицинско пише, че то е насинено в областта на лявата и дясната буза.Инцидентът е станал в 11.00 часа, а никой от родителите не е уведомен за случая. Те са убедени, че става въпрос за побой, а не за ухапване, защото синините стигат по ухото и зад него, а от едно ухапване не може да се получат такива синини. Родителите смятат, че госпожата е била детето.Учителката отрича да го е удряла. Разказва, че си играело с по-голямо дете и твърди, че е захапано по бузата. Директорката на детската градина твърди, че дядото се върнал и ударил два шамара на учителката, което било прецедент в досегашната й практика. Дядото на момченцето отрича това да се е случвало. ", "date": "2017.09.07", "title": "Пребиха дете в детска градина"}
{"url": "http://www.novinite.bg/articles/149694/Shturcite-zakriha-33-toto-izdanie-Apoloniya-v-Sozopol", "text": "Любимата на поколения българи рок банда „Щурците“ закри 33-тото издание на празниците на изкуствата „Аполония“ в Созопол. Кирил Маричков сподели пред екипа на Фондация „Аполония“, че закриващият концерт е бил последната изява на сцена на групата, информира ДАРИК. Огромният интерес на публиката доказа, че тазгодишното издание на Фестивала беше едно от най-успешните в историята му, твърдят организаторите. Тази година „Аполония“ представи 11-дневна богата и разнообразна програма с удължено времетраене. Почетният приз „Аполон Токсофорос“ беше присъден на скулптура и художник Павел Койчев. Генерален спонсор на „Аполония“ връчи своята специална награда на Лили Иванова.", "date": "2017.09.07", "title": "„Щурците“ закриха 33-тото издание „Аполония“ в Созопол"}
{"url": "http://www.novinite.bg/articles/149686/Zabranyavat-divoto-kampinguvane", "text": "Дивото къмпингуване не е незаконно. Това е окончателното решение на Върховният административен съд, информира НОВА.Според съда никъде в законодателството няма ограничение за разполагане на палатки и каравани извън къмпингите.Затова било недопустимо местни власти да забраняват действия, които не са забранени със закон.  ", "date": "2017.09.07", "title": "Забраняват дивото къмпингуване"}
{"url": "http://www.novinite.bg/articles/149703/Vse-po-malko-lekari-v-oblast-Vraca", "text": "По-малко лекари са работили в област Враца през 2016 година, сравнено с предходната 2015, отчитат от Териториалното статистическо бюро Северозапад. През отчетния период населението в региона е обслужвано от 644 лекари, докато през 2015 г. са били 671.  Намаляват и медицинските сестри – 817 през 2016 към 887 през 2015,  лаборантите – 109/ 113, както и фелдшерите – 98/ 101. При медицинските специалисти по здравни грижи увеличение се наблюдава само в броя на акушерките – 96 през 2016 г. към 80 през 2015 г. Относително стабилен остава броят на зъболекарите в областта – 137 и зъботехниците – 15 бр, съобщава ДАРИК. Освен че намалява броят на лекарите се увеличава и средната им възраст. Най-голям се оказва делът на лекарите във възрастовата група 55 - 64 години - 40.4%. Като добавим и тези над 64 години, които са 17.7% става ясно, че във врачанско близо 60 % от докторите са на възраст по-близка до пенсионната. Младите практикуващи лекари - на възраст до 35 години, са едва 4.8 %, В структурата на лекарите по специалности най-голям е делът на общопрактикуващите  - 15.8% от всички практикуващи лекари в областта, следвани от практикуващите специалност „Анестезиология и интензивно лечение“ - 5.9%, „Хирургия“ – 4.8%, „Вътрешни болести“ - 4.6%,  „Акушерство и гинекология“ – 4.3%, „Нервни болести“ – 4% и „Педиатрия“ – 3.8%.               Осигуреността с общопрактикуващи лекари в област Враца е 6.0 при 6.2 на 10 000 за страната. Най-висок е показателят за областите Плевен (8.2 на 10 000 души), Сливен (8.0), Добрич и Видин (по 7.1), Стара Загора, Ловеч и Перник (по 7.0). Най-ниска е осигуреността на населението с общопрактикуващи лекари в областите Разград и Кърджали (по 4.2 на 10 000 души от населението), и Търговище (4.4).", "date": "2017.09.07", "title": "Все по-малко лекари в област Враца"}
{"url": "http://www.novinite.bg/articles/149693/Balgarski-i-italianski-samoleti-zapochnaha-savmestni-letatelni-trenirovki-u-nas", "text": "У нас започнаха съвместни българо-италианска летателни тренировки, информира бТВ.Учението ще продължи около седмица. В него участват четири български „МиГ-29“ и четири италиански „Юрофайтър тайфун“, които са тук по усилената мисия за охрана на въздушното пространство – т. нар. air policing.Включени са и средства на противовъздушната отбрана на страната и на сухопътните войски.Учението е добра възможност за нашите ВВС да тренират своите възможности срещу натовски изтребител от 4+ поколение.", "date": "2017.09.07", "title": "Български и италиански самолети започнаха съвместни летателни тренировки у нас"}
{"url": "http://www.novinite.bg/articles/149651/Pravitelstvoto-obsadja-Azerbajdjanskata-afera", "text": "Азербайджанската афера ще е днес във фокуса на правителството. Очаква се българските държавници да решат как да процедират с международното разследване, което обвини българският представител в Европейската банка за възстановяване и развитие Калин Митрев в участие в схема за пране на пари, съобщава НОВА.Става въпрос за пари, които Митрев и други политици по света били получавали за това да се грижат за положителния имидж на режима в Азербайджан.Митрев вече се защити като обясни пред NOVA, че парите са били за консултантски услуги в период, в който той не е заемал високата длъжност в банката. Освен това средствата били декларирани и с платени данъци.  ", "date": "2017.09.07", "title": "Правителството обсъджа Азербайджанската афера"}
{"url": "http://www.novinite.bg/articles/149661/Rumen-Radev-Stradame-ot-razedinenie-i-ot-lipsa-na-vyara", "text": "Пловдив отбелязва тържествено 132-та годишнина от Съединението на България. На площад \"Съединение\", пред едноименния паметник, хиляди пловдивчани и гости на града се събраха, за да почетат паметта на предците ни, осъществили Съединението на Княжество България с Източна Румелия през 1885 г. БНТ 1 предава на живо от Града на тепетата тържествената заря-проверка по повод 132 години от Съединението на България, информира БНТ.Президентът и върховен главнокомандващ на Българската армия Румен Радев прие почетния строй на представителните подразделения на 68-ма бригада \"Специални сили\". В словото си президентът отново подчерта значението на Съединението за съвремието.Румен Радев, президент на Република България: Националното обединение и чистата и свята република на Апостола са свещените идеали, които 20-ти век не сбъдна. Но те останаха въжделения хоризонт, към който българите крачеха през войни, през въстания, през вътрешни сътресения десетилетия наред. Съединението е първият бляскав успешен епизод по трънливия път на модерна България. То продължава и днес да ни учудва и да търсим истината как може само на 7-мата година от свободата българите да се окажат по-зрели отколкото сме днес, способни да постигат национална цел с един почти безкръвен акт. Достатъчно силни да отстоят Съединението си при Гургулят и Сливница само след два месеца. Способни да превърнат младата си държава от зрител в актьор на балканската и европейската политически сцени. В единението е отговорът. С тази дума мнозина спекулират. А вътрешната корист я разяжда отвътре. Затова днес страдаме от разединение и от липса на вяра. Нихилизмът не е изход. Изходът е в преоткриването на този стар урок от 1885 година. В гражданската преоценка на всеки от нас, в личната отговорност, в нашия личен пример, в това как ние днес от висотата на нашето време гледаме на нашите предци, които заложиха всичко, за да бъдем това, което сме днес. Затова днес по празниците не ни трябват толкова възхвали, разум ни трябва и почит към смелите, които плащат цената на малодушните. Поклон пред делото им. Да живее свободна и единна България! ", "date": "2017.09.07", "title": "Румен Радев: Страдаме от разединение и от липса на вяра"}
{"url": "http://www.novinite.bg/articles/149649/Obsajdat-promenite-v-Zakona-za-okolnata-sreda", "text": "Депутатите от Комисията по околна среда и водите ще обсъдят ветото, което президентът Румен Радев наложи върху промени в Закона за околната среда, информира НОВА.Предложенията предвиждаха премахване на втората съдебна инстанция, когато се обжалва оценката за въздействие върху околната среда на обекти от национално значение. Такъв например е строителството на магистрала \"Струма\" през Кресненското дефиле. Така според някои промените в закона се правеха в интерес на инвеститори и в ущърб на природата и здравето на хората. С президентското вето обаче Народното събрание ще трябва отново да обсъди спорната точка.      ", "date": "2017.09.07", "title": "Обсъждат промените в Закона за околната среда"}
{"url": "http://www.novinite.bg/articles/149688/Merki-za-zaetost-v-Severozapadna-Balgariya", "text": "Стотици от Северозапада започват работа по нова програма за трайно безработни и неактивни хора. Така 14 общини от Видин, Враца и Монтана с висок процент безработица имат нов шанс да наемат трудоспособни мъже и жени за различни дейности. Едни от тях са назначени в частния сектор, а други към общините в полза на населението. Заплатите им идват от държавата, информира НОВА.Мотика, метла, лопата и хора, които от години не са имали редовна работа. Пред пенсия, но без работа и без трудов стаж. Историята на Иванка е почти като на всички жени и мъже, назначени по новата програма \"Работа\" във видинската община Ружин.Община Ружинци е първенец в цялата страна по висок процент безработица - над 63%. От дни негативната статистика се променя - близо 150 души са наети на работа.„Те ще изпълняват общи дейности, общи работници и поддръжка на общински сгради, улици, тротоари и паркове и градини...Огромно спасение и шанс за тези хора за първи път да работят от години”, обясни Александър Александров - кмет на община Ружинци.И ще доказват труда си. За целта ще бъдат направени снимки на всички обекти, преди да се започне да се работи върху тях. Градинките, парковете и обектите ще бъдат снимани отново, за да се види резултатът.Засега хората са наети до края на тази година, но има възможност програмата да продължи и през 2018 г.  ", "date": "2017.09.07", "title": "Мерки за заетост в Северозападна България"}
{"url": "http://www.novinite.bg/articles/149684/Otpuskat-100-miliona-leva-za-remonti-na-patishta", "text": "Правителството отпусна 100 милиона лева за ремонти на републиканските пътища, информира ДАРИК. Приоритетно ще започне рехабилитацията на Околовръстния път в София, в отсечката между Ботевградско шосе и магистрала Тракия, на пътя от София към Перник през квартал Княжево, както и на пътя между Варна и Златни пясъци. Очаква се ремонтите да започнат тази есен и да завършат до края на годината.", "date": "2017.09.07", "title": "Отпускат 100 милиона лева за ремонти на пътища"}
{"url": "http://www.novinite.bg/articles/149678/Sotir-Cacarov-razporedi-proverka-po-sluchaya-s-Kalin-Mitrev", "text": "Главният прокурор Сотир Цацаров разпореди проверка по случая с Калин Митрев, представител на България в ЕБВР, информира БГНЕС.Проверката ще се извърши от Софийската градска прокуратура, като на Националната агенция по приходите ще бъдат възложени действия, свързани с предмета й – дали са налице данни за данъчни престъпления или пране на пари, съобщиха от прокуратурата. По-рано правителството обави, че ще проверява обвиненията към Калин Митрев по така наречената \"Азербайджанска афера\". Финансовият министър вече поиска обяснения от представителя на България в Съвета на директорите на Европейската банка за възстановяване и развитие. То е свързано с това как името му е замесено в схемата. Междувременно, самият Митрев заяви позицията си пред NOVA. Според него скандалът е атака срещу него и съпругата му Ирина Бокова. Той не отрича, че е взимал пари, но те са били регламентирани, декларирани и с платени данъци.„Това е безсмислена спекулация. Достатъчно сензационна, за да предизвика интерес и вреди на мен и на семейството ми. За мен това е кампания. Споменава се български представител. Няма такова нещо. Аз съм бил четири години извън банката и през това време съм вършил консултантска дейност. Нещо, което върша от 1992 г. насам. Да се поставя под съмнение моята работа и професионалната ми пригодност да я върша, е абсурдно”, заяви Митрев. ", "date": "2017.09.07", "title": "Сотир Цацаров разпореди проверка по случая с Калин Митрев"}
{"url": "http://www.novinite.bg/articles/149701/Zamestnik-predsedatelyat-na-parlamenta-poiska-ostavkata-na-premiera-Borisov", "text": "Заместник-председателят на парламента и лидер на партия Воля Веселин Марешки поиска оставката на премиера Бойко Борисов. Според Марешки това правителство не работи добреи трябва да си ходи, информира ДАРИК.Марешки обясни, че би инициирал вот на недоверие към кабинета. Междувременно лидерът на Воля цитира изказване на Борисов, за което обаче не е сигурен дали е казано наистина. Според Марешки Борисов е заявил, че ако на протест на 11 септември се съберат 300 човек, премиерът ще подаде оставка. \"За всички е ясно, че на протеста който е обявен от будни български граждани със сигурност ще има. Ако той е казал, че ако има 300 човека ще си подаде оставката, няма нужда да чака за да ги види. Ще трябва да постъпи мъжко. Понеже той държи пред българския народ да го възприемат като мъжкар.\", допълни Марешки. Депутатът от ГЕРБ Тома Биков заяви в кулоарите на парламента, че дори колегите му от Воля да внесат вот на недоверие, мнозинството в пленарната зала ще го преодолее. По повод думите на Марешки, че Борисов би подал оставка, ако на протест пред парламента се съберат 300 души, Биков определи новината като фалшива. \"Аз не съм чувал такива думи. Аз виждам някакви фалшиви сайтове, които разпространяват фалшиви новини през останалото време и сега разпространяват някаква новина за някакъв митичен протест. Според мен 300 души абсурд да се съберат, но така или иначе и 300 души да дойдат не мисля, че това е основание да се подава оставка. Този дебат нито го водим, нито сме го водили.\", поясни Биков.", "date": "2017.09.07", "title": "Заместник-председателят на парламента поиска оставката на премиера Борисов"}
