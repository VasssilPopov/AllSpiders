{"url": "http://www.novinite.bg/articles/154146/Obirdjiya-sadi-darjavata-za-loshi-usloviya-v-zatvora", "text": "33-годишният Стефан Стефанов, който през  март 2011 година нахлу въоръжен в клон на \"Инвестбанк\" в центъра на Сливен, простреля охранителя и взе други шестима служители в банката за заложници, съди държавата за лоши условия в затвора. Делото е заведено в Административния съд в Бургас.Стефанов бе осъден на 15 г. лишаване от свобода за престъплението, но сега настоява за обезщетение заради унизителните условия, вкоито бил поставен зад решетките.а дискомфорта, банковият обирджия иска да му се плятат 36 000 лева.Като свидетели той е призовал две ключови фигури от криминалната хроника - Георги Вълев, сочен за един от лидерите от бандата за мокри поръчки „Килърите“ и  Иван Рибов - един от участниците в бомбения атентат срещу Митьо Очите през ноември 2001 г. И двамата са осъдени на доживотен затвор.Днес те бяха доведени, за да свидетелстват за условията в затвора при изключителни мерки за сигурност. ", "date": "2017.12.13", "title": "Обирджия съди държавата за лоши условия в затвора"}
{"url": "http://www.novinite.bg/articles/154140/Incident-s-tir-na-Trakiya", "text": "Аварирал тир ограничи движението по автомагистрала \"Тракия\". Инцидентът се е случил нa 165-ия километър от пътя в участъка между Оризово и Чирпан. Движението се осъществява в аварийната лента в посока Бургас.", "date": "2017.12.13", "title": "Инцидент с тир на \"Тракия\""}
{"url": "http://www.novinite.bg/articles/154115/Prez-po-golyamata-chast-ot-denya-shte-preobladava-slanchevo-vrem", "text": "Днес през по-голямата част от деня ще преобладава слънчево време, с висока облачност. В сутрешните часове, главно в западната част на Дунавската равнина и в отделни райони на Горнотракийската низина, ще бъде мъгливо и там дневните температури ще остават малко по-ниски. След обяд от запад и средната облачност ще започне да се увеличава. Ще духа слаб в източните райони до умерен вятър от запад-югозапад. Максималните температури ще са между 11° и 16°.Атмосферното налягане ще се понижава и ще е по-ниско от средното за месец декември. Над планините ще преобладава слънчево време, с висока облачност. Ще духа умерен и силен вятър от запад-югозапад. Максималната температура на височина 1200 метра ще е около 9°, на 2000 метра – около 4°.Над Черноморието ще е предимно слънчево. Ще духа слаб до умерен вятър от запад-югозапад. Максималните температури ще са 12°-14°. Вълнението на морето ще е около 2 бала. Температурата на морската вода е 11° - 12°.", "date": "2017.12.13", "title": "През по-голямата част от деня ще преобладава слънчево врем"}
{"url": "http://www.novinite.bg/articles/154145/Izravneni-sa-taksite-za-obslujvane-na-patnici-na-Letishte-Sofiya", "text": "Правителството одобри промени в Наредбата за таксите за използване на летищата за обществено ползване и за аеронавигационно обслужване в България, с които се изравняват таксите за обслужване на пътници през Терминал 1 и Терминал 2 на Летище \"София\", съобщиха от пресслужбата на кабинета.Също така се уеднаквяват и таксите за пътуващите, независимо от дестинацията - вътрешна или международна.Направените изменения са европейска практика, която цели предоставяне на равнопоставеност на всички летищни ползватели с цел еднакво ценово третиране на пътниците.С други промени се прецизират текстовете по методиката за определяне на таксите между летищния оператор и авиокомпаниите, добавят от МС. В съответствие с българското законодателство се регламентират текстовете, отнасящи се до правото на подаване на жалби срещу летищния оператор, в случите на несъгласие от страна на авиокомпаниите.Изменя се начисляването на такса \"паркинг\" с цел рационалното разпределение при ползването на летищните площи, предназначени за паркиране на въздухоплавателните средства.", "date": "2017.12.13", "title": "Изравнени са таксите за обслужване на пътници на Летище \"София\""}
{"url": "http://www.novinite.bg/articles/154151/Protest-na-palestinci-pred-amerikanskoto-posolstvo-u-nas", "text": "Протест пред Американското посолство в София. Палестинската общност у нас излезе на мирна демонстрация срещу решението на Вашингтон да признае Йерусалим за столица на Израел. Около 150 човека категорично заявиха, че свещеният град принадлежи само и единствено на Палестина и те няма да приемат друго решение. Настояват още международната общност да поеме нещата в свой ръце.При изключителни мерки за сигурност протестът продължи малко повече от час.", "date": "2017.12.13", "title": "Протест на палестинци пред американското посолство у нас"}
{"url": "http://www.novinite.bg/articles/154156/Protestirat-taksimetrovite-shofori-v-Yambol", "text": "Протестират таксиметровите шофьори в Ямбол. Причината е нападението над техен колега, който беше прострелян от двама ученици преди два дни, съобщава БНР. 18-годишният Симеон Димитров от Елхово и 14-годишният Костадин Стоянов са задържани от полицията малко след престъплението. Пострадалият 31-годишен таксиметров шофьор е в тежко състояние, в болница. Единият от учениците Симеон Димитров е шампион по бокс.\"Протест спрямо посегателството над наши колеги - шофьори. Молим се на Бог. Нямаме друга помощ отникъде. Може би ще е малко трудно за всички да се записва кой клиент откъде се кара, за къде се кара. Ако трябва, имена ще се вземат, ЕГН ще се взема. Имаме такава опция да се искат ЕГН-тата, когато излизаме извън града. Някакъв по-голям контрол. По-адекватни мерки от полицията\", споделят участници в протеста, какви са мотивите им да се включат и какви са исканията им.Към протеста се присъединяват и шофьори от София и Сливен. Протестиращите внесят своите искания в Община Ямбол, основно за по-голям контрол и за урегулиране на местата за такситата. ", "date": "2017.12.13", "title": "Протестират таксиметровите шофьори в Ямбол"}
{"url": "http://www.novinite.bg/articles/154155/Vashington-ochakva-Makedoniya-da-se-prisaedini-kam-NATO-prez-2018-g", "text": "Тази година Черна гора стана 29-ият член на НАТО, но ние ще имаме хубава симетрия, ако приемем Македония като 30-ият член на алианса през следващата година.Това заяви директорът на отдел \"Южна и Централна Европа\" към Държавния департамент на САЩ Матю Палмър, цитиран от Македонската информационна агенция.Според него потенциалното разрешаване на въпроса за името ще стимулира регионалната стабилност. Палмър иначе приветства подновените македонско-гръцки преговори.Американският дипломат също подкрепи усилията за интеграция на региона, които ще продължат и в бъдеще.", "date": "2017.12.13", "title": "Вашингтон очаква Македония да се присъедини към НАТО през 2018 г."}
{"url": "http://www.novinite.bg/articles/154128/Borisov-smamri-ministrite-pushachi-che-zakasnyavat-za-rabota", "text": "Премиерът Бойко Борисов се скарал на част от своите министри, че не са заели местата си навреме преди началото на седмичното правителствено заседание, предаде Агенция \"Фокус\". След влизането на министър-председателя в залата, някои от членовете на кабинета все още не били седнали на столовете си около заседателната маса. \"Все едни и същи пушачи. Този часовник е три минути назад\", ядосал се Борисов.Премиерът Бойко Борисов се скарал на част от своите министри, че не са заели местата си навреме преди началото на седмичното правителствено заседание, предаде Агенция \"Фокус\". След влизането на министър-председателя в залата, някои от членовете на кабинета все още не били седнали на столовете си около заседателната маса. \"Все едни и същи пушачи. Този часовник е три минути назад\", ядосал се Борисов.", "date": "2017.12.13", "title": "Борисов смъмри министрите пушачи, че закъсняват за работа"}
{"url": "http://www.novinite.bg/articles/154129/Votat-na-nedoverie-ostava-za-dogodina", "text": "Това обяви лидерът на БСП Корнелия Нинова, цитирана от БГНЕС. Това се случи след среща с депутати от ДПС.Нинова каза още, че мотивите по вота ще станат ясни на 10 януари 2018 г., а ", "date": "2017.12.13", "title": "Вотът на недоверие остава за догодина"}
{"url": "http://www.novinite.bg/articles/154130/Dopalnitelna-zashtita-pri-neizplateni-zaplati-shte-imat-slujitelite", "text": "Допълнителна защита при неизплатени заплати ще имат служителите. Това решиха депутатите с приемането на промени в Кодекса на труда на второ четене в сряда. С промените се засилват контролните функции на Изпълнителна агенция \"Главна инспекция по труда\". Тя ще може да извършва проверки, свързани с изплащането на трудовите обезщетения и възнаграждения, които работникът трябва да получи, след като трудовото правоотношение е било прекратено.Агенцията ще може да дава и допълнителни предписания, свързани с тях, пише \"24 часа\".Предвижда се работодателя да изплаща дължимите суми на служителя в определен срок. Ако работодателя не направи плащането в срок, то той ще дължи законна лихва.Така няма да се налага на работниците да търсят заплатите си по съдебен път. Работодателите, които дължат пари на служителите си, няма да могат да участват в обществени поръчки.", "date": "2017.12.13", "title": "Допълнителна защита при неизплатени заплати ще имат служителите"}
{"url": "http://www.novinite.bg/articles/154139/19-mln-leva-za-udaljavane-resursa-na-iztrebitelite-ni", "text": "Министрите от третия кабинет \"Борисов\" одобриха отпускането на 19 970 000 лв. по бюджета на Министерството на отбраната. Парите са за \"Осигуряване на летателната годност на самолети МиГ-29\", в съответствие с приетия с РМС 232/2016 Проект за инвестиционен разход. Това съобщиха от Министерския съвет.За осигуряване на проекта в централния бюджет за 2017 г. са заложени 30,52 млн. лева. Това е вторият транш за тази година. Първият - в размер на 9 630 000 лв., беше отпуснат през януари.С изпълнението на проекта ще се създадат необходимите условия ВВС да поддържат и развиват способности за контрол на въздухоплаването и за гарантиране на въздушния суверенитет, за прилагане на механизмите на колективната отбрана на НАТО и общата политика за сигурност и отбрана на Европейския съюз.Припомняме, от МО поканиха РСК МиГ да удължи ресурса на нашите изтребители МиГ-29. Причината е, че само консорциумът-производител държи лицензите за подобен ремонт.", "date": "2017.12.13", "title": "19 млн. лева за удължаване ресурса на изтребителите ни"}
{"url": "http://www.novinite.bg/articles/154119/Dneven-horoskop-za-13-dekemvri", "text": "Започнете да правите нещо здравословно днес. Без значение дали ще хапвате повече плодове на обяд или ще се качвате по стълбите, вместо с асансьора. Крайно време е да обърнете внимание на здравето си.До такава степен сте изпълнени с положително енергия, че дори не го осъзнавате. Нещата ще станат още по-луди, когато се захванете с още няколко проекта, но ще бъде забавно.Ще останете будни до късно, защото ще се тревожите за нещо, върху което нямате абсолютно никакъв контрол, но и това е част от разрешаването на проблема. Трябва да предприемете и действия.Представителите на останалите зодии могат да видят дневния си хороскоп .", "date": "2017.12.13", "title": "Дневен хороскоп за 13 декември"}
{"url": "http://www.novinite.bg/articles/154137/Obraha-chejndj-byuro-vav-Velingrad", "text": "Неизвестно лице е извършило въоръжен грабеж на бюро за обмен на валута във Велинград, съобщи \"24 часа\".Мъжът е заплашил с пистолет служителката на чейндж бюрото и е успял да вземе парите от оборота.39-годишната работничка все пак успяла да подаде сигнал чрез паник-бутон. Сигналът е бил подаден около 9.30 часа. Извършителят обаче успял да избяга преди да дойдат охранителите. Когато пристигнали на мястото на обира, служителите са разпитали касиерката. Тя е била сама на работното си място към момента на нападението.Полицаи са извършили оглед на местопрестъплението и са предприели действия по установяване самоличността на извършителя.Към момента не е ясно каква сума е задигната от бюрото за обмен на валута. Работата по случая продължава.", "date": "2017.12.13", "title": "Обраха чейндж бюро във Велинград"}
{"url": "http://www.novinite.bg/articles/154118/Veche-mojem-da-sledim-zamarsyavaneto-na-vazduha-onlajn", "text": "Колко мръсен е въздухът в София? От сряда вече ще можем да следим тази информация в интернет-страницата на Столичната община. Прогнозата за завишени нива на фини прахови частици ще се прави за следващите 48 часа. Ще бъде представен и пакет от мерки с препоръчителен характер, с които ако всички ние спазваме в такива ситуации, рискът ще се намали и дори е възможно прогнозата да не се сбъдне. \" трябва да минимизира възможността реално да се случи замърсяване\", посочи за \"Здравей, България\" Йоана Христова, заместник-кмет по екологията на София.  Сред  е и удвояване на таксата \"синя зона\". Това означава, че за 1 час престой на колите ни в центъра на столицата, бихме платили по 4 лева. Предвижда се и по-евтин градски транспорт и ограничение на коли и строителни машини в дните, когато замърсяването е в пъти над нормата. Идеята е, когато има прогноза за превишения (на нормите за фини прахови частици във въздуха), да информираме гражданите и да ги призовем в този ден да използват градския транспорт. Или да призовем гражданите да не използват твъпоясни Христова. ", "date": "2017.12.13", "title": "Вече можем да следим замърсяването на въздуха онлайн"}
{"url": "http://www.novinite.bg/articles/154150/MVR-simulira-borba-s-narkorazprostranenieto", "text": "Българската наркополитика е пълен провал. Това заяви Ивайло Попов от Движение \"Промена\" по време на пресконференция в БТА, на която бяха представени изводите от проучването \"Анализ на българската наркополитика 2009-2016 г.\".Според Попов политиката, която държавата ни реализира в областта на наркотрафика, е замразена от 80-те години насам, което от своя страна се отразява върху целия държавен апарат и обществото.Димитър Карагегов от Българско либертарианско общество представи резултатите от доклада по-обстойно. По думите му доклада показва, че едва 18% от всички дела, водени за наркотици, всъщност са за разпространение на дрога. Според данните се оказва, че 40% от съдебната практика у нас се занимава с така наречените \"маловажни случаи\" - за притежание на незначително количество марихуана, например.", "date": "2017.12.13", "title": "МВР симулира борба с наркоразпространението"}
{"url": "http://www.novinite.bg/articles/154136/Falstart-na-megadeloto-KTB", "text": "Специализираният наказателен съд не даде ход на разпоредителното заседание по мегаделото КТБ.Делото не тръгна заради неполучаване на отговор на съдебната поръчка до Сърбия за Цветан Василев. Василев е нередовно призован, защото не са му връчени призовката и обвинителният акт.Делото не тръгна и заради един от подсъдимите, който се яви без адвокат, тъй като защитникът му е починал. Още един от подсъдимите е с нов защитник, който пък още не се е запознал с материалите по делото.В началото на заседанието стана ясно, че призовката на Цветан Василев е върната от посочения адрес, като по сведение на домоуправителя подсъдимият не е бил забелязван във входа от 4 г. Адресът на Василев е издирван и чрез трите мобилни оператора, като те са питани дали Василев е ползвател на телефонни номера и какъв адрес е посочил. Операторите са отговорили, че той не е техен клиент.", "date": "2017.12.13", "title": "Фалстарт на мегаделото КТБ"}
{"url": "http://www.novinite.bg/articles/154133/Biznesat-s-knijki-procaftyava", "text": "Купуването на шофьорски книжки в България продължава. 3000 лева струва тя за български граждани и почти двойно повече за онези, които бързат към Европа, категоричен е собственикът на автошкола в Стара Загора Митко Трайков. По думите му корупционната схема е възстановена, защото няколко месеца след последните арести в ДАИ задържаните отново са върнати на работа.", "date": "2017.12.13", "title": "Бизнесът с книжки процъфтява"}
{"url": "http://www.novinite.bg/articles/154125/37-na-sad-za-krajba-na-tok-v-Sofijsko", "text": "37 досъдебни производства за незаконно присъединяване към електроразпределителната мрежа са образувани от началото на годината. Делата срещу 7 извършители вече са внесени в съда, разследването по останалите продължава.В резултат на целенасочените действия на служителите от 12-те районни управления в структурата на ОДМВР- София за противодействие на неправомерното присъединяване към електроразпределителната мрежа, от началото на 2017г. са образувани 37 досъдебни производства за извършени престъпления по чл. 234В от Наказателния кодекс. Проверките по тях са извършени съвместно с представители на електроразпределителното дружество. По пет от делата, както и по други две, образувани през 2016г., процесуално- следствените действия са приключени, извършителите са привлечени в качеството на обвиняеми и делата са изпратени в съответните районни прокуратури с мнение за предаване на съд.Най-много досъдебни производства - 13, са образувани в РУ- Елин Пелин. Осем са досъдебните производства, образувани в РУ- Ихтиман. В РУ- Самоков са образувани четири, в РУ- Сливница-три, по две досъдебни производства са образувани в РУ- Костенец, РУ- Ботевград и РУ- Пирдоп. В РУ- Костинброд, РУ- Своге и РУ- Правец е образувано по едно досъдебно производство.С настъпването на зимния отоплителен сезон и очакваната тенденция към зачестяване на злоупотребите за сметка на изрядните потребители на електрическа енергия, усилията на полицейските служители са насочени приоритетно към пресичането и разкриването на този род икономически престъпления на територията, обслужвана от ОДМВР- София.", "date": "2017.12.13", "title": "37 на съд за кражба на ток в Софийско"}
{"url": "http://www.novinite.bg/articles/154148/Prokuraturata-razsledva-kmeta-na-Septemvri", "text": "Софийска градска прокуратура е изпратила постановление на Специализираната прокуратура към Специализирания наказателен съд с 14 тома и 5283 страници доказателствен материал с извършени нарушения от кмета на Община Септември Марин Рачев, съобщава инициативен комитет \"Да спасим Община Септември\".Информират, че рещу септемврийския градоначалник има достатъчно събрани доказателства за извършени престъпления, поради което следва да се образува наказателно производство.\"Извършените престъпления са от компетентността на Специализирания наказателен съд, респективно компетентна да образува наказателно производство да проведе разследване се явява Специализираната наказателна прокуратура\", пише още в постановлението, цитирано от инициативния комитетЦитирани са данни за тежки нарушения на Закона за обществените поръчки - раздаване на поръчки по шуробаджанашка линия, липса на проведени процедури и контрол по изпълнението на поръчките, фалшива отчетност и др. Представени са доказателства за връзка с жената на кмета и сделка с фирма на нейна втора братовчедка. В преписката са налични данни от проверки на ДАНС и доклад от проверка на АДФИ за работата на Рачев.\"От взетите обяснения на засечените лица е видно, че фирмите нямат необходимата техника и работна сила за изпълнение на заложените дейности. Те не могат да обяснят какви точно дейности са осъществени, което е предпоставка да се смята, че фирмите им се управляват от други лица. По мнение на експерти в строителния бизнес нанесените щети на община Септември от гореизложената информация възлизат на около 13 000 000 лева\", пише в постановлението, упоменато от \"Да спасим Община Септември\".Инициативният комитет припомня, че в момента срещу Марин Рачев тече дело за укриване на данъци в особено големи размери - над 150 000 лева.Поредното заседание по делото е проведено в понеделник в Окръжния съд в Пазарджик, на което са изслушани експертизи, които сочат, че са налице укрити данъчни задължения.В началото на лятото на срещу действията на Рачев, като кмет се учреди инициативен комитет \"Да спасим Община Септември\". Гражданите от общината протестираха срещу начина му на управление на общината и сигнализираха многократно за груби нарушения при разходването на публични средства и липсата на отчетност и комуникация с обществеността.Инициативният комитет припомня, че преди да бъде избран за кмет от ГЕРБ Марин Рачев придобива скандална известност и в разследване на БТВ за незаконен добив на природни ресурси от река Чепинска. След като материалът е излъчен по телевизията, разрешителното на фирмата му за добив на инертни материали е отнет.Очаква се резултат от прокурорската проверка по случая. С последните промени в НК кражбата и незаконния добив на природни богатства се наказва с лишаване от свобода до 8 години и очакванията на гражданите са за сериозни наказания срещу Рачев. От инициативният комитет са готови за нови протестни действия докато не се вземат мерки за отстраняването на кмета докато текат разследванията.Според предоставената информация от инициативния комитет \"Да спасим Община Септември\" и предоставените от тях данни от прокуратурата е видно, че:  ", "date": "2017.12.13", "title": "Прокуратурата разследва кмета на Септември"}
{"url": "http://www.novinite.bg/articles/154149/Signal-za-bomba-evakuira-tarnovska-gimnaziya", "text": "Учебните занятия бяха прекъснати след подаването на злонамерено телефонно обаждане за поставено взривно устройство. Сигналът е получен в 13.16 часа от анонимен мъжки глас.Предприети са незабавни действия по отцепване на района и извеждане на всички ученици, учители и служители извън учебното заведение.В момента се извършва проверка. В случай, че взривно устройство не бъде открито, учебните занятия ще продължат.", "date": "2017.12.13", "title": "Сигнал за бомба евакуира търновска гимназия"}
{"url": "http://www.novinite.bg/articles/154135/Kraj-na-praktikata-da-se-prehvarlyat-firmi-na-kloshari", "text": "Така недобросъвестните работодатели вече няма да могат да приписват фирмата си на трети лица, които няма да могат да я развиват. С промените бяха засилени и контролните функции на Главната инспекция по труда - тя ще може да започва процедура по несъстоятелност, ако не са изплатени заплатите на повече от 1/3 от работниците.Освен това - работниците ще получават обезщетенията си до 1 месец след прекратяване на трудовия им договор.", "date": "2017.12.13", "title": "Край на практиката да се прехвърлят фирми на клошари"}
{"url": "http://www.novinite.bg/articles/154117/SASht-e-gotova-da-pregovarya-sas-Severna-Koreya", "text": "Вашингтон смекчава тона към Пхенян. Съединените щати са готови да седнат на масата за преговори със Северна Корея по всяко време и без предварителни условия. Това заяви държавният секретар Рекс Тилърсън.Досега американските власти настояваха, че преговори със Севера може да се водят едва след като Пхенян прекрати ядрената си програма.Междувременно, севернокорейският лидер Ким Чен-ун е заявил пред работещи по програмата за балистични ракети, че страната му ще стане най-голямата ядрена сила в света.В края на ноември Пхенян изстреля междуконтинентална балистична ракета, способна според експерти да достигне Съединените щати.", "date": "2017.12.13", "title": "САЩ е готова да преговаря със Северна Корея"}
{"url": "http://www.novinite.bg/articles/154122/Chavushoglu-prizova-svetat-da-priznae-Iztochen-Jerusalim-za-palestinska-stolica", "text": "Турският министър на външните работи Мевлют Чавушоглу призова светът да признае Източен Йерусалим за палестинска столица, предадоха БТА и Ройтерс. Призивът бе отправен при откриването на извънредна среща на върха на Организацията за ислямско сътрудничество (ОИС).\"Първо, палестинската държава трябва да бъде призната от всички останали страни. Ние всички заедно трябва да се борим за това\", каза Чавушоглу пред външните министри, които се събраха преди същинската среща на ОИС.\"Трябва да насърчим другите страни да признаят палестинска държава въз основа на границите от 1967 г. и със столица Източен Йерусалим\", подчерта министърът.Турция, като ротационен председател на ОИС, свика извънредната среща в Истанбул днес по инициатива на президента Реджеп Тайип Ердоган след решението на САЩ да признаят Йерусалим за столица на Израел.Целта на срещата на ОИС - организация, в която участват над 50 мюсюлмански страни - е да се изработи съвместен отговор на решението, обявено от Доналд Тръмп на 6 декември.", "date": "2017.12.13", "title": "Чавушоглу призова светът да признае Източен Йерусалим за палестинска столица"}
{"url": "http://www.novinite.bg/articles/154152/Arestuvaha-shofora-pregazil-studentka-v-Blagoevgrad", "text": "Шофьорът на камиона, който във вторник прегази 19-годишно мимче на пешеходна пътека в Благоевград, е задържан за 72 часа. Това съобщиха от Окръжната прокуратура в града в сряда.\"\", съобщават от държавното обвинение.Предстои прокуратурата да внесе в съда искане за мярка за неотклонение „Задържане под стража“ спрямо обвиняемия. ", "date": "2017.12.13", "title": "Арестуваха шофьора, прегазил студентка в Благоевград"}
{"url": "http://www.novinite.bg/articles/154123/Otmeneni-poleti-v-Kanada", "text": "Над 400 полета бяха отменени на летището в канадския град Торонто заради силния снеговалеж, предаде Си Би Си. Международното летище в Отава също отмени или отложи десетки полети. Очаква се в Отава до вечерта да паднат над 20 см. сняг. Движението на специалния транспорт в града е спряно, снеговалежът предизвика и многобройни пътни произшествия, предаде БНТ.\"Зимата дойде, Времето може да повлияе върху някои полети сутринта, не забравяйте да проверите своя преди да се отправите към аерогарата\", се казва в съобщението на летището.", "date": "2017.12.13", "title": "Отменени полети в Канада"}
{"url": "http://www.novinite.bg/articles/154153/Odobren-e-spisakat-sas-zashtitenite-detski-gradini-i-uchilishta", "text": "Правителството прие Списък със защитените детски градини и училища за учебната 2017/2018 г. Общият брои на защитените учебни заведения е 261.В списъка за първи път влизат 102 детски градини или части от детски градини. Признатите за защитени училища са 159.Учебните заведения са определени на база възможностите на децата и учениците да се обучават в най-близка детска градина или училище и при преценка на разстоянието, което трябва да изминават за това. Списъкът се изработва след мотивирани предложения на кметовете на общините след решения на общинските съвети.Отпускат се 1 169 978 лв. на общините за осигуряване дейността на тезиинституции до края на настоящата календарна година.Освен тези пари, на Министерски съвет се взе решение на общините да бъдат дадени още 9 млн. лв. за безплатния транспорт на децата и учениците.Допълнителните пари са отпуснати за 2017 г. Осигуряването на средства за превоз е една от основните мерки за гарантиране на равен достъп до качествено образование.", "date": "2017.12.13", "title": "Одобрен е списъкът със защитените детски градини и училища"}
{"url": "http://www.novinite.bg/articles/154126/Protesti-v-Arjentina", "text": "Хиляди излязоха по улиците на Буенос Айрес, за да изразят гнева си срещу търговските практики и политики на най-богатите световни икономики, предаде БНТ.Повод за демонстрациите стана срещата на Световната търговска организация, която се провежда в Буенос Айрес.Протестите прераснаха в сблъсъци с полицията. Срещу униформените бяха хвърляни камъни и коктейли \"Молотов\". Няма данни за пострадали. Шестима души са задържани.", "date": "2017.12.13", "title": "Протести в Аржентина"}
{"url": "http://www.novinite.bg/articles/154120/Deloto-za-KTB-zapochva", "text": "Днес в Специализирания наказателен съд е насрочено първото заседание по делото за фалита на КТБ. За източването на близо 2.5 млрд. лева ще отговарят Цветан Василев и още 17 банкери и финансисти, предаде БНТ. Процесът срещу Василев ще се води задочно, тъй като от 2014 г. той се намира в Сърбия. Досега опитите за екстрадиция остават неуспешни.Сред останалите обвинени за участие в организирана престъпна група има двама подуправители на БНБ, както и ръководител на екип в Банков надзор. Делото е уникално по рода си. Обемът на събраните доказателства достига 1000 тома. Разпитани са повече от 400 свидетели. Обвинителният акт във всичките му копия е над 210 000 страници.", "date": "2017.12.13", "title": "Делото за КТБ започва"}
{"url": "http://www.novinite.bg/articles/154121/Silno-zemetresenie-v-Iran", "text": "Най-малко 55 души пострадаха от земетресението тази сутрин в източен Иран с магнитуд 6,1 степен, съобщи агенция Синхуа. Епицентърът се е намирал на 63 км северно от 600-хилядния град Керман, а огнището бе на дълбочина 10 километра. Засега няма данни за жертви и разрушения. Вчера също имаше земетресение в едноименната провинция, то бе с магнитуд 5,7 степен, пострадаха 18 души, предаде БНТ.", "date": "2017.12.13", "title": "Силно земетресение в Иран"}
{"url": "http://www.novinite.bg/articles/154131/Polsha-Ne-iskame-ES-na-dve-skorosti", "text": "Новият премиер на Полша Матеуш Моравецки заяви, че правителството му е категорично против ЕС на две скорости, тъй като разделя държавите на по-добри и по-лоши, съобщава АП.Моравецки очерта приоритетите на правителството във вътрешната и външна политика по време на реч в парламента. По-рано тази седмица той положи клетва като премиер на страната.По-късно днес долната камара на полския парламент одобри новия кабинет - \"за\" гласуваха 243 депутати, \"против\" - 192, нямаше въздържали се.49-годишният бивш международен банкер наследи Беата Шидло. И двамата са от управляващата партия \"Право и справедливост\".Моравецки предупреди да не се пренебрегва гласът на Полша в момент, когато се дебатира бъдещето на Европа.\"\", каза той.Новият министър-председател подчерта, че докато ЕС дебатира бъдещето си в очакване на Великобритания да напусне и е под социален и икономически натиск, Полша се противопоставя на разделението.\"\", където по-силните държави са привилегировани, подчерта премиерът.\"Това не е правилно\", продължи той.Полша и ЕС са в сблъсък по редица теми, включително за миграцията, за върховенството на закона и обезлесяването на защитена гора - Беловежката гора.Моравецки увери, че Полша ще изпълни решенията на Европейския съд по въпроса за гората.Лидерът на управляващата партия Ярослав Качински, най-влиятелният политик в Полша, заяви, че \"дълбоки\" правителствени рокади вероятно ще бъдат предприети през януари 2018 г.", "date": "2017.12.13", "title": "Полша: Не искаме ЕС на две скорости"}
{"url": "http://www.novinite.bg/articles/154154/Pakistan-izhvarlya-fondaciyata-na-Soros-i-drugi-blagotvoritelni-organizacii", "text": "Пакистан е уведомил най-малко 10 финансирани от чужбина благотворителни организации, включително фондацията на милиардера и филантроп Джордж Сорос, да спрат дейността си, съобщи Ройтерс.Представител на Пакистанския хуманитарен Форум, който представлява 63 международни групи за подпомагане, съобщи, че 10 от членовете му са получили писма, че се отнемат регистрациите им. Форумът не назова всичките десет групи, но съобщи, че сред тях са Отворено общество на Сорос и Екшънейд.Случващото се е неприемливо и изненадващо и ние ще потърсим обяснения, каза представител на Отворено общество, което е похарчило от 2005 г. в Пакистан 37 милиона долара по проекти за подпомагане.Пакистан втвърди през последните години отношението към международните НПО. Той обвинява някои от тях, че използват работата си като прикритие за шпионаж. През януари властите наредиха закриването на десетина групи, работещи по теми като правата на жените и човешките права. Тази година благотворителната организация Лекари без граници получи заповед да спре работа в три свои обекта в граничните райони с Афганистан.Фондацията \"Да спасим децата\" изпадна в немилост през 2011 г., след като беше свързана с пакистански лекар, вербуван от ЦРУ да помогне за издирването на лидера на Ал Каида Осама бин Ладен в Аботабад.", "date": "2017.12.13", "title": "Пакистан изхвърля фондацията на Сорос и други благотворителни организации"}
{"url": "http://www.novinite.bg/articles/154132/Maya-Manolova-pobedi-nekorektnite-rabotodateli", "text": "Омбудсманът Мая Манолова победи некоректните работодатели. От ГЕРБ внесоха поправките ѝ, които ще позволят работниците да си получат заплатите от фалирали шефове.Преди това Манолова не сдържа разочарованието си и се разплака в парламента, след като идеите ѝ бяха попарени. \"Не съм оптимист. Аз съм съсипана\", заяви Мая Манолова в края на ноември, когато мнозинството я разочарова. В парламента Мая Манолова изрази задоволството си от извоюваната победа. \"Всички работници, които не са си получили заплатите в последните три години, ще ги получат от Фонда за гарантиране на вземанията\", подчерта тя и добави, че вече няма да могат да се продават фирми на клошари.Стана ясно, че дължимите пари ще бъдат изплатени през следващата година. Омбудсманът благодари на партиите, че са се обединили. Тя благодари и на червените, които не застанаха до нея на трибунката, където присъстваха представители на останалите партии в парламента.", "date": "2017.12.13", "title": "Мая Манолова победи некоректните работодатели"}
{"url": "http://www.novinite.bg/articles/154138/Darjavata-vzima-merski-za-iznosa-na-lekarstva", "text": "Министерският съвет прие законодателни промени за ограничаването на нелегалния паралелен износ за лекарства, предаде Нова телевизия.Според тях, ако едно лекарство системно в продължение на един месец не е доставено на пет аптеки, то ще бъде забранено за износ.Контролът вече ще бъде и електронен. Създава се информационна система, която ще проследява пътя на лекарствата.„Тези данни ще ги сравним с ресурса, който е изплатила НЗОК чрез реимбурсиране. Ще разберем къде се явява липсата на съответния лекарствен продукт, за да можем да проследим движението на тези лекарства, които са поискани за лечението на българските граждани, но не са използвали за тази цел и са отклонени за така наречения паралелен износ”, заяви здравният министър Кирил Ананиев.Според него ограничаването на нелегалния износ на лекарствата ще спести на държавата милиони левове за здраве.", "date": "2017.12.13", "title": "Държавата взима мерски за износа на лекарства"}
{"url": "http://www.novinite.bg/articles/154144/Krepostta-Baba-Vida-s-nacionalna-nagrada-za-privlichane-na-turisti", "text": "Средновековната крепост „Баба Вида“ спечели с голяма преднина първото място в категория „Изборът на българите“ в надпреварата за вторите Годишни награди в туризма. Отличието бе връчено на кмета на община Видин Огнян Ценков от председателя на Народното събрание Цвета Караянчева на специална церемония снощи в София.На нея присъства и министърът на туризма Николина Ангелкова. Призът за „Баба Вида“ бе първата награда, връчена на събитието. Ценков благодари за подкрепата на всички, дали своя глас за историческата забележителност на Видин и честити на видинчани спечеления приз. Той отбеляза, че „Баба Вида“ е непреходен символ на града и последната крепост на българската държавност от края на XIV век.През 2016 г.крепостта „Баба Вида“ са разгледали 31 254 туристи, а през 2017 г. техният брой е с около 10 000 повече – 41 261 души. Тя е единственото напълно запазено средновековно отбранително съоръжение в България, изградено върху стари римски основи от античния град Бонония. Българският градеж е от втората половина на Х в., който по стил и характер е различен от римския. Средновековният замък непрекъснато е разширяван и надстрояван през вековете.Активният строителен период е от епохата на Видинското княжество, играло важна роля в политиката на Втората българска държава. Най-голямата промяна е направена от цар Иван Срацимир (1355-1396), чието име се свързва с построяването на най-високата кула.През XVII в. и началото на XVIII в. крепостта е пригодена за използването на огнестрелно оръжие, като едно от доказателствата за това е тунелът към стрелковата тераса. Със своите внушителни каменни бастиони и кули, с многобройните си бойници и помещения с различно предназначение, тя е съхранила богатата история на Видин. „Баба Вида” е уникална средновековна крепост и паметник на културата от национално значение. ", "date": "2017.12.13", "title": "Крепостта \"Баба Вида\" с национална награда за привличане на туристи"}
{"url": "http://www.novinite.bg/articles/154142/Vdigat-garantiraniya-minimalen-dohod-sas-75-lv", "text": "Гарантираният минимален доход се повишава на 75 лв. Това стана ясно днес на Министерски съвет. Промяната ще влезе в сила от 1 януари 2018 г.Новият размер в с 10 лв. повече отколкото е в момента.С тези действия правителството цели да се подобри системата за социална закрила на най-уязвимите групи.Минималният гарантиран доход се използва като база за определяне на границите за достъп до подпомагане и на размера на социалните помощи с цел осигуряване на минимален доход за задоволяване на основни жизнени потребности на лицата съобразно тяхната възраст, семейно положение, здравословно, доходно и имуществено състояние.Резултатът от увеличението е 15% повишение на размера на месечните добавки за социална интеграция, изплащани по Закона за интеграция на хората с увреждания.Повишение е предвидено и при месечните и еднократните помощи по Закона за социалното подпомагане и на помощите, регламентирани в Закона за закрила на детето.С повишаването на гарантирания минимален доход ще се разшири обхвата на подпомаганите с месечни социални помощи, целеви помощи за отопление и целеви помощи за наем на общинско жилище.", "date": "2017.12.13", "title": "Вдигат гарантирания минимален доход със 75 лв."}
{"url": "http://www.novinite.bg/articles/154143/Polsha-globyava-amerikanska-chastna-televiziya", "text": "САЩ разкритикуваха решение на медийния регулатор на Полша да наложи глоба от 415 000 долара на американската частна телевизия TVN, подчертавайки, че решението изглежда подкопава медийната свобода, информира Ройтерс.В понеделник телевизията беше санкционирана от регулатора KRRiT във връзка с отразяването на протестите пред парламента през миналата година.\"\", се казва в съобщение на Държавния департамент.Департаментът допълва, че САЩ остават уверени, че полските власти ще осигурят пълното функциониране на демократичните институции и ще ги уважават.Регулаторът мотивира решението си да санкционира канала TVN24 заради това, че \"подкрепя незаконна дейност и насърчава поведение, което е заплаха за сигурността\".TVN24 е най-гледаният независим канал в Полша.Критици разглеждат глобата като опит да се заглуши критиката по адрес на управляващата партия \"Право и справедливост\".", "date": "2017.12.13", "title": "Полша глобява американска частна телевизия"}
{"url": "http://www.novinite.bg/articles/154147/Italiya-provejda-izbori-prez-mart", "text": "Парламентът на Италия ще бъде разпуснат между Коледа и Нова година, а парламентарните избори ще се проведат вероятно на 4 март.Това заяви парламентарен източник, който е в контакт с президентството на страната, информира Ройтерс.Източникът поясни, че изборите също могат да се проведат и на друга дата - 11 март, като окончателното решение ще бъде взето скоро.Вотът трябва да се проведе през май, но много политически партии изразиха желание да са възможно по-рано през 2018 г.Социологическите проучвания показват, че най-много места ще спечелят дясноцентристите, но никой няма да получи абсолютно мнозинство.", "date": "2017.12.13", "title": "Италия провежда избори през март"}
{"url": "http://www.novinite.bg/articles/154141/Nad-75-800-bezrabotni-nad-50-godishna-vazrast-sa-zapochnali-rabota", "text": "Над 75 800 безработни над 50-годишна възраст са започнали работа през 2016 г., съобщи пресслужбата на кабинета. В сравнение с 2015 г. броят им се увеличава с близо 3400 души. Това показват данните в одобрения от правителството Доклад за отразяване на Националната концепция за насърчаване на активния живот на възрастните хора в България (2012-2030 г.) в секторните политики за периода 2015-2016 г.Статистиката показва, че безработните над 50 години намаляват. През 2016 г. те са били 115 822 или с близо 15 000 по-малко спрямо 2015 г. Близо половината от тези безработни са без квалификация и с основно и по-ниско образование. В същото време заетостта сред тази възрастова група се повишава. През 2016 г. коефициентът е стигнал 54,5%, което е с 1,5 процентни пункта повече в сравнение с 2015 г.В доклада се посочва, че в изпълнение на Националната стратегия за дългосрочна грижа се създават условия за достоен и независим живот на възрастните хора и хората с увреждания в семейна или близка до семейната среда чрез трансформация на институционалната грижа в качествени и достъпни услуги в общността. През 2016 г. са функционирали 490 социални услуги в общността за пълнолетни, които са делегирани от държавата дейности, с общ капацитет 9309 места. В сравнение с 2012 г., броят на тези социалните услуги се е увеличил със 109, а местата в тях са с 1142 повече.", "date": "2017.12.13", "title": "Над 75 800 безработни над 50-годишна възраст са започнали работа"}
{"url": "http://www.novinite.bg/articles/154127/Udar-sreshtu-Tramp-v-Senata-na-SASht", "text": "Демократът Дъг Джоунс печели частичните избори в Алабама за място в Сената на Съединените щати, предаде БНТ.Избирателите в щата, известен като крепост на Републиканската партия, нанесоха тежък политически удар на президента Доналд Тръмп и заличиха крехката преднина от две места на републиканците в Сената.Президентът Тръмп подкрепи кандидата на Републиканската партия Рой Мур, чиято кампания бе помрачена от обвинения в сексуални посегателства над непълнолетни преди няколко десетилетия. Сенаторското място от Алабама бе овакантено, след като републиканецът Джеф Сешънс стана главен прокурор и министър на правосъдието.", "date": "2017.12.13", "title": "Удар срещу Тръмп в Сената на САЩ"}
{"url": "http://www.novinite.bg/articles/154134/KEVR-Vodnite-drujestva-ni-cakat-s-cenite", "text": "В Комисията за енергийно и водно регулиране са получени искания за поскъпване на водата, които се основават на несъществуващи инвестиции.Доставчиците на вода в страната са поискали много по-високи увеличения на цените, отколкото Комисията за енергийно и водно регулиране ще им разреши. Това обяви председателят на ведомството Иван Иванов пред журналисти. По думите му, имало дружества, които представили информация за несъществуващи пречиствателни станции, в които уж са инвестирали. Проверка на регулатора обаче е показала, че подобни съоръжения не съществуват. Иванов не пожела да каже кое дружество е представяло фалшивите инвестиции.Следващата ревизия на цените КЕВР ще направи след три години, обясни още Иван Иванов. По думите му, ако се докаже, че водните дружества не изпълняват заложените планове, цените им ще бъдат намалени. Иванов не отговори на въпрос на \"По света и у нас\" дали досега има санкционирани дружества заради неизпълнени инвестиции. По думите му е сменена методиката за определяне на цените и затова не може да се направи сравнение.Водата в почти цялата страна ще поскъпне от 1 януари с до 20% като най-голямо ще бъде увеличението в Ямбол. В София водната услуга ще скочи с 9 на сто. Мотивите на Комисията да разреши поскъпването е, че водният сектор има нужда от обновяване на инфраструктурата като за това са необходими 12 млрд. лева. Цялата сума обаче няма да бъде получена чрез увеличение на водата, защото това би означавало много по-голямо поскъпване.", "date": "2017.12.13", "title": "КЕВР: Водните дружества ни цакат с цените"}
{"url": "http://www.novinite.bg/articles/154124/Arheologicheskite-otkritiya-na-2017-godina-koito-shokiraha-sveta", "text": "През 2017 година бяха направени археологически открития и намерени артефакти, които коренно промениха историческата картина за произхода на човечеството и цивилизацията. Вижте ги:Колосът на фараона При разкопки на археолози от Египет и Германия е откирта 8-метрова статуя на повече от 3000 години.Колосът на фараона е намерен в близост до останките на храма на Рамзес II в древния град Хелиополис и затова в началото се е смятало , че това е самият фараон.Рамзес II е третият от деветнадесетата династия на Египет и е управлявал между 1279 и 1213 г. пр. н. е.По-късно откриват, че статуята е гравирана и е принадлежала на друг фараон.ЗатъмнениетоУчени от Кеймбридж откриха, че първото слънчево затъмнение в историята, за което има писмено свидетелство е 30 октомври 1207 г. пр. н. е. и се споменава в Стария завет в историята за Исус Навин. Това е времето на царуване на Рамзес II .Акведуктът до метротоПри строежа на ново метро в Рим беше открит акведукт на 2 300 години. Откритието се намира на 17-18 метра под Пиаца Челимонтана, на югоизток от Колизеума в историческия център на града.Частта е висока два метра и е изградена от еднакви по размер блокове, наредени в пет редици.Археологическия екип, съобщава, че конструкция най-вероятно е част от Aqua Appia - най-старият известен римски акведукт от 312 г. пр. н.е.По време на разкопките са разкрити разкрити остатъци от храна, които предлагат поглед към това какво са използвали римляните за ядене, както и относно животните, които са държали като домашни любимци.", "date": "2017.12.13", "title": "Археологическите открития на 2017 година, които шокираха света"}
{"url": "http://www.novinite.bg/articles/154116/Protest-v-Bansko", "text": "Отново протест в защита на Пирин. Екозащитниците се събират на демонстрация в сряда вечер заради  и в плана за управление на национален парк „Пирин”.Във вторник екоминистерството отложи временно текстовете, които според обясненията на управляващите трябва да коригират несъответствията на концесията с действащото законодателство.По казуса беше организирана и кръгла маса, но природозащитниците я бойкотираха.В същото време за днес е насрочена и демонстрация в Банско, където местната общност от години се бори за втори кабинков лифт.", "date": "2017.12.13", "title": "Протест в Банско"}
