{"url": "http://www.novinite.bg/articles/152660/Melaniya-Tramp-poseti-amerikanska-baza-v-Alyaska", "text": "Първата дама на САЩ Мелания Тръмп посети американска военна база в Аляска на връщане от Азия, където придружаваше президента Доналд Тръмп по време на част от обиколката му, предаде Асошиейтед прес.Съпругата на Тръмп прекара около 35 минути в компанията на учители, деца и ученици в съвместната база на американските военновъздушни и сухопътни сили Елмендорф-Ричардсън в Анкъридж, най-големия град в най-северния щат на САЩ. Мелания поигра с деца и посвири на хармоника, която направи с подръчни материали.Самолетът на първата дама на САЩ се отби в базата за презареждане. Мелания Тръмп прекара по-голямата част от последната седмица с президента в Азия. Доналд Тръмп продължава обиколката си на този континент.", "date": "2017.11.11", "title": "Мелания Тръмп посети американска база в Аляска"}
{"url": "http://www.novinite.bg/articles/152661/Rak-na-prostata-Prichini-i-saveti", "text": "Почти половината от случаите на рак на простатата са заложени в мъжкия геном. Не е задължително обаче те да се предават по наследство. Това показват резултатите от голямо световно проучване, осъществено с участието и на българки медици, информира Дарик един от най-добрите уролози в страната проф. Чавдар Славов. В предаването „Най-добрите лекари” медикът, който ръководи Клиниката по урология в столичната болница „Царица Йонна - ИСУЛ”, допълни, че е доказано, че пълните хора са предразположени към ракови заболявания, както и към заболявания на бъбреците. Оказва се също така, че 28 процента от бебетата от мъжки пол се раждат с вродена аномалия на пикочния канал, която води до проблеми с плодовитостта на по-късен етап от живота. Той даде и няколко съвета за живот без урологични проблеми: \"Аз не съм привърженик на строгите забрани и диети, но има нещо, които ако човек не ги прави, а други да прави - би било по-добре. Ако може да не пуши или да пуши по-малко, ако може да не пие или да пие по-малко, ако може да спортува и да се храни по-рационално, защото доказано е че пълните хора са предразположени към ракови заболявания.", "date": "2017.11.11", "title": "Рак на простата: Причини и съвети"}
{"url": "http://www.novinite.bg/articles/152657/Firma-naeta-ot-shtaba-na-Tramp-e-poiskala-ot-Uikilijks-imejli-svarzani-s-Hilari-Klintan", "text": "Фирма за анализиране на данни, която била наета от предизборния щаб на Доналд Тръмп, е поискала по време на кампанията от Уикилийкс имейли, свързани с кандидатката на демократите за президент на САЩ Хилари Клинтън. От разобличителния сайт обаче отказали да й ги предоставят, предаде Асошиейтед прес.Александър Никс, главен изпълнителен директор на Кеймбридж аналитика (Cambridge Analytica), каза, че опитът е бил направен през юни миналата година, след като основателят на Уикилийкс Джулиан Асандж обяви публично че разполага с имейли на Клинтън и планира да ги публикува. Асандж обаче отхвърлил молбата на фирмата да \"сподели тази информация\" с нея. Така Никс, който съобщи това на технологична конференция в Лисабон, Португалия, призна за първи път, че е поискал имейли от Уикилийкс. По-рано Асандж каза пред АП, че е отхвърлил искане на Кеймбридж аналитика да й предостави информация.Щабът на Тръмп за спечелените впоследствие от него президентски избори в САЩ през ноември е платил на фирмата близо 6 милиона евро за управление на данни. Никс отрече Кеймбридж аналитика да е била свързана с каквато и да била намеса на Русия в президентските избори в Съединените щати.", "date": "2017.11.11", "title": "Фирма, наета от щаба на Тръмп, е поискала от Уикилийкс имейли, свързани с Хилари Клинтън"}
{"url": "http://www.novinite.bg/articles/152658/Mladen-Marinov-Izdirvanite-sled-obira-na-bankomat-sa-opasni", "text": "Тримата мъже, които МВР обяви за издирване след взривяването на банкомат в Сапарева баня, са опасни. Това коментира пред  главният секретар на МВР Младен Маринов.По думите му не са регистрирани опити от тяхна страна да напуснат страната.„Лицата са ясни, уточнени са. Фактът, че знаят, че ги издирваме и не се предават, означава, че по някакъв начин са притеснени и имат съпричастност към извършените престъпления, в които ги обвинявам. Смятаме, че са опасни”, заяви Маринов.Той обясни, че всеки един от тази група е имал своята роля – този, който взривява, този, който взима касетите, шофьор, човек, който осигурява периметър с оглед ранно предупреждение за опасност.Въпреки че не са арестувани още, според Маринов службите са си свършили добре работата и трябва време, за да могат да се ориентират и да влязат в следите на престъпната група.„Хубаво е, че задържахме автомобила с всички веществени доказателства. Колегите се справиха отлично”, заяви Маринов. „Не смятам, че тези лица са изпуснати, въпрос на време е да бъдат хванати”.Според МВР тази група стои зад повече от 4 взривени банкомата в последно време. Миналата година също е хваната такава група от 2-ма души. Единият от тях преди няколко дни е катастрофирал с мотор и е починал, другият обаче все още е в ареста. „В момента е направен анализ на активния престъпен контингент. Има фокус върху други лица”, заяви Маринов.  Главният секретар на МВР коментира и проблемите с полицаите, които имат връзки с престъпния свят. Според Маринов проблемът ще се задълбочава.„Искаме промяна в Закона, която да позволи да извършваме тестове на полицаите дали употребяват наркотици”, заяви Маринов. Попитан докъде е стигнало разследването по отвличането на Адриан Златков, Младенов обясни: „Продължава разследването, документирани са факти и обстоятелства. Такава сложна престъпна дейност трябва време за разкриването й. Нека полицаите да работят спокойно\", заяви Маринов.", "date": "2017.11.11", "title": "Младен Маринов: Издирваните след обира на банкомат са опасни"}
{"url": "http://www.novinite.bg/articles/152662/Sofia-Riders-i-Party-League-Entertainment-vzrivyavat-Studentski-grad", "text": "Довечера ( година) от   съвместно с   и ще взривят Студентски град с първото от такъв мащаб . Exposed е едно черно парти на следващо ниво, комбиниращо спиращо дъха мото-шоу с музиката и танците на 41 артиста от хип-хоп средите, сред които Dim4ou и Ъпсурт.             дават Sofia Riders в 20:00: удоволствие за очите, прет-а-порте за мотори и парад на Софийски мотористи, на паркинга пред Joy Station.             В  вратите се отварят, а партито започва да набира скорост с подгряващ сет от страна на Mr. V и най-доброто от най-доброто в света на RnB музиката.  бележи момента, в който ситуацията започва леко да излиза извън контрол, защото сцената превземат танцово училище \"The Center\" с уникално стрийт-денс шоу, което неминуемо ще остави всички присъстващи без дъх.В  продължава с диджей шоуто с две хип-хоп гурута зад пулта: Mati и BigBo - едно преживяване, способно да задоволи дори най-изтънчения рап вкус.  Вечерта минава на бързи обороти с лайв на варненското хип-хоп чудовище с неизброимо количество башмайсторски хитове, г-н “Не съм ти Big Meech” - ! Докато изпълнителите си поемат въздух, на сцената ще излязат невероятните момичета от Twerk BiterZzz, които ще покажат завидни \"twerk\" умения и определено ще повдигнат температурите в залата.В  партито вече е извън контрол – точният момент, сцената да превземат техни величества рап легендите  с най-доброто от софийската школа и всичките му там бели жиги, колеги, три-в-еднота и даже доза туърк.През цялото време зад микрофона с неизчерпаемия си запас от смешки, лафчета и забавни коментари ще бъде още един от MVP-тата на рапа - Монти от .             Билети може да намерите в мрежите на Eventim и Фантастико на цена за днес от 25 лв. Събитието не е за пропускане!", "date": "2017.11.11", "title": "Sofia Riders и Party League Entertainment взривяват Студентски град"}
{"url": "http://www.novinite.bg/articles/152656/Poslednata-linejka-na-Sofiya-ostana-bez-svoya-lekar", "text": "Тази седмица Спешна помощ се сбогува завинаги с едно от своите лица. Отиде си героят от документалния филм „Последната линейка на София” – д-р Красимир Йорданов.Година след успеха на лентата, медикът става жертва на жесток побой, докато се опитва да помага.", "date": "2017.11.11", "title": "„Последната линейка на София” остана без своя лекар"}
{"url": "http://www.novinite.bg/articles/152654/Carkvata-pochita-Sveti-Mina", "text": "На 11 ноември църквата почита Свети Мина като покровител на семейството,предаде Нова телевизия.Известен Чудотворец, Свети Мина е покровител на сираците и бездомните. Смята се за патрон и покровител на всички народни лечители, знахари, воини, както и на хората, поели на дълъг път.Св. Мина закриля и жените, затова на този ден те се молят пред иконата на светеца за здраве на децата си, за радост и благополучие на дома.На този ден празнуват носещите имената: Виктор, Виктория и Минчо, Минка. Много вярващи се стичат в манастира „Свети Мина” край София.", "date": "2017.11.11", "title": "Църквата почита Свети Мина"}
{"url": "http://www.novinite.bg/articles/152655/Proverki-za-dvijenieto-na-karuci-v-Sofiya", "text": "\r\nВнезапни проверки на каруците в столицата извършват служители на СДВР. Според експерти- те са сериозен риск за всички участници в движението. В момента превозните средства с животинска тяга са често срещани в крайните квартали на София. В центъра обаче са ограничени, а проверките за тях ще продължават,предаде БНТ.\r\nТази гледка в центъра на София вече се вижда все по-рядко. Проверките на каруците започват още през 2002 година, сега, обаче, няколко месеца преди да поемем Европредседателството на Съвета на Европейския съюз те се увеличават. гл. инсп. Стефан Стефанов, началник на Общинска полиция: Целта е в тези зони - първа и център да не се допуска влизане на такива пътни превозни средства. Първо защото създават предпоставки за ПТП, не всички такива ППС са оборудвани с едни престилки зад коня.\r\nВ момента при извършване на проверка и залавяне на нарушители се конфискува само каруцата. Тя се изпраща на наказателен паркинг, а конят остава при водача на превозното средство. По този повод Симеон Славчев от столичния общински съвет има идея за пълна забрана на каруците, както и за създаването на приют за коне. Симеон Славчев, общински съветник: Нашата идея е след тоталната забрана на каруците да се конфискува и самото животно, тъй като това е ценното и това ще накара нарушителите да не нарушават повече забраната. Тези коне, които бъдат отнети, да бъдат използвани за лечение на деца с аутизъм.\r\nОт началото на 2016 г. до момента са съставени 6 150 акта на водачи на каруци. \r\n\r\n\r\n\r\n\r\n \r\n", "date": "2017.11.11", "title": "Проверки за движението на каруци в София"}
{"url": "http://www.novinite.bg/articles/152652/Uikendat-zapochva-s-dajd", "text": "Днес от югозапад облачността ще се увеличава и вплътнява и на места, главно в югозападната половина от страната, ще има превалявания от дъжд. Преди обяд в Дунавската равнина ще има и мъгли. Ще духа слаб югозападен вятър. Максималните температури ще са между 12° и 17°, в София – около 12°.Атмосферното налягане е малко по-ниско от средното за месеца и през деня ще се задържи почти без промяна. В планините ще е предимно облачно, и на места главно в Рило-Родопската област ще превалява дъжд, на височина над 2000 метра – сняг. Вятърът ще се ориентира от запад-югозапад, ще е умерен, по високите и открити части – до силен. Максималната температура на височина 1200 метра ще е около 9°, на 2000 метра – около 3°.Над Черноморието облачността ще е променлива, по-често значителна. Вечерта в южните райони е възможно да превали. Ще духа слаб югозападен вятър. Максималните температури на въздуха ще са между 13° и 17°, температурата на морската вода е около 13°. Вълнението на морето ще бъде 1-2 бала.", "date": "2017.11.11", "title": "Уикендът започва с дъжд"}
{"url": "http://www.novinite.bg/articles/152653/Zemetresenie-kraj-Svoge-useteno-e-i-v-Sofiya", "text": "Земетресение от 4 по Рихтер е регистрирано тази сутрин на територията на България. Това казаха от сеизмологичния институт на БАН, цитира Нова телевизия.Трусът е регистриран на около 30 километра северно от София, в района на Своге. Дълбочината му е 17 км.Земетресението е станало в 06:54 часа и е усетено най-много в София.От Европейския сеизмологичен център определят силата на труса като 3,9 по Рихтер с дълбочина 2 километра.", "date": "2017.11.11", "title": "Земетресение край Своге, усетено е и в София"}
{"url": "http://www.novinite.bg/articles/152659/Mlado-momche-se-nujdae-ot-pomosht", "text": "23-годишният Георги е с диагноза \" Фронтокалозна и интравентрикуларна туморна формация\" вдясно в главата.Той се нуждае от лъчетерапия и лечение в Турция. Семейството не разполага с достатъчно средства и търси помощ.За момента са необходими 30 000 евро за лъчетерапия (за момента това е сумата, която трябва да бъде преведена на 2 пъти в рамките на 2 седмици), но ще има нужда още допълнителни средства за химеотерапия и медикаменти.Всички, които искат да помогнат могат да го направят по банков път на следната сметка:УниКредит БулбанкIBAN: BG89UNCR70001523096639Georgi Angelov Hristozov (Георги Ангелов Христозов)За информация на разположение е майката на Георги - Катя Христозова: 0898265332. Е-мейл: ", "date": "2017.11.11", "title": "Младо момче се нуждае от помощ"}
