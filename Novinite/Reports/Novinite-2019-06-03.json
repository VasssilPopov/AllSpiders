{"url": "https://www.novinite.bg/articles/176357/Stefan-Manov-Bezsporno-mashinnoto-glasuvane-na-tezi-izbori-beshe-uspeh", "text": "Безспорно машинното гласуване на тези избори беше успех, именно заради това, че успя да се проведе в пълния му обем, както беше замислено. Това каза пред БНР Стефан Манов от Обществения съвет към ЦИК.\"Това се случи въпреки всички \"пророци\", \"касандри“, които от 5 години ни обясняват, че \"такова животно\" в България не може да съществува, въпреки обструкциите, да не кажа саботажа, на предишния състав на ЦИК. Това е положителното и тук трябва да оценим честно – че тази ЦИК се справи с това предизвикателство в едни безкрайно кратки срокове, както и фирмата-доставчик\", коментира Манов в интервю за предаването \"Преди всички\".Според него оттук нататък трябва да се анализира къде са дефицитите. 26% от избирателите, явили се в машинни секции, са използвали този тип гласуване, посочи той и добави, че с най-висок процент са София град и областите Габрово и Добрич. По думите му най-ниският машинен вот е в Кърджали, Търговище, Разград и Видин.\"Вотът на хората с машини се е концентрирал в големите градове. … Българският законодател описа една траектория – задължително машинно и само машинно гласуване от 2020 г. нататък, отпадане на хартиения вот\", подчерта Стефан Манов и добави мнението си, че машинното гласуване е добър начин да се прекратят \"тези безумия, които се случват със секционните протоколи и грешките в тях\". По думите му сега ЦИК е отделила повече от 2 дни, за да оправя несъответствия.Манов отправи своята критика към ЦИК във връзка с подготовката на машинното гласуване в частта му за обработка на изборните резултати:\"Изключително късно публикувани методически указания. Изключително объркан и направо парадоксален начин на отчитане на гласовете от машинното гласуване. Вместо хартиеният протокол, официалният, да носи данните и от машината, и от бюлетините, той трябваше да ги носи, но смесено, пресметната предварително на отделен хвърчащ лист. В резултат на това стотици секционни избирателни комисии се явиха в РИК без попълнени данни от машинното гласуване. Това доведе до огромни закъснения. Всичко това не се дължи на машинния вот, а на лошото използване на машинния вот – той беше лошо оформен накрая в изборния протокол\".По думите му трябва да се подобри обучението на секционните избирателни комисии, но и да се опрости процесът. „Смесеният вариант между машини и хартия е най-трудният, особено при лоши методически указания“, смята той. Според него постоянна изборна администрация е абсолютно ненужна.", "date": "2019.06.03", "title": "Стефан Манов: Безспорно машинното гласуване на тези избори беше успех"}
{"url": "https://www.novinite.bg/articles/176382/Balgari-v-Koln-zashtitiha-osadenite-policai-po-deloto-Chorata", "text": "Българи, живеещи в Германия, излязоха на протест в неделя в защита на петимата полицаи, осъдени по делото \"Чората\".Протестът, организиран в социалните мрежи, се проведе в Кьолн, защото там от 7 г. живее семейството на един от осъдените - Янко Граховски, предаде 24 часа.На 19 април Мирослав Писов, Иво Иванов, Борис Механджийски, Георги Калинков и Янко Граховски получиха окончателни присъди от ВКС по 7 г. затвор за смъртта на Ангел Димитров-Чората, починал при задържане на 10 ноември 2005 г.Петимата се предадоха доброволно и влязоха в затвора в Бобов дол. В тяхна защита протестираха и стотици благоевградчани, дни след като полицаите влязоха в затвора.В петък главният прокурор Сотир Цацаров внесе искане до ВКС за ново разглеждане на делото от нов състав на съда, както и освобождаването им от затвора.Цацаров за отмяна на присъдите по делото \"Чората\"На протеста в Кьолн бяха издигнати плакати \"Полицаите не са убийци\". До хората се спирали и немски полицаи, които разпитвали за подробности по делото. Те останали много учудени, че техни български колеги са осъдени за изпълнение на служебните си задължения.", "date": "2019.06.03", "title": "Българи в Кьолн защитиха осъдените полицаи по делото \"Чората\""}
{"url": "https://www.novinite.bg/articles/176386/Zaplaha-Nashestvie-ot-karleji-ni-chaka-sled-porojnite-dajdove", "text": "За значително нарастване на ухапаните от кърлежи в цялата страна спрямо миналата година предупреждават специалистите. Очаква се още по-голяма вълна от жертви, особено покрай Черешова задушница (15 юни), тъй като гробищните паркове са едни от местата с най-много кърлежи.Значителен е броят им и в парковете и междублоковите пространства, а сред причините, които се посочват за това, са характерни биологични процеси, недостатъчни мерки за превенция, както и наличието на немалък брой. Въпреки че май традиционно е един от пиковите месеци за кърлежите, студеното време и валежите в началото на пролетта забавиха появата им. Избуялата растителност, високите треви и храсти, както и влажното и топло време сега обаче създават идеални условия за тях.“Обикновено още от края на март, началото на април започваме с данните за първи ухапвания и първи случаи на заболявания. Броят на някои от тях все още е нисък, но темпът на нарастване е висок”, обясни пред “24 часа” главният държавен здравен инспектор доц. Ангел Кунчев. Все още няма увеличение на заболелите от лаймска болест в сравнение с миналата година, допълни той. Това е една от основните зарази, която пренасят кърлежите.За първи усложнения на пациенти след ухапване от кърлеж в Хасковска област за тази година, съобщиха от местната здравна инспекция. По данни на РЗИ от марсилска треска се лекуват двама души. От спешното отделение в града информираха, че при тях вече има пациенти, търсещи помощ след ухапване от кърлеж.Между 70-80 човека ежедневно носят кърлеж за изследване в Националния център по заразни и паразитни болести, съобщи директорът му проф. Тодор Кантарджиев. Освен лаймска болест смучещите кръв паразити са основни преносители на други бактериални инфекции като ерлихиоза, анаплазмоза и марсилска (средиземноморска) треска.Заразяват се обаче само между 1 и 3% от изследваните ухапани, успокояват медици. Статистика колко общо са станали до момента жертва на напастта от кърлежи обаче няма, тъй като не всеки носи ухапалия го паразит за изследване.Има забавяне в обществената поръчка за фирма, която да обработи тревните площи в София срещу кърлежи, тъй като договорът с последната е приключил в края на миналата година, признаха от столичната регионална здравна инспекция. Въпреки това пръсканията в 24 от 25-те общините в столицата са започнали навреме - в началото на април. На един от районните кметове е съставен акт за неизпълнение на предписанията, но от здравната инспекция отказаха да посочат в коя част на столицата е имало проблем.От там също потвърждават по-високата численост на кърлежи тази година. В предварителните огледи преди пръскането тази година паразитолози са открили 253 свободни кърлежа, спрямо 81 през миналата година. Това означава поне 3 пъти повече паразити през 2019 г. в сравнение с обичайното. Основната причина е нормална природна цикличност, обясниха от регионалната здравна инспекция.Наличието на повече кърлежи предполага и по-честа обработка на тревните площи – косене и пръскане срещу кърлежи. Обикновено общините правят по едно пръскане през април и едно в началото на септември, когато е другият пиков период на кърлежите. В София вече е осъществено и второ пръскане, като за момента са обработени парковете и градините. Поетапно пръскания се правят и на междублоковите пространства и градинки в отделните райони. Преди 15 юни ще се минат и всички гробищни паркове, обясни Цезарина Илиева. Действието на препаратите започва още на втория час и е с продължителност 24 часа. Ефективността им е доказана, но не е 100-процентова, тъй като яйцата на кърлежите не се повлияват от отровитеЕдин възрастен паразит пък снася хиляди яйца, като бройката им може да стигне и 20 000. Веднъж снесени, яйцата чакат само подходящите условия, за да се излюпят.Резките промени във времето, от една страна, създават добри условия за кърлежите, а от друга, затрудняват пръсканията, тъй като, ако завали дъжд в рамките на няколко часа след обработката, използваните препарати се отмиват и отиват в почвата. Предвид значителния брой кърлежи тази година прегледът на тялото след всеки досег с трева или излет е задължителен, припомнят специалистите. Обикновено кърлежите търсят тънка кожа по сгъвките, където попадат по-лесно. Традиционно некосените места и сухата растителност трябва да се избягват, но в следващия месец заради кърлежите това е още по-препоръчително. При излет, а и превантивно, да се използват репеленти.Еднократен прием на антибиотик веднага след свалянето на кърлеж намалява 10 пъти възможността за зараза от предавана от него бактериална инфекция. За възрастните се препоръчва да вземат 200 мг или 2 хапчета доксациклин, а ако ухапаният е по-млад от 12-годишна възраст, тогава се дава макролиден антибиотик - 10 мг/на килограм, обясни проф. Тодор Кантарджиев, директор на Националния център по заразни и паразитни болести.Ако кърлежът е стоял забит в кожата по-малко от 12 часа обаче, а според някои специалисти и 24 часа, вероятността да предаде инфекция е много малка, каза още той.Затова изваждането му трябва да се случва веднага. Ако ухапаният не е сигурен как да направи това, е най-добре да се обърне към медицинско лице. При невъзможност най-сигурният и препоръчителен метод е да се използва специален инструмент, който може да се купи от аптека, или пък много тънка пинсета.“Кърлеж се вади, като се хваща най-близо до кожата - там, където е хоботчето му, и се дърпа вертикално нагоре. Не трябва да се върти, но ако хоботчето се скъса, трябва да се извади с чиста игла. Най-добре е да се ползват медицински ръкавици, а след изваждането на кърлежа да се дезинфекцират ръцете, както и мястото, където е бил кърлежът”, съветва проф. Кантарджиев.За по-голяма сигурност кърлежът може да се занесе в лабораторията на НЦЗПБ за първоначално изследване дали е преносител на зараза, или не, а минимум 20 дни по-късно е добре да се направи и кръвен тест на ухапания. Приемното време на лабораторията е понеделник, вторник, четвъртък и петък между 8,30 и 12 часа, а в сряда - между 9 и 12 часа.Във всички столични паркове и градини са извършени двукратни обработки срещу кърлежи. За пълна ефективност на препаратите е нужно поне 24 часа след пръскане да не вали, обясниха за “24 часа” от Столичната община.Общински служители заедно с представители на Столичната РЗИ правят теренни наблюдения на най-често посещаваните зелени площи в града. Обработки са правени в Южния парк, Борисова градина, Градската градина, градина “Докторски паметник”, Северния парк и др. В кварталите са пръскани зелени площи в “Красно село”, “Възраждане”, “Оборище”, “Изгрев”, “Лозенец”, “Триадица”, “Илинден”, “Искър”, “Овча купел”, “Люлин”, “Банкя”, “Панчарево”, “Кремиковци”, “Витоша”, “Връбница”, “Слатина” и “Подуяне”. В останалите райони обработките продължават при сухо време. Пръскано е и в гробищните паркове.", "date": "2019.06.03", "title": "Заплаха! Нашествие от кърлежи ни чака след поройните дъждове"}
{"url": "https://www.novinite.bg/articles/176399/Radan-Kanev-V-tozi-EP-ne-moje-da-ima-dyasno-mnozinstvo", "text": "„В този ЕП не може да има дясно мнозинство. И ЕНП, и консерваторите загубиха доста мандати.  Това означава, че ще има широко мнозинство”. Това коментира в предаването „Плюс-минус. Коментарът след новините” Радан Кънев, който беше избран за евродепутат от листата на „Демократична България”.„Очаквам, че по всеки въпрос ще има усилено търсене на компромиси и баланс”, коментира Кънев.", "date": "2019.06.03", "title": "Радан Кънев: В този ЕП не може да има дясно мнозинство"}
{"url": "https://www.novinite.bg/articles/176389/SDS-iska-koaliciya-s-GERB-i-na-mestnite-izbori", "text": "Очевидно е, че когато един съюз работи добре, той би могъл да се развива. Най-вероятно е да се развива. Ние имаме едно решение, което дава свобода на нашите местни структури да решават по какъв начин ще се явят наесен за местните избори. На повечето места най-вероятно ще бъдем заедно с ГЕРБ, каза председателят на СДС Румен Христов по време на първата пресконференция на партията след изборите.Той оцени изборите като много трудни, но въпреки това липсвал истински дебат за Европейския съюз, а разговорът се въртял само около вътрешнополитически цели.\"Основната роля на тези избори е на ГЕРБ. Видях една много организирана партия. Видях какво бяха направили те на местата на техните срещи. Включването на премиера Бойко Борисов малко по-активно допринесе за промяна на тренда в началото на кампанията\", уточни още Христов.По отношение на  другото дясно обединение - \"Демократична България\", той уточни, че месеци наред са водили преговори, но условията поставени от тях били унизителни за СДС.В Европарламента той ще бъде в групата на ЕНП и ще се бори за повече интеграция, за обединена Европа, за членство на България в Еврозоната и Шенген и за европейски доходи.Йорданов призова всички демократични партии в България, \"които наистина се смятат за демократични\" да победят БСП, а не да й помагат да побеждава на избори.\"Не трябва да бъдем народ, който непрестанно се самоокайва и самоотрича, защото имаме с какво да се гордеем за тези 30 години демокрация, никога не трябва да забравяме, че тази демокрация стана възможна благодарение на усилията на СДС\", заключи Александър Йорданов.", "date": "2019.06.03", "title": "СДС иска коалиция с ГЕРБ и на местните избори"}
{"url": "https://www.novinite.bg/articles/176387/8-sadii-ot-5-evropejski-darjavi-sa-na-poseshtenie-v-Okrajen-sad-Varna", "text": "По покана на Окръжен съд – Варна от 3 до 7 юни на работно посещение в съда ще бъдат 8 съдии от Испания, Румъния, Португалия, Германия и Литва. Визитата им е в рамките на програмата Европейската мрежа за съдебно обучение EJTN (European Judicial Training Network) за обмен на мнения и опит между представители на органите на съдебната власт.Основната цел на програмата е подобряване на практическите познания по отношение на други съдебни системи, вкл. правото на ЕС и законодателството в областта на човешките права, чрез преки контакти, обмен на мнения и опит между съдии и прокурори от различни държави- членки на ЕС. В първия ден от едноседмичното посещение във Варна гостите проведоха срещи с ръководството на съдебната институция и съдии от ВОС. Те обмениха информация и дискутираха добрите съдебни практики в европейските държави в областта на гражданското, търговското и наказателното право. През седмицата чуждестранните магистрати ще посетят Районен съд – Варна, Окръжна прокуратура и ще разгледат помещението, където се провеждат разпити на деца - т.нар. „Синя стая“, която се стопанисва от Окръжен съд Варна, както и Центъра за медиация към съдебния район на ВОС.По време на престоя си чуждестранните магистрати ще посетят Икономически университет – Варна, за да научат повече за специалност „Съдебна администрация“ към катедра Правни науки, както и за образователния проект реализиран от учебното заведение и съда „Младите и правосъдието“. Планирани са визити и в Регионалната дирекция на Държавната агенция за закрила на детето, и Затвора Варна. Програмата EJTN стартира през 2005г. по инициатива на Европейския парламент и се стреми да развие европейската съдебна култура.", "date": "2019.06.03", "title": "8 съдии от 5 европейски държави са на посещение в  Окръжен съд – Варна"}
{"url": "https://www.novinite.bg/articles/176393/Chastichno-bedstveno-polojenie-se-vavejda-v-pet-sela-v-Starozagorsko", "text": "Кметът на община Опан Генчо Колев обяви със своя заповед частично бедствено положение на територията на община Опан в следните кметства и кметски наместничества: с. Опан, с. Бяло поле, с. Васил Левски, с. Тракия и с. Бял извор. От 20 ч. на 2 юни е въведен в изпълнение Общинският план за защита при бедствия, част втора – „План за действие при възникване на наводнения“, съобщиха от областната управа, цитирани от БГНЕС.Бедственото положение бе въведено заради интензивните валежи в района, започнали около 16 ч. на 2 юни. Те причиниха наводнения в домовете на много хора и в селскостопански постройки. Силният вятър е съборил дървета, има залята от водата инфраструктура, преливащи дерета.Със същата заповед се забранява влизането, пребиваването и движението на МПС в района на бедствието, освен тези на екипите от единната спасителна система и тези за продоволствено снабдяване на населението. Задължават се кметските наместници при продължаващо покачване на водата в деретата в рамките на селата да организират временно изваждане на застрашеното население и настаняването му в подходящи жилища.Срокът на действие на кметската заповед е до 20 ч. на 6 юни.", "date": "2019.06.03", "title": "Частично бедствено положение се въвежда в пет села в Старозагорско"}
{"url": "https://www.novinite.bg/articles/176396/Plovdiv-se-normalizira-sled-golyamoto-navodnenie", "text": "Пловдив постепенно се нормализира след голямото наводнение, предизвикано от обилните дъждове. Вече няма непроходими улици и подлези в града.650 са сигналите за наводнение жилищни сгради. Отводняването им продължава.В неделя вечерта в града паднаха до 70 литра на квадратен метър дъжд, което доведе и до наводнения в четири болници.„Хубавото е, че няма човешки жертви”, коментира вътрешният министър Младен Маринов.За тази вечер обаче е обявен жълт код за опасни валежи.", "date": "2019.06.03", "title": "Пловдив  се нормализира след голямото наводнение"}
{"url": "https://www.novinite.bg/articles/176401/Angelkova-Mobilni-ekipi-na-Ministerstvoto-na-turizma-inspektirat-vsichki-plajove", "text": "Мобилни групи на Министерството на туризма инспектират всички плажове по Черноморието. Проверяват се както плажовете, отдадени на концесия или под наем, така и неохраняемите ивици и гарантирането на свободния пешеходен достъп до тях. Това заяви министърът на туризма Николина Ангелкова пред медии във Варна, където направи проверка на Френския залив, село Осеново, община Аксаково заедно с представители на общината. Поводът за инспекцията са получени в Министерството на туризма сигнали от граждани, че достъпът до плажа е възпрепятстван заради поставени метални ограждения.Бе установено, че част от оградения поземлен имот е частен, но независимо от това пешеходният достъп до морския плаж трябва да бъде осигурен, както изисква законът. Министър Ангелкова съобщи, че Министерството на туризма е сезирало община Аксаково, която да направи нужните инспекции и да установи дали оградата е законна. В противен случай тя ще трябва да бъде премахната. От своя страна зам.-кметът на община Аксаково Красимира Дянкова заяви, че общината ще излезе със становище по случая в рамките на седмица. Екипите на Министерството на туризма днес са инспектирали също плажовете на „Ривиера“ и Златни пясъци“.", "date": "2019.06.03", "title": "Ангелкова: Мобилни екипи на Министерството на туризма инспектират всички плажове"}
{"url": "https://www.novinite.bg/articles/176397/Podobryava-se-sastoyanieto-na-postradaloto-ot-granata-dete-v-Silistra", "text": "Подобрява се състоянието на 6-годишното момиченце, което пострада при демонстрационно взривяване на светлинно-звукова граната в Силистра, съобщиха от Университетската болница \"Медика\" в Русе.Тя бе приета за лечение в петък (31 май).От болницата информираха, че състоянието на детето е стабилно, като днес е била извършена нова хирургична обработка на раните в операционна зала. След нея е станало ясно, че изгарянията са предимно повърхностни - от втора и трета степен.В идните дни предстои наблюдение на общото състояние на момиченцето, като в четвъртък ще бъде направена нова хирургична обработка на раните.От болницата информират, че все още е рано да се определи кога детето ще бъде изписано.", "date": "2019.06.03", "title": "Подобрява се състоянието на пострадалото от граната дете в Силистра"}
{"url": "https://www.novinite.bg/articles/176402/KZK-zabrani-i-ruskiya-Uber-v-Balgariya", "text": "Комисията за защита на конкуренцията (КЗК) забрани дейността на руското мобилно приложение \"Максим\", познато още като руския Uber. Решението е взето след жалба, подадена от няколко таксиметрови сдружения - \"Съюз Такси\", \"Национален съюз на превозвачите\", Браншова камера на таксиметровите водачи и превозвачи, Асоциация на таксиметровите синдикати в България и Синдикален съюз \"Сила\". На \"Максим\" е наложена и глоба от 3520 лева.От \"Максим\" обаче планират да продължат да работят в България и са категорични, че ще обжалват пред съда. Ето и официалното изявление на компанията:Ще проучим решението на Комисията за защита на конкуренцията. При наличие на разногласия ще го обжалваме в съда. Планираме Служба \"Максим\" да продължи работата си в страната.В други страни таксиметровият пазар се променя, докато в България не е така. Днес обаче в цял свят е голямо желанието на хората да виждат алтернативи и да имат възможност да избират. Забраните, които ни лишават от алтернатива, не допринасят за напредъка на икономиката и обществото. Това сме го виждали през миналия век.Предлаганите от Служба \"Максим\" информационни услуги са уникални. Те предоставят възможност поръчки за пътуване да се изпълняват както от лицензирани таксиметрови шофьори, така и от частни водачи. Това са различни ситуации. Лицензираният таксиметров водач може непрекъснато да получава информация за поръчки и да печели от професионалната си дейност. Частният водач може да предостави еднократна услуга на пътник, за да компенсира пътните си разходи.Водачите, които искат самостоятелно да се разпореждат със собствения си автомобил и с времето си, законно да превозват пътници, се нуждаят от справедливи правила. Ако държавните органи имат воля за трансформиране на пазара на таксиметровите услуги и за диалог, специалистите от Служба \"Максим\" са готови да участват в модернизирането на българското законодателство. Това ще е удобно за хората.В средата на 2015 г. КЗК забрани и дейността на Uber, която започна работа у нас през декември 2014 г. През март т.г. тричленен състав на Върховния административен съд потвърди забраната и наложените общо около 200 000 лева глоби.", "date": "2019.06.03", "title": "КЗК забрани и \"руския Uber\" в България"}
{"url": "https://www.novinite.bg/articles/176394/Yazovirite-ni-palni-okolo-66-nyama-opasnost-ot-prelivane", "text": "Язовирите, които се наблюдават в Министерството на околната среда и водите (МОСВ), имат свободни обеми за поемане на по-високи води. Към момента не се налага контролираното им изпускане, тъй като няма язовири със запълване над 90% от обема им, съобщиха от ведомството.Министерството управлява 52 комплексни и значими язовира и ежедневно следи състоянието им. Процентът на запълване на обемите им към днешна дата е 66,6 процента.За сравнение този процент за същия период през миналата годината е бил 78,6 на сто. Процентът на запълване на язовирите с питейно-битово предназначение е 76,4 на сто, което е добре предвид предстоящия летен сезон, уточняват от Министерството.Процентът на запълване на язовирите с основно предназначение напояване е 50,6 процента от общия им обем, а съответно на енергийните язовири - 76,2 на сто от общия им обем, като са поставени определени за поддържане обеми за поемане на очакван приток, посредством работа на ВЕЦ и/или облекчителни съоръжения.За язовирите от каскада \"Арда\" са поставени определени обеми в месечен график (80 процента запълване), с цел поемане на очакван приток и защита от вредното влияние на водите.По данни от Басейновата дирекция е регистрирано повишено ниво на р. Янтра при Велико Търново, като критичен е участъкът около историческата църква \"Св. 40 мъченици\" в града, както и при моста между село Първомайци и Горна Оряховица. Няма излизане на води извън речното корито.По данни на НИМХ се очаква повишаване на нивата на реките Марица и Тунджа, като река Тунджа вече е достигнала жълт код на предупреждение.В МОСВ няма постъпила друга информация за разливи и данни за критични нива и възникнали аварийни ситуации, както и за засегнати населени места от вредното въздействие на водите.", "date": "2019.06.03", "title": "Язовирите ни пълни около 66%, няма опасност от преливане"}
{"url": "https://www.novinite.bg/articles/176403/Blizki-na-ubitata-Viktoriya-Marinova-predlagat-izmenenie-v-NPK", "text": "Близки и колеги на 30-годишната Виктория Маринова от Русе, която бе изнасилена и убита по особено мъчителен начин от 21-годишния Северин Красимиров, предлагат изменение в Наказателно-процесуалния кодекс. Това съобщи Андрей Желязков - адвокат на близките на Виктория.Окръжният съд в Русе даде общо 30 години затвор при първоначален строг режим на Северин Красимиров. Делото се гледа по реда на съкратеното съдебно следствие, след като той призна всички факти и обстоятелства в обвинителния акт. По този повод наложената от съда присъда бе намалена с една трета, която според закона е 30 години.По време на среща с трима от русенските депутати - Андриан Райков, Искрен Веселинов и Пенчо Милков, с председателя на Адвокатската колегия в Русе Людмил Павлов и с юриста и общински съветник Иво Пазарджиев, Желязков уточни, че предложението е свързано с изменение на чл. 369а от НПК. По думите му при умишлено причиняване на смърт или тежка телесна повреда, както и при престъпления против половата неприкосновеност, съкратено съдебно следствие да се допуска само след съгласието на всички страни - прокуратура и частен обвинител, ако има конституиран такъв.Според участниците в срещата решение за евентуална промяна трябва да бъде взето след задълбочено обсъждане. В него трябва да участват също представители на съда и на прокуратурата.Павлов обясни, че факторът време е този фактор, който убива едно дело. Става дума за голям брой доказателства - за томове. Така дадено дело може да приключи и след 9 - 12 години. В конкретния случай е по-добре да се получи едно качествено и бързо правосъдие, макар и с редукция на наказанието с една трета, отколкото да влезем в спирала, например от шест, десет, дванайсет години, чийто край не е ясен. \"Моето виждане, е че ако се стигне до законодателна инициатива и промени, те трябва първо да се съобразят както с политическите сили и с представителите на българския народ в парламента, така и с тези, които правоприлагат и работят всеки ден с НПК. Всичко трябва да се обмисли много прецизно\", каза Павлов. Близките и колегите на Виктория Маринова заявиха, че предстои да бъде организирана нова среща, на която темата да бъде дискутирана отново.", "date": "2019.06.03", "title": "Близки на убитата Виктория Маринова предлагат изменение в НПК"}
{"url": "https://www.novinite.bg/articles/176360/Srinaha-se-Youtube-i-Snapchat", "text": "Претоварени сървъри на Google в източната част на САЩ предизвикаха проблеми за потребителите на Snapchat и YouTube в неделя. Хиляди се оплакаха в социалните медии, че популярните приложения не са достъпни, съобщи БГНЕС.Google призна проблема и обясни, че става въпрос за \"високи нива претоварване на мрежата в източната част на САЩ, засягащи множество услуги в Google Cloud, G Suite и YouTube\". \"Потребителите могат да видят бавно зареждане на резултатите или периодични грешки\", се казва в изявление на компанията и се допълва, че инженерите са завършили първата от двете стъпки за възстановяване на нормалните операции.Snapchat и YouTube, които са собственост на Google, признаха за проблема в Twitter.Cloud computing е една от най-доходните услуги на Google, но се сблъсква с остра конкуренция от други технологични компании като Amazon и Microsoft.През март най-голямата социална мрежа в света Facebook обвини \"промяна на конфигурацията на сървъра\" за масово прекъсване, засягащо нейните приложения по целия свят. Прекъсването засегна потребителите за най-малко 12 часа в повечето райони на света, като най-сериозно беше положението в Северна Америка и Европа.", "date": "2019.06.03", "title": "Сринаха се Youtube и Snapchat"}
{"url": "https://www.novinite.bg/articles/176385/Angelkova-Rusiya-shte-moje-direktno-da-izprashta-deca-na-lageri-u-nas", "text": "За трета поредна година подкрепяме форума на побратимените български и руски градове, който се организира във Варна, защото това е много добра възможност да се обсъдят идеи, проекти и инициативи за сътрудничество в областта на туризма, но и в други сфери. Това заяви министърът на туризма Николина Ангелкова при откриването на срещата. Домакин на събитието бе кметът на Oбщина Варна Иван Портних.\"Русия е един от най-важните пазари за входящ туризъм на България и е от голямо значение местните власти и бизнесът да обсъждат заедно какви продукти да инициират, за да привлекат интереса на туристите\", подчерта министър Ангелкова. Тя поздрави домакините и представителите на Генералното консулство на Русия във Варна за усилията да поддържат този диалог активен и всяка година да поставят акцент върху регионите.\"Винаги подчертавам изключителната важност на инициативността на бизнеса и държавата да превърнат туризма в ключов сектор за икономиката. Той осигурява сериозни приходи и заетост. За мен е изключително важно да работим в синхрон. Знаете, че секторът е хоризонтален и зависи от сътрудничеството и приноса, които всеки дава на различни нива. Ще обсъдим културно-историческите маршрути и партньорството ни в областта на детските лагери, за които имаме много добри бази, както и балнео- и СПА туризма. Смятам, че това е една изключително добра основа за дългосрочен интерес към страната\", посочи министърът.Тя припомни проведения в началото на март в София голям двустранен форум за туризма с участието на премиерите на България и Русия Бойко Борисов и Дмитрий Медведев, които акцентираха върху важността на отрасъла. С ръководителя на руския туризъм Зарина Догузова и министъра на икономическото развитие на федерацията Максим Орешкин вече работим в посока да се насочват повече руски деца от регионите към лагерите у нас. Руските региони имат много голяма оперативна самостоятелност и е важно да бъдат запознати с условията за отдих и пътуване у нас. Със сигурност ще обсъдим с г-жа Догузова създването на специална наредба, в която да регламентираме условията за детските лагери, така че да ги изведем от общия знаменател, по който попадат в Закона за туризма. Създадена е работна група, в която участват представители на детските лагери у нас, стана ясно от думите на министър Ангелкова.Коментирайки прогнозите за отлив на туристи от Германия и Русия в ранните записвания за това лято, министър Ангелкова отбеляза, че основната причина руснаците да преориентират почивката си главно към Турция е икономическа, в съседната ни страна се дават сериозни субсидии. В момента разработваме механизъм, който скоро ще представим. С него ще успеем да подпомогнем организирания туризъм. Важно е да гарантираме устойчивост на туристопотока в страната, акцентира министър Ангелкова и даде примери с ръстове на редица пазари за входящ туризъм. За първите 4 месеца на годината над 1,75 млн. са чуждестранните посещения у нас, което е ръст от близо 2%. През март 2019 г. нощувките в места за настаняване с 10 и повече легла нарастват общо с 5%, а приходите от тях - с около 8%. Освен от английския пазар имаме двуцифрени ръстове и от Полша, Чехия, Израел, Франция, с което ще се компенсират спадове от други страни.Министър Ангелкова съобщи още, че след последния съвместен форум в туризма във Велико Тръново предстои през септември да организираме отново среща във връзка с българо-руската програма в туризма с цел насърчаване притока на туристи. Предстои и подписване на споразумение за партньорство между Община Баните и Якутския регион. Министерството на туризма ще подкрепи всяка работеща инициатива, за да направим страната по-атрактивна и предпочитана дестинация за туристите, увери министърът.", "date": "2019.06.03", "title": "Ангелкова: Русия ще може директно да изпраща деца на лагери у нас"}
{"url": "https://www.novinite.bg/articles/176369/Bezplatni-pregledi-za-stradashti-ot-glavobolie-shte-se-provedat-v-bolnica-Sv-Naum", "text": "\r\nБезплатни прегледи за пациенти с главоболие ще се проведат в столичната УМБАЛНП „Св. Наум“ от 3 до 7 юни т.г. Те се организират от Клиниката по невродегенеративни и периферно-нервни заболявания и Българското дружество по главоболие и болка, по инициатива на неговия председател акад. Иван Миланов.\r\n\r\n\r\n\r\n\r\n\r\n\r\n\r\n", "date": "2019.06.03", "title": "Безплатни прегледи за страдащи от главоболие ще се проведат в болница „Св. Наум“"}
{"url": "https://www.novinite.bg/articles/176354/Komisar-Koshov-Napravihme-vsichko-vazmojno-Zajkov-da-bade-zadarjan-jiv", "text": "Колегите направиха всичко възможно Стоян Зайков да бъде задържан жив, заяви комисар Димитър Кошов по bTV. Той коментира акцията по залавянето на заподозрения за двойно убийство Стоян Зайков, който се самоуби след престрелка с полицията в района на Долна Баня. До развръзката се стигна след 20 издирване на мъжа в района.По думите му оръжието е било самоделно модифицирано – със срязана цев в областта на ложата и премахнат приклад, което прави оръжието доста компактно и с намален размер. Димитър Кошов обясни, че Зайков се е застрелял в горната част на гърдите. Цялата ситуация се е развила в рамките на около 5 минути, допълни той.За издирвания Стоян Зайков зам.-началникът на отдел „Криминална полиция” заяви, че е човек с изключително високо его. Близките му са съдействали на полицията при издирването и са посочили, че той няма да се предаде – така е правил от малък,когато е бил издирван от полицията при различни случаи.Бяхме близо до него един два пъти, заяви комисар Димитър Кошов. Той обясни, че територията е сложна и полицията трябвало да го насочим към място, на което да е по-лесно да бъде заловен. Придвижвал се е сутрин рано или вечер на здрачаване –по дерета и корита на реки, обясни още Димитър Кошов.Комисарят е категоричен, че не е имало забавяне от страна на полицаите. Той още веднъж потвърди, че Стоян Зайков е действал сам, не е имал човек, който да му помага и не е имал контакт с близки хора.", "date": "2019.06.03", "title": "Комисар Кошов: Направихме всичко възможно Зайков да бъде задържан жив"}
{"url": "https://www.novinite.bg/articles/176356/Dneven-horoskop-za-ponedelnik", "text": "Днес буквално сте в центъра на събитията. Всички около вас ви занимават с всякакви неща постоянно. Това пречи на концентрацията ви, така че затворете вратата.Обичайно внимавате и премисляте всичко много внимателно. Днес това нещо ще се промени и ще е за добро. Изненадайте някого и ще оправите целия му ден. Днес изобщо не сте в настроение да се срещате и да комуникирате с хора, но всички около вас са. Използвайте острия си ум, за да се измъкнете от ситуацията без да обидите никого.  Вижте повече на : ", "date": "2019.06.03", "title": "Дневен хороскоп за понеделник"}
{"url": "https://www.novinite.bg/articles/176361/Trup-leji-nasred-ulica-v-Sofiya", "text": " На истински кошмарна гледка са се натъкнали столичани. Насред улица в столичния квартал „Света Троица“ лежи труп на мъж. За това сигнализира притеснена жена пред Блиц.По думите ѝ безжизненото тяло се намира на улица „Варна“ в близост до пресечката с улица „Мелник“.„На мястото има ужасно много полицаи. Заградили са всичко. Нямам идея обаче как е починал мъжът“, казва свидетелката.Все още не е ясно дали се касае за нещастен инцидент, естествена смърт или нещо много по-страшно.Самоличността на починалия също не е известна.", "date": "2019.06.03", "title": "Труп лежи насред улица в София"}
{"url": "https://www.novinite.bg/articles/176364/GDBOP-predotvrati-onlajn-prodajba-na-slanchevi-ochila-mente", "text": "ГДБОП предотврати онлайн продажба на опасни за зрението слънчеви очила във Варна. Операцията е осъществена под наблюдението на Районна прокуратура-Варна от служители от специализирания отдел „Киберпрестъпност“ в ГДБОП и колегите им от БОП-Варна.Конфискувани са над 53 000 опасни за зрението слънчеви очила, обозначени с търговските означения на над 500 модела от световно известни марки. Установено е, че иззетите количества са били подготвени за продажба през настъпващия летен сезон, а редица сайтове в страната също зареждали на едро от фалшивата стока в двете разкрити депа. По данни на експертите ниското качество на иззетите реплики ги прави особено опасни за зрението, тъй като при употребата им зеницата на очите се разширява в пъти, а заради липсата на UV защита навлизат повече от вредните лъчи.Проведените действия са резултат от прилаганите от ГДБОП политики за ефективно противодействие на онлайн престъпленията, извършвани спрямо обекти на интелектуалната и индустриалната собственост.От ГДБОП съветват онлайн потребителите да пазаруват от официалните интернет страници на търговските марки, предизвикали техния потребителски интерес.", "date": "2019.06.03", "title": "ГДБОП предотврати онлайн продажба на слънчеви очила-менте"}
{"url": "https://www.novinite.bg/articles/176384/Nankov-Poroite-aktiviraha-svlachishte-na-patya-Asenovgrad-Smolyan", "text": "Обилните валежи в района на Пловдив са активизирали свлачище по пътя Асеновград - Смолян. Това заяви заместник-регионалният министър Николай Нанков, съобщава БГНЕС.Затворен е участък от второкласния път Горна Оряховица – Първомайци заради преливане на река Янтра. Блокирано е мостово съоръжение с кал и паднали дървета. На мястото има екипи, които разчистват съоръжението. Организиран е обходен маршрут.Дежурни екипи следят денонощно нивата на язовирите и реките.", "date": "2019.06.03", "title": "Нанков: Пороите активираха свлачище на пътя Асеновград - Смолян"}
{"url": "https://www.novinite.bg/articles/176375/Ostaviha-v-aresta-devetima-ot-grupata-za-reket-i-narkotici-v-Montana", "text": "Деветима от обвинените за рекет и наркотици в Монтана остават в ареста, един от групата е под домашен арест здаради влошено здраве, съобщиха от Прокуратурата.На 1 юни Специализираният наказателен съд задържа под стража девет от десетимата обвинени за участие в организирана престъпна група за рекет и разпространение на наркотици в Монтана и региона. Постоянен арест съдът определи и за ръководителя Мартин Антов.По предложение на Специализираната прокуратура един от обвинените е с мярка за неотклонение „Домашен арест“ заради влошено здраве.Участниците в групата бяха задържани в Монтана и София на 30 май при операция на Специализираната прокуратура, ГДБОП и ГДНП, със съдействието на служители от Дирекция „Жандармерия“. Претърсени бяха десетки адреси и автомобили. При извършените действия по разследването на три адреса бяха намерени и иззети различни по количество и вид наркотици и над 20 000 лева. В къщата на ръководителя Мартин Антов бяха открити мачете и брадва, а в колата му – метална палка.Определението на Специализирания наказателен съд не е окончателно и може да бъде обжалвано пред Апелативния специализиран наказателен съд.", "date": "2019.06.03", "title": "Оставиха в ареста деветима от групата за рекет и наркотици в Монтана"}
{"url": "https://www.novinite.bg/articles/176379/Blizo-polovin-ton-naryazan-tyutyun-e-izzet-pri-specakciya-v-Dobrich", "text": "Близо 500 килограма нарязан тютюн е открит в помещение на бул. \"25 септември\" в Добрич при специализирана полицейска акция по линия на акцизните стоки, съобщават от ОД на МВР, цитирани от БТА.Контрабандната стока е била опакована в чували и торби. Освен нея са открити и електронни везни, които са иззети заедно с мобилни телефони. С полицейска мярка за срок от 24 часа са задържани двама мъже -  на 40 години от Добрич, и на 34 години от село Бранище. Служители на сектор \"Противодействие на икономическата престъпност\" при ОД на МВР-Добрич работят по случая.", "date": "2019.06.03", "title": "Близо половин тон нарязан тютюн e иззет при спецакция в Добрич"}
{"url": "https://www.novinite.bg/articles/176395/Neno-Dimov-mechtae-Zashto-da-ne-podpomagame-zakupuvaneto-na-elektromobili", "text": "Защо не в едни смели мечти да не се подпомогнат домакинствата за закупуване на електромобили, така, както се случва в момента с битовото отопление? Тези надежди изрази министърът на околната среда и водите Нено Димов по време на годишния отчет на Националния доверителен екофонд /НДЕФ/.По думите му, електромобилността не трябва да се ограничава само до градския транспорт, а да се отнася и до развитието на инфраструктурата.Според министъра, темата за електромобилността е изключително сериозна и важна, защото почти две трети от държавите в ЕС имат градове, които не отговарят по критериите за качество на въздуха.\"Електропревозът е едно от решенията, които предстои да видим как действат през следващите години\", коментира той.Според него в тази посока дейността на Националния доверителен екофонд е изключително навременна и в крак с неща, които прави министерството.Димов изтъкна, че в момента се водят разговори със страните от т.нар. Вишеградска четворка за възможността да се активизира по-голям ресурс от страна на Еврокомисията, за да бъде стимулирано и изграждането на необходимата инфраструктура, включително и \"зелени коридори\", които да свързват не само град с град, но и държава с държава.\"Такова свързване ще позволи с електромобил да се стигне от Мюнхен до Пловдив или от Латвия до Гърция\", категоричен е министърът.Иначе Нено Димов напомни, че само преди няколко седмици МОСВ е обявило един значителен ресурс от 390 млн. лв. за подпомагане на български общини, които са в наказателната процедура за чистотата на атмосферния въздух, да сменят старите си автопаркове с нови електробуси, тролейбуси или трамваи в зависимост от техните общински програми.\"По тази програма имат право да подадат заявления 10 общини. Очаквам през юни те да представят своите проекти и в рамките на тази календарна година да бъдат сключени договорите\", каза още той.Според него този финансов ресурс ще даде изключително мощен тласък към електрификацията на градския транспорт.Според данните от отчета за 2018 г. в НДЕФ са изпълнени инвестиционни проекти на обща стойност над 5,5 млн. лева.", "date": "2019.06.03", "title": "Нено Димов мечтае: Защо да не подпомагаме закупуването на електромобили?"}
{"url": "https://www.novinite.bg/articles/176392/Sled-semeen-skandal-maj-napadna-i-policai", "text": "ВПлевен 51-годишен е нападнал полицаи при посещението им на адрес, съобщawa полицията в града.Полицаите по морето ще ловят дилъри нощем срещу 25 ст. на часИнцидентът e станал в събота около 22.30 ч. В районното управление е получен сигнал за семеен скандал и домашно насилие. При посещението на адреса 51-годишният нападнал полицейските служители, като им нанесъл удари с ръце и крака. Причинена е лека телесна повреда на един от полицаите. По случая е образувано бързо полицейско производство. Нападателят е бил задържан за 24 часа.", "date": "2019.06.03", "title": "След семеен скандал мъж нападна и полицаи"}
{"url": "https://www.novinite.bg/articles/176378/Zadarjaha-dvama-maje-shofirali-s-nad-3-promila-alkohol-v-kravta", "text": "\r\n\r\n\r\n\r\n\r\nТова станало, след като служителите на реда спрели за проверка лек автомобил \"БМВ\" без регистрационни табели, управляван от 25-годишния жител на Луковит. Той е задържан за срок от 24 часа, а по случая е образувано досъдебно производство.\r\nЗадържан е и 52-годишен шофьор от ловешкото село Абланица, който тази нощ е управлявал лек автомобил по пътя от Ловеч за Троян с 3,2 промила алкохол. Той е предизвикал и лек пътен инцидент с материални щети по собствения му автомобил.\r\nПрез почивните дни са установени още двама шофьори, които са се движили по пътищата след употреба на алкохол и наркотици.\r\n", "date": "2019.06.03", "title": "Задържаха двама мъже, шофирали с над 3 промила алкохол в кръвта"}
{"url": "https://www.novinite.bg/articles/176371/Sgashtiha-maja-opital-da-iznasili-momiche-v-Slanchev-bryag", "text": "Районна прокуратура – Несебър задържа за срок до 72 часа Божидар И., обвинен в опит за изнасилване, който е останал недовършен поради независещи от дееца причини. Божидар И опита да изнасили момиче миналата седмица в курортния комплекс Слънчев бряг. Той е обвинен за това, че на 01.06.2019г. в к.к. ”Слънчев бряг“, общ. Несебър, в хотел, направил опит да се съвкупи с лице от женски пол, като – престъпление по чл.152, ал.1, т.2, предл.1, вр. с чл.18, ал.1 от НК. Обвиняемият е задържан благодарение на отличните действия на служителите на ОД на МВР – Бургас. Предстои (в утрешния ден) Районна прокуратура – Несебър да внесе в съда искане за налагане на мярка за неотклонение \"задържане под стража“ спрямо обвиняемия.", "date": "2019.06.03", "title": "Сгащиха мъжа опитал да изнасили момиче в Слънчев бряг"}
{"url": "https://www.novinite.bg/articles/176351/Zapochva-oficialnoto-poseshtenie-na-Donald-Tramp-vav-Velikobritaniya", "text": "\r\nДнес започва тридневно посещение на американския президент Доналд Тръмп във Великобритания.\r\n\r\n\r\n\r\n\r\n\r\n\r\n", "date": "2019.06.03", "title": "Започва официалното посещение на Доналд Тръмп във Великобритания"}
{"url": "https://www.novinite.bg/articles/176383/Do-kraya-na-yuni-Sarbiya-moje-da-otvori-samo-edna-nova-glava-ot-pregovorite-s-ES", "text": "\r\nДо края на румънското председателство Сърбия може да отвори само една глава от преговорите за членство в ЕС, съобщава в. \"Вечерни Новости\".\r\n\r\n\r\n\r\n\r\n\r\n\r\n\r\n", "date": "2019.06.03", "title": "До края на юни Сърбия може да отвори само една нова глава от преговорите с ЕС"}
{"url": "https://www.novinite.bg/articles/176347/BNB-puska-v-obrashtenie-srebarna-moneta-Evlogi-i-Hristo-Georgievi", "text": "От 3 юни 2019 г. Българската народна банка пуска в обращение сребърна възпоменателна монета „Евлоги и Христо Георгиеви“ от серията „Българско възраждане“. Цената на монетата е 78 лева. Монетата ще се продава в Българската народна банка – на две каси на пл. „Княз Александър I“ № 1 и на четири каси в Касов център на БНБ на ул. „Михаил Тенев“ № 10, както и в офиси и клонове на Банка ДСК ЕАД, Първа инвестиционна банка АД, Райфайзенбанк (България) EАД и Тексим Банк АД.В периода от 3 юни до 5 юни 2019 г. включително всеки клиент ще може да закупи от Българската народна банка до 2 броя монети, след което възпоменателната монета „Евлоги и Христо Георгиеви“ ще се продава без ограничения. Списък на офиси и клонове на банки, в които ще се продава новата възпоменателна монета „Евлоги и Христо Георгиеви“, емисия 2019 г. ", "date": "2019.06.03", "title": "БНБ пуска в обращение сребърна монета „Евлоги и Христо Георгиеви“"}
{"url": "https://www.novinite.bg/articles/176346/Mej-Vizatata-na-Tramp-v-London-shte-podobri-otnosheniyata-mejdu-dvete-strani", "text": "Британският премиер Тереза Мей очаква с нетърпение предстоящото държавно посещение на президента на САЩ Доналд Тръмп, като се надява, че то ще допринесе за укрепването на отношенията между двете страни. Това съобщиха от кабинета на Мей.Министър-председателят заяви, че посещението на Тръмп ще бъде възможност за по-нататъшно укрепване на тясното партньорство между Обединеното кралство и САЩ.Американският президент вече направи няколко забележки преди държавното си посещение в Обединеното кралство. Той каза, че следващият министър-председател на Великобритания трябва да \"се откаже\" от опитите си да сключи договор за Брекзит с ЕС, ако Брюксел не успее да отговори на исканията на Обединеното кралство. Тръмп призова също Лондон да \"съди\" ЕС, за да даде на Великобритания по-големи \"боеприпаси\" в преговорите за Брекзит.Тръмп ще започне тридневното си посещение в понеделник, по време на което се очаква да се срещне с кралица Елизабет II и да проведе разговори с Тереза Мей.Миналия месец Тереза Мей обяви, че ще се оттегли като лидер на Консерваторите на 7 юни и че тя ще продължи да ръководи правителството, докато не бъде избран нейният наследник.", "date": "2019.06.03", "title": "Мей: Визатата на Тръмп в Лондон ще подобри отношенията между двете страни"}
{"url": "https://www.novinite.bg/articles/176390/Otkriha-pet-tela-v-Himalaite-veroyatno-sa-na-pochinali-alpinisti", "text": "Военни пилоти са открили пет тела в индийската част на Хималаите. Останките са намерени по време на издирвателната операция за изчезналите миналата седмица осем алпинисти, предава БТА.  Представителят на местните власти Виджай Кумар Джогданда съобщи, че труповете са били открити днес преди спасителната акция в северния планински щат Утаракханд да бъде преустановена заради силен снеговалеж и бурен вятър. Той допълни, че  операцията на ще бъде подновена утре. Джогданда заяви още, че властите се консултират с армията как да приберат телата. Осемчленната експедиция беше тръгнала на покорява връх с височина 6,477 метра. Последният контакт с членовете й е осъществен на 26 май.Предполага се, че телата са на алпинисти от експедицията. ", "date": "2019.06.03", "title": "Откриха пет тела в Хималаите, вероятно са на починали алпинисти"}
{"url": "https://www.novinite.bg/articles/176398/OON-Trevojni-sa-nivata-na-zamarsyavane-na-vazduha-na-Balkanite", "text": "Жителите на всички големи градове в Западните Балкани се сблъскват с тревожни равнища на замърсяване на въздуха, които намаляват продължителността на живота, защото изостаналият и политически нестабилен регион зависи в голяма степен от изгарянето на въглища за производство на енергия, предаде Асошиейтед прес, като се позова на ООН.Програмата на ООН за околната среда представи днес доклад въз основа на данни от 18 градове, който е изготвен в сътрудничество със Световната здравна организация и институциите, които следят качеството на въздуха в Албания, Босна, Косово, Черна гора, Северна Македония и Сърбия.Докладът посочва, че хората в региона са изложени на едни от най-високите концентрации на замърсяване на въздуха в Европа, надхвърлящи понякога пет пъти допустимите нива на национално и европейско равнище.Като основна причина за замърсяването докладът посочва липсата на достъп на Балканите до възобновяема енергия.", "date": "2019.06.03", "title": "ООН: Тревожни са нивата на замърсяване на въздуха на Балканите"}
{"url": "https://www.novinite.bg/articles/176400/Stoltenberg-pozdravi-Severna-Makedoniya-za-uspehite-po-patya-kam-evrointegraciya", "text": "\r\nДнешното заседание на Северноатлантическия съвет в Скопие е най-силното политическо потвърждение за пълноправното членство в НАТО на Република Северна Македония. Това заяви премиерът Зоран Заев на заседанието, което се провежда в Скопие под председателството на генералния секретар на Пакта Йенс Столтенберг.\r\n\r\n\r\n\r\n\r\n\r\n\r\n\r\n\r\n", "date": "2019.06.03", "title": "Столтенберг поздрави Северна Македония за успехите по пътя към евроинтеграция"}
{"url": "https://www.novinite.bg/articles/176388/Yunker-Nyama-nujda-ot-novi-evrokomisari-do-kraya-na-mandata", "text": "Председателят на Европейската комисия Жан-Клод Юнкер е заявил на извънредното заседание на Европейския съвет миналата седмица, че няма смисъл еврокомисарите, подали оставка, за да станат евродепутати, да бъдат замествани.\r\nНяма сериозни причини за такова кратко време комисарите да бъдат сменяни. В предишни комисии еврокомисари, подали оставка в последните дни от работата на ЕК, не са били замествани, поясни говорителят на европейската комисия Маргаритис Схинас.Еврокомисарите сами решават дали да заемат евродепутатските места, след като бъдат избрани в ЕП. Те трябва да съобщят решението си до датата на свикването на новия ЕП на 2 юли, уточни говорителят. Той поясни, че няма срок преди 2 юли, в който еврокомисарите да оповестят намеренията си.Юнкер ясно заяви, че работата ни е приключила и че законодателните предложения на тази ЕК вече са направени, отбеляза говорителят. Той добави, че според Юнкер назначаването само за няколко месеца на заместници на подалите оставка еврокомисари носи значителна цена от гледна точка на заплати, работни кабинети и пенсии. Според утвърдената практика задълженията на комисарите, подали оставка, се разпределят на останалите еврокомисари, останали на работните си места. Юнкер тези дни даде интервю, в което потвърди виждането си, че ЕК няма нужда от 28 еврокомисари, защото за тях няма достатъчно задачи.\r\n", "date": "2019.06.03", "title": "Юнкер: Няма нужда от нови еврокомисари до края на мандата"}
{"url": "https://www.novinite.bg/articles/176344/Oblachno-s-prevealyavaniya-ot-darj-shte-e-vremeto-dnes", "text": "Днес, главно около и след обяд ще се развива купеста и купесто-дъждовна облачност и на много места в Западна и Централна България ще има валежи и гръмотевични бури, с временно усилване на вятъра. Остава повишена вероятността за локални интензивни явления и градушки. В източните райони ще е с по-малко валежи и повече слънчеви часове, ще духа слаб юг-югоизточен вятър и температурите там ще са по-високи. Преобладаващите максимални ще са между 21° и 26°.Над планините ще се развива купеста и купесто-дъждовна облачност и на много места ще има краткотрайни валежи от дъжд с гръмотевични бури. Ще духа слаб до умерен вятър от юг-югоизток. Максималната температура на височина 1200 метра около 16°, на 2000 метра – около 9°.По Черноморието облачността ще е променлива, почти без валежи. Ще духа слаб до умерен вятър от изток-югоизток. Максимални температури на въздуха: 24-26°. Температура на морската вода е 16-22°. Вълнението на морето ще е 1-2 бала.", "date": "2019.06.03", "title": "Облачно с превеалявания от държ ще е времето днес"}
{"url": "https://www.novinite.bg/articles/176391/Elizabet-II-prie-Donald-Tramp", "text": "Британската кралица Елизабет II е приела американския президент Доналд Тръмп, съобщи Би Би Си.Държавният глава на Обединеното кралство е посрещнала лидера на САЩ в своята аудиенция Бъкингамския дрорец в Лондон. На тържествената церемония са присъствали и съпругът на британската кралица принц Филип, престолонаследникът принц Чарлс и неговата жена Камила Паркър-Боулс.Високопоставеният гост е бил придружаван от своята съпруга Мелания Тръмп.Преди срещата са прозвучали британския и американския национални химни God Save the Queen (\"Боже, пази кралицата\") и The Star-Spangled Banner (\"Знаме, обсипано със звезди\").", "date": "2019.06.03", "title": "Елизабет II прие Доналд Тръмп"}
{"url": "https://www.novinite.bg/articles/176348/Jitelite-na-Karnare-otnovo-na-protest", "text": "Жители на карловското село Кърнаре и съседни населени места блокираха за около половин час Подбалканския път в неделя вечерта. До поредния им протест се стигна, след като роми нападнаха заведение заради отказан достъп до частно парти. Прозорците на обекта бяха изпочупени с брадви, а един от присъстващите беше нападнат с нож.Жителите на Кърнаре поискаха справедливи наказания за виновните и събаряне на незаконните къщи в селото. Полицията и жандармерията не допусна протестиращите да стигнат до ромската махала. Кметът на Кърнаре посочи, че там живеят около 300 роми и всички постройки са незаконни. Община Карлово вече е издала заповеди за събаряне на 51 от тях. На жителите ще бъде предложено да купят парцели и да си построят законни къщи. В противен случай общината ще пристъпи към събаряне.", "date": "2019.06.03", "title": "Жителите на Кърнаре отново на протест"}
{"url": "https://www.novinite.bg/articles/176352/Vlak-se-udari-v-skali-v-Plovdivsko", "text": "Късно снощи влакът от Варна за София се е ударил в скали в района преди село Стряма. При инцидента има поражения върху по локомотива, но няма пострадали, пише NOVA.С 30 минути закъснение се движат влаковете между Пловдив и Асеновград. Жп прелезите продължават да се управляват на ръчен режим след снощния пороен дъжд.Оказана е помощ на 120 деца, намиращи се в дом на културата „Борис Христов”.", "date": "2019.06.03", "title": "Влак се удари в скали в Пловдивско"}
{"url": "https://www.novinite.bg/articles/176345/Poroi-i-moshtni-gramotevichni-buri-na-mnogo-mesta-v-stranata", "text": "Порои и мощни гръмотевични бури на много места в страната в неделя през нощта. Пороен дъжд наводни Пловдив. За по-малко от час снощи улици и булеварди се превърнаха в реки.Десетки автомобили закъсаха. Стотици домакинства останаха без ток заради аварии. Наводнени са къщи, мазета на жилищни и обществени сгради и 4 болници. Спасителни екипи на Пожарната са евакуирали 120 бедстващи деца от дома на културата „Борис Христов“.Отводнена е сградата на областната администрация в града. 30 души - сред тях  малки деца и 4 бременни жени - и са изведени от бедстващи автомобили. Оказана е помощ на четирима самотно-живеещи инвалиди в наводнени жилищни сгради. Евакуирани бяха два мола. Водата нахлула в търговските центрове през централните входове. Магазините затвориха спешно, а хората бяха изведени.Министър Младен Маринов пътува за Пловдив, съобщават от МВР. Той ще инспектира създадената организация и предприетите действия от екипите на пожарна и полиция и ще направи оглед на щетите, нанесени от обилните валежи. На място е и директорът на ГДПБЗН гл. комисар Николай Николов. „Ситуацията в района вече е спокойна. Местата, които снощи бяха критични вече не съществуват като такива. В следващите няколко часа ще бъдат остранени и проблемите във ВиК мрежата, ”, коментира Борислав Инчев, кмет на район \"Южен\" в Пловдив, който пострада най-тежко след бедствието вчера. Най-засегнатата пътна отсечка  там - \"Коматевско шосе\" е отводнена и в момента платната за движения се почистват.Инчев допълни, че заради обилните валежи е била затормозена отводнителната канализационна система. Другият проблем е падналите листа, които правят покривка, която също пречи на отводняване. „Дано да сме си научили урока”, лаконичен бе той.Продължават отводнителните дейности и в подлеза на Централна гара в Пловдив, както и във всички подобни съоръжения в Града под тепетата. През тази нощ за овладяване на критичната ситуация са се грижили около 400 служители на общината, полицията и пожарната. 20 екипа на РСПБЗН отводняват наводнени къщи.Служителка на търговски обект, намиращ се в подлеза обясни, че снощи е имало вода до коленете. В нейния магазин е имало мокри дрехи и чорапи.Снощи в Старозагорско също имаше проливни дъждове. В село Средногорово река излезе от коритото си и заля къщи. Наводниха се изби и приземни етажи. Реколтата на много стопани беше потопена и почти унищожена. Във връзка с пороите и очакваните нови валежи от земеделското министерство съобщиха, че отводнителните помпени станции на територията на цялата страна работят денонощно и се наблюдават от служители на „Напоителни системи“. Извършва се денонощен обход и наблюдение на язовири, реки и диги. Има готовност да се използва тежка техника, за да не се допуснат бедствени ситуации.„През годините ние не сме получавали никакви целеви средства за почистването и коригиране на коритото на река Гюрля. През 2017 година направихме почистване по моя инициатива. Маркирани са всички опасни дървета и са отстранени. Почистили сме цялата река\", коментира кметът на село Средногорово „В момента в къщата ми има едни 40-50 сантиметра вода, трябва да се изпомпа”, разказва местен жител.„За последните 16 години реката е имало три бедствие като това Вчера беше най-голямото. Тук проблемът е, че реката е много плитка, основната скала е много близо. Трябва държавата да се намеси. Да се изградят диги, да се укрепи коритото, за да се ликвидира веднъж завинаги този проблем”, коментира Деньо Катанов.", "date": "2019.06.03", "title": "Порои и мощни гръмотевични бури на много места в страната"}
{"url": "https://www.novinite.bg/articles/176355/Den-na-otvorenite-vrati-v-Instituta-po-kataliza-na-BAN", "text": "Възможно ли е да запалим водата и желязото без кибрит и защо не бива да съхраняваме на едно място домакинска тел и батерии? Практически съвети и въведение в научния свят на химията ще получат посетителите в деня на отворените врати в Института по катализа към БАН.", "date": "2019.06.03", "title": "Ден на отворените врати в Института по катализа на БАН"}
{"url": "https://www.novinite.bg/articles/176365/Mladen-Marinov-12-sa-bili-kritichnite-tochki-v-Plovdiv-veche-vsichko-e-otvodneno", "text": "\"12 са били критичните точки в Пловдив след пороя в неделя. Кризисният щаб в града е реагирал максимално бързо и адекватно и сутринта всички пловдивчани са могли да отидат спокойно на работа\", съобщи министърът на вътрешните работи Младен Маринов, който посети полицията и разговаря с кризисния щаб. От Пловдив вътрешният министър Младен Маринов ще потегли към Казанлък и Велико Търново, където също имаше наводнения. ", "date": "2019.06.03", "title": "Младен Маринов: 12 са били критичните точки в Пловдив, вече всичко е отводнено"}
{"url": "https://www.novinite.bg/articles/176350/Mladen-Marinov-shte-inspektira-shtetite-ot-valejite-v-Plovdiv", "text": "Министър Младен Маринов пътува за Пловдив, съобщиха от МВР. Той ще инспектира създадената организация и предприетите действия от екипите на пожарна и полиция и ще направи оглед на щетите, нанесени от обилните валежи. На място е и директорът на ГДПБЗН гл. комисар Николай Николов. Около 10.00 часа се очаква заседание на кризисния щаб. ", "date": "2019.06.03", "title": "Младен Маринов ще инспектира  щетите от валежите в Пловдив"}
{"url": "https://www.novinite.bg/articles/176366/Malniya-zapali-kashta-v-Kazanlak", "text": "Мълния запали къща в Казанлък. Възрастните хора са успели да се спасят от стихията, но къщата е унищожена. Сега хората търсят помощ за възстановяване на имота си, предаде кореспондентът на БГНЕС от града.Целият покрив е поразен и къщата на семейството е наводнена.Стихията връхлита имота на Михаил и неговата съпруга Красимира навръх рождения му ден. Съседи подават сигнал на телефон 112.Нещастието се случва през нощта, в 02:20 часа. Възрастната двойка са буквално на улицата следствие на 24-часовите валежи. Сега първа и най-важна цел е да подсигурят къщата, за да не рухне напълно. Семейството търси подкрепа, имали са застраховка, но за няколко дни са изпуснали срока за подновяването ѝ.казват собствениците.Те казаха още, че в района винаги са падали гръмотевици, но никой в квартала няма гръмоотвод. Досега са разчитали на гръмоотвода на завод \"Капрони\", бившия завод по хидравлика.Над 40 литра на кв. метра дъжд са паднали над Казанлък.", "date": "2019.06.03", "title": "Мълния запали къща в Казанлък"}
{"url": "https://www.novinite.bg/articles/176353/Stava-yasno-klasiraneto-na-parvoklasnicite-v-Sofiya", "text": "Днес излиза класирането на първокласниците в София.Кампанията стартира преди месец по нова наредба, според която номерът на подаденото заявление няма значение за класирането. Това избегна опашките от родители от предходните години. Основен критерий за класиране остава местожителството, както и уседналост поне 3 години.Напред в класирането излизат също братя и сестри на деца до 12 години, които вече учат в същото училище.При повече кандидати с равен брой точки ще се провежда жребий. Бъдещите първокласници в България са над 57 хиляди. Очаква се в София да влязат в клас близо една четвърт от тях.", "date": "2019.06.03", "title": "Става ясно класирането на първокласниците в София"}
{"url": "https://www.novinite.bg/articles/176359/Zagubeniyat-jeti-s-parvi-magicheski-trejlar", "text": "Тази есен се отправяме на вълнуващо приключение, дълго повече от 3000 километра, за да проследим историята на едно необикновено създание. Загубеният йети е новата съвместна продукция на DreamWorks Animation и Pearl Studio, която разказва за силата на приятелството, вярата в успеха и вълшебствата, които съществуват, стига да повярваш в тях. Йи е свободолюбиво 16-годишно момиче.Като всеки тийнейджър последното нещо, което иска, е да прекарва време с баба си и майка си. Покривът на сградата, в която живее, е любимото й място за уединение, където остава сама с мечтите си да обиколи света. Една вечер усамотението й е нарушено от появата на бебе йети с огромни размери, намерило подслон на същия този покрив. Привидно уплашен и търсещ единствено близост и разбиране, малкият йети се превръща в нейна слабост, а идеята той да се върне на мястото, на което принадлежи, става нейна мисия. Така започва шеметното приключение на Йи и нейните щури приятели Джин и Пенг.Те кръщават странното създание Еверест и се впускат в главозамайващо търсене на неговите корени, за да го върнат отново при семейството му на най-високата точка на Земята - страховитите снежни капани на величествените Хималаи. За да завършат мисията си успешно обаче, тримата приятели винаги трябва да са на една крачка пред д-р Бърниш – богат и властен човек, който има намерение да залови магическото същество с помощта на помощничката си д-р Зара. Дали ще се справят и какво ще им коства това, ще разберем съвсем скоро. Режисьор и сценарист на Загубеният йети е Джил Кълтън (Играта на играчките: 2, Шрек), а продуценти са Пейлин Чоу (Кунг-фу панда 3) и Сузан Бюрги (Трите хикса, Как да си дресираш дракон). Изпълнителни продуценти на филма са Тим Джонсън (Мравката Z, У дома), Франк Жу (Lotus Code) и Ли Руиганг (Кунг-фу панда 3).Стягайте багажа за величествените Хималаи, където ще потърсим Загубеният йети. Само в кината от 27 септември на 2D и 3D.", "date": "2019.06.03", "title": "\"Загубеният йети\" с първи магически трейлър"}
{"url": "https://www.novinite.bg/articles/176367/Maj-zagina-pri-katastrofa-s-motor-kraj-Sandanski", "text": "39-годишен мъж загина при катастрофа с мотор край Сандански. Инцидентът е станал вчера малко преди 17 часа, съобщиха от ОД на МВР-Благоевград.Дошлите на местопроизшествието служители на реда установили, че загиналият е управлявал двуколесното превозно средство без да има правоспособност за това. Той е шофирал с несъобразена скорост, вследствие на което е излязъл извън пътното платно и се ударил в циментова шахта.Возилото не е било регистрирано по надлежния ред, допълват от полицията в Благоевград.", "date": "2019.06.03", "title": "Мъж загина при катастрофа с мотор край Сандански"}
{"url": "https://www.novinite.bg/articles/176368/KNSB-iska-regulator-samo-za-vodata", "text": "КНСБ поиска отделен регулатор да следи водния сектор, съобщава БГНЕС. Според КНСБ е необходимо да се търси допълнително финансиране на сектора без да се увеличава цената на водата. Това обяви президентът на КНСБ Пламен Димитров по време на дискусия за устойчивото развитие на ВиК сектора и достойното заплащане на работниците и служителите в сектора. Димитров заяви още, че до 2021 година заплатите на работещите в сектора трябва да се увеличат с 15%.", "date": "2019.06.03", "title": "КНСБ иска регулатор само за водата"}
{"url": "https://www.novinite.bg/articles/176370/Zaradi-obilnite-valeji-Sledyat-sastoyanieto-na-yazovirite-v-stranata", "text": "\r\nЗаради обилните валежи оперативното звено към Министерството на околната среда и водите ще следи състоянието на язовирите в страната.\r\n\r\n\r\n\r\n\r\n\r\n\r\n\r\n\r\n\r\n", "date": "2019.06.03", "title": "Заради обилните валежи: Следят състоянието на язовирите в страната"}
{"url": "https://www.novinite.bg/articles/176374/Svlachishte-sprya-vlaka-Varna-Sofiya-na-gara-Stryama-za-dva-chasa", "text": "Влакът Варна – София се е ударил в 4,30 тази сутрин в паднала скална маса и свлечени дървета в района на гара Стряма, пловдивско. Пострадали хора няма, но има щети по ходовата част на локомотива. След престой от повече от два часа релсовият път е бил разчистен, а локомотивът заменен с друг. Пътниците са изчаквали на място. Около 9 часа влакът е пристигнал в София със закъснение от 164 минути. Потеглил е от Варна в 22,50.През цялата нощ влаковете, минаващи през гара Пловдив са се движили със закъснение. В момента обстановката е нормализирана. ", "date": "2019.06.03", "title": "Свлачище спря влака Варна - София на гара Стряма за два часа"}
{"url": "https://www.novinite.bg/articles/176380/Kmetat-na-rajon-Severen-v-Plovdiv-ostava-v-aresta", "text": "Специализираният наказателен съд определи мярка за неотклонение „Задържане под стража“ за кмета на пловдивския район „Северен“ Ральо Ралев, обвинен от Специализираната прокуратура за корупционни действия. Гаранция в пари от 60 000 лв. (какъвто е размерът на подкупа, искан от кмета) определи в същото време съдът за Иван Делевски, обвинен от Специализираната прокуратура като посредник в корупционната сделка. Мотивите са, че Делевски не е бил основният инициатор на деянието и неговата роля в корупционната схема е била второстепенна. Според обвинението е налице реална опасност, ако е на свобода, Делевски да окаже влияние на свидетели или да идвърши друго престъпление. Освен това, събраните докзателства по делото са достатъчни, за да се направи обосновано предположение, че той е извършил престъплението, за което е обвинен. Специализираната прокуратура протестира пред Апелативния специализиран наказателен съд определението на първата инстанция в частта му за мярката за неотклонение на Иван Делевски. Делото ще се гледа на втора инстанция на 11 юни 2019 г. ", "date": "2019.06.03", "title": "Кметът на район „Северен“ в Пловдив остава в ареста"}
{"url": "https://www.novinite.bg/articles/176362/Politolog-Dialogat-mejdu-Borisov-i-Cvetanov-priklyuchi-okonchatelno", "text": "Диалогът между Бойко Борисов и Цветан Цветанов вече приключи, наблюдаваме един завършен етап на отношения, продължили дълго за кратките срокове, в които текат приятелства в българската политика. Това каза в интервю за \"Фокус\" политологът Борис Попиванов.Цветан Цветанов напусна всичките си постове и не мисля, че има вариант той да се върне под една или друга форма, нито смятам, че ще бъде допуснат да играе някаква задкулисна роля, използвайки влиянието си, контактите си с парламентарната група или местни структури и местни органи на властта. За мен Борисов е теглил чертата и смята оттук нататък да продължи без своя верен съратник. Едно решение, което със сигурност не е било лесно. Ние виждахме, че Борисов се подготвяше за това решение дълги месеци на няколко поредни етапа, за всяка от които той предприемаше поредна стъпка, било като действие, било като говорене по адрес на Цветанов, изчакваше да види какви са реакциите и до каква степен е стъпил на здрава почва. След това продължаваше нататък, за да стигне до този финален етап веднага след резултатите от европейските избори, отбеляза политологът.Борис Попиванов допълни, че през последните години Бойко Борисов е настоявал в неговите ръце да се концентрират нишките на външната политика на България. В последните години, особено в третия си мандат, Борисов много настояваше в неговите ръце да се концентрират нишките на външната политика на България и никакви външнополитически ходове, действия и послания да бъдат предприемани и изговаряни без неговото знание и съгласие, а Цветанов нееднократно си позволяваше да предприема действия, които заварваха Борисов неподготвен, включително и по случая Скрипал. Тези действия загатваха за твърде голяма самостоятелност от негова страна. Твърде много той разчиташе на подкрепа в страната и задокеанските си партньори да бъде недосегаем, но точно тази недосегаемост му изигра лоша роля, добави той.", "date": "2019.06.03", "title": "Политолог: Диалогът между Борисов и Цветанов приключи окончателно"}
{"url": "https://www.novinite.bg/articles/176363/Menda-Stoyanova-GERB-pobedi-i-BSP-i-prezidentskite-hora", "text": "Изборите ги спечели партия ГЕРБ, спечели ги правителството. Бойко Борисов беше уникален на тези избори. Това заяви пред бТВ депутатът от ГЕРБ и председател на бюджетната комисия в парламента Менда Стоянова.Незаменими хора няма, Цветан Цветанов е прекрасен организатор, каза още Стоянова. Тя препотвърди казаното от лидера на партията, че трети председател няма да се избира, а ще се засили работата на Изпълнителната комисия на ГЕРБ.Партията ГЕРБ вече 10 години е на власт, не сме чак толкова млада партия и бих казала, че някои хора се поизмориха, натрупаха рутина, а всяко управление се нуждае от нови, млади хора, каза още Стоянова.Не виждам причина за рокади в кабинета, подчерта още тя и допълни, че не трябва да има преразглеждане на коалиционното споразумение.Хората на изборите казаха: продължете да работите, заяви още Стоянова.", "date": "2019.06.03", "title": "Менда Стоянова: ГЕРБ победи и БСП, и президентските хора"}
{"url": "https://www.novinite.bg/articles/176349/Politolozi-Cvetanov-nyama-da-stane-chast-ot-drug-politicheska-sila", "text": "Изключвам възможността Цветан Цветанов да започне да работи за друга партия.  Това каза политологът Димитър Ганев в ефира НОВА.„Това е човек, който в продължение на 12 години е вкоренил себе си в нея. Ако той влезе в друг политически проект, това означава той да започне война с Борисов. На този етап няма индикации за това категорично”, добави той.Според него оставката на Цветанов е началото на процес на подмяна в ГЕРБ. „От такава промяна недвусмислено има нужда. От 2007 г. тази партия доминира в местната власт. 12 години след това е много трудно да кандидатстваш за доверието на гражданите, след като 12 години вече са видели доста от твоите резултати – на места добри, на места – не”, обясни политологът.„Ако Борисов тръгне на война със структурите, лоялни на Цветанов – това ще бъде братоубийствена война, която ще нанесе големи щети на ГЕРБ”, добави той.Политологът Кольо Колев смята, че ако Цветан Цветанов реши да направи собствен политически проект няма, той е обречен. „Ако той тръгне по тази линия, мисля, че не го чака светло бъдеще. Цветанов имаше тежест единствено като механизъм, като организационен работник на властовата партия. В чисто имиджов план беше тотална щета”, обясни той.   \"Цветанов си повярва прекалено много. Той не си дава сметка къде е неговата сила - в организирането, и къде е неговата слабост - пред медиите. В резултат, на което той си повярва, че е цялостен политик, който може да прави несъгласувани политики с всички в партията\", обясни Колев. Политолозите коментираха и първия присъствен ден в парламента на депутата от ДПС Делян Пеевски.„Просто блясък, след което отново ще последва още от същото. Отново ще се потопи, отново ще играят другите от негово име и за негова сметка”, заяви Колев.„Не виждам основание за настъпване на нов етап в дейността на Пеевски в момента”,  смята и Ганев.Двамата политолози се обединиха около мнението, че Корнелия Нинова ще остане лидер на БСП до местните избори през есента. „Не съм сигурен, че въобще някой в БСП знае какво ще стане в партията и това е поради една много проста причина – има Конгрес на 16 юни. Той може да роди всеки един вариант, но от гледна точка на политическия интерес в момента на вътрешнопартийната опозиция мисля, че те няма да хвърлят към  момента всичките си усилия, за да свалят Корнелия Нинова заради предстоящите местни избори”, каза  Димитър Ганев.„И аз мисля, че това ще е така, защото местните избори са най-удобни за всички политици. Независимо от резултатът винаги можеш да твърдиш, че си спечелил или респективно, че другите са ги загубили. Битката там предстои. Най-глупавото е да предизвикат трусове преди местните избори”, каза Кольо Колев.", "date": "2019.06.03", "title": "Политолози: Цветанов няма да стане част от друг политическа сила"}
{"url": "https://www.novinite.bg/articles/176372/Neno-Dimov-Operativnoto-zveno-sledi-nivata-na-rekite-i-yazovirite", "text": "Няма информация за прелели язовири и преливащи реки, съобщи министър Нено Димов на брифинг.Информация ще се дава два пъти дневно около 12.00-12.30 часа се очаква обобщена информация за състоянието на язовирите, състоянието на реките по поречия с данни за критични нива и аварийни ситуации, данни за критични участъци по диги и укрепителни съоръжения, както и постъпилата информация за  засегнати населени места от вредното въздействие на водите. Следващата ще се даде около 16.00 часа. По думите на министър Димов служителите на басейновите дирекции са на терен.Тази сутрин е сформирано  Оперативното звено към МОСВ във връзка с регистрираните валежи през изминалото денонощие, както и обявено от НИМХ предупреждение от първа степен (жълт код) за интензивни валежи, придружени с гръмотевици в областите Видин, Враца, Монтана, Ловеч, Плевен, София, Пазарджик и Пловдив, е активиран  24-часов режим на работа на Оперативното звено за предотвратяване на опасности от вредното въздействие на водите към МОСВ и в четирите Басейнови дирекции в страната.През изминалото денонощие паднаха значителни количества валежи, които създадоха проблеми главно в Пловдив, в Стара Загора, във Велико Търново. В сила е предупреждение от първа степен (жълт код) за интензивни валежи, придружени с гръмотевици в областите Видин, Враца, Монтана, Ловеч, Плевен, София, Пазарджик и Пловдив.", "date": "2019.06.03", "title": "Нено Димов: Оперативното звено следи нивата на реките и язовирите"}
{"url": "https://www.novinite.bg/articles/176373/Plamen-Dimitrov-Pokachvaneto-na-cenata-na-vodata-e-neizbejno", "text": "Покачването на цената на водата е неизбежно, но важно с какви темпове се прави и как ще бъдат защитени социално слабите и работещите в сектора. Това каза президентът на КНСБ Пламен Димитров, при откриването на дискусия на тема \"За устойчиво развитие на ВиК сектора и достойни работни заплати на работниците и служителите\".,,Днес обсъждаме състоянието на ВиК сектора, неговото финансово и кадрово обезпечаване, както и бъдещето на инфраструктурата и инвестициите в мрежата, посочи Димитров. Нужен е нов специален закон за ВиК услугите, който да отчита нейните специфики и неотменимостта на задължението за доставка на вода за всеки граждани на България и да гарантира публичния характер на сектора'', посочи Пламен Димитров.По думите му ВиК секторът е най-регулирания сектор в България, по-регулиран от банковия сектор.,,В сектора има възможности за допълните приходи, които не минават задължително през цената на водата'', каза президентът на КНСБ.Според Пламен Димитров в плановете за бюджета за следващата година може да бъдат предвидени ваучери за водни помощи.,,На човек му трябват най-малко 50-100 литра на ден, тоест до 3 куб.м на месец. Ако допуснем, че 500 хиляди домакинства се нуждаят от водни помощи, в държавния бюджет могат да се заложат 50 млн. лева за подпомагане на нуждаещите се'', заяви Димитров.,,Нашето основно искане е 15 процента годишно увеличение заплатите в сектора. През последните години заплатите в страната растяха с темпове от 8 - 11 процента годишно, докато тези при ВиК услугите два - три пъти по-малко и затова доходите на хората там са изостанали. За тези увеличения ще са нужди още 25 - 27 млн. лева годишно'', обясни той.Дискусията е навременна, защото основен проблем на сектора е заплащането на ВиК операторите. Към момента КЕВР е одобрила бизнес плановете на 27 ВиК дружества, които обслужват 77 процента на населението на страната, добави председателят на КЕВР Иван Иванов.,,Има области в страната, където цената на водата постига социалната поносимост и трябва да се търси друг механизъм за повишаване на заплатите. Нужно е допълнително държавно финансиране в сектора с около 50 млн. лева годишно, така че заплатите на служилите на водните оператори да се повишат, без да се вдига цената на водата за населението. Възможно е разделяне на КЕВР на енергиен и на воден регулатор, но това може да направи Народното събрание'', коментира Иван Иванов.", "date": "2019.06.03", "title": "Пламен Димитров: Покачването на цената на водата е неизбежно"}
{"url": "https://www.novinite.bg/articles/176381/Nankov-Zakonat-za-ViK-shte-reshi-mnogo-problemi-v-sektora", "text": "\"От следващата седмица започва \", съобщи заместник-регионалният министър Николай Нанков, цитиран от БГНЕС.Очаква се готовите текстове да влязат в Народното събрание , прогнозира Нанков.Според него законът не е панацея, но .", "date": "2019.06.03", "title": "Нанков: Законът за ВиК ще реши много проблеми в сектора"}
{"url": "https://www.novinite.bg/articles/176377/Pridoshlite-vodi-na-reka-Yantra-zatalachiha-s-darveta-po-7-8-metra-mosta-na-patya-Gorna-Oryahovica-Parvomajci", "text": "Екипи на АПИ и на община Горна Оряховица разчистват дървета и тонове боклуци, които придошлите от дъждовете води на река Янтра e дoнесла под моста на път II-53 Горна Оряховица – Първомайци. Преминаването в тази отсечка временно е спрямо. Специализирана техника разчиства отворите на съоръжението, тъй като те са заталачени от дървета и клони, някои от които с диаметър повече от 30-40 см и дължина над 7-8 метра. Очаква се работата на екипите да приключи в следобедните часове, а дотогава движението се осъществява по обходен маршрут: път III-514 Горна Оряховица – Арбанаси – Велико Търново – път I-5 Велико Търново – Самоводене – Поликраище – път II-53 Поликраище – Първомайци.", "date": "2019.06.03", "title": "Придошлите води на река Янтра заталачиха с дървета по 7-8 метра моста на  пътя Горна Оряховица – Първомайци"}
{"url": "https://www.novinite.bg/articles/176358/Temenujka-Petkova-shte-uchastva-v-sreshta-Energijna-sigurnost-v-Belgrad", "text": "Министърът на енергетиката Теменужка Петкова ще участва в среща на високо равнище \"Енергийна сигурност в региона\" в Белград. Ще бъдат обсъдени политиките за енергийна сигурност в региона на Югоизточна Европа, ролята на инфраструктурата за сигурността на газовите доставки, значението на международното сътрудничество за стабилността и сигурността на доставките, зеленият растеж като фактор за икономически ползи и инвестиции и др.", "date": "2019.06.03", "title": "Теменужка Петкова ще участва в среща \"Енергийна сигурност\" в Белград"}
{"url": "https://www.novinite.bg/articles/176376/SDS-veroyatno-shte-se-koalira-s-GERB-i-za-mestniya-vot", "text": "СДС вероятно ще се коалира с ГЕРБ и за местния вот. Решението предстои да бъде взето, но от синята партия отчитат като заслуга на сегашната им коалиция вкарването на един евродепутат.\"Ще работим за повече интеграция, за обединена Европа, членството на България в Еврозоната и Шенген. Основната ни цел обаче е за европейски граждани с европейски доходи\", каза председателят на СДС Румен Христов по време на първата пресконференция на партията след изборите за членове на Европейски парламент, съобщава БГНЕС.\"За нас резултатът от тези избори е успех, защото успяхме да спрем похода на БСП към властта“, каза Христов и добави, че са изключително доволни, защото десницата е запазила своето преобладаващо мнозинство в ЕП.\"В ЕП ще имаме седем представители на десницата - 6 от ГЕРБ и СДС и един от „Демократична България“. Това означава, че България ще даде повече десни депутати, повече депутати в ЕНП, отколкото дава Холандия със своя десен премиер“, обяви Румен Христов и подчерта, че СДС има потенциал постепенно да започне да се възражда.", "date": "2019.06.03", "title": "СДС вероятно ще се коалира с ГЕРБ и за местния вот"}
