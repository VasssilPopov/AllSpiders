{"url": "https://www.novinite.bg/articles/184779/BSP-vnasya-utre-vota-na-nedoverie", "text": "Бсп внася утре вота на недоверие, съобщиха от пресцентъра на партията. Подписката с мотивите ще бъдат депозирани в деловодството на парламента в понеделник в 14:00 часа.Преди това в 11:00 часа социалистите ще проведат консултации и с няколко от по-малките извънпарламентарни формации като АБВ, Движение 21, а са поканили на среща и ДБ, но все още чакат отговор.От левицата вече разговаряха с парламентарните сили извън мнозинството и получиха подкрепа за вота от ДПС. Воля пък демонстрираха склонност да ги подкрепят, но все още умуват какво да решат. Независимите не отидоха на среща с БСП.Червените анонсираха своя вот на недоверие в правителството като следствие от \"провала в областта на околната среда и водите\" - водната криза в Перник, мръсния въздух и скандала с боклуците от Италия.", "date": "2020.01.19", "title": "БСП внася утре вота на недоверие"}
{"url": "https://www.novinite.bg/articles/184778/Provedoha-noshtna-akciya-sreshtu-brakonieri-v-Burgasko", "text": "Нощна акция се проведе срещу бракониерите в Бургаско. Тя е част от мащабната кампания срещу нелегалния улов на риба, която започна Агенцията по рибарство и аквакултури, използвайки ново свръхмодерно оборудване. Операцията в най-голямото езеро у нас - Мандренското езеро край Бургас започна на смрачаване. Пет екипа тръгнаха в различни посоки. От езерото инспекторите извадиха две  лодки, изоставени при акция следобед с мрежите и с риба.  \r\n\"Не успяхме да ги настигнем, защото избягаха през водата и през място, което не беше достъпно\", разказа пред бТВ Трифон Трифонов, началник сектор - Стара Загора.\r\n \r\nПрез януари заради топлата вода, която се излива от тръбите в езерото, районът около помпената станция гъмжи от риба и е рай за бракониерите.\r\n \r\n\"Има доста бракониерски лодки, скрити в тръстиката, по целия язовир\", обяснява Стефан Тодоров от ИАРА – Стара Загора.\r\n", "date": "2020.01.19", "title": "Проведоха нощна акция срещу бракониери в Бургаско"}
{"url": "https://www.novinite.bg/articles/184775/Smenyat-imeto-na-20th-Century-Fox", "text": "Компанията Disney реши да преименува принадлежащата й киностудия 20th Century Fox, и от името вече ще отсъства думата \"fox\" (лисица – бел. ред.), така че вече ще се казва 20th Century Studios, съобщи БГНЕС.По информация на американските медии решението е свързано с това, че собствениците на една от най-старите холивудски кинокомпании се опитват да се избавят от асоциирането с Рупърт Мърдок и неговия телевизионен канал Fox News, който в САЩ е смятан за рупор на републиканците. В Холивуд традиционно доминират либералните ценности и симпатиите на мнозинството от работещите във Фабриката на мечтите е за демократите.От Disney официално не са давали обяснение за решението си, но думичката Fox също така ще бъде отстранена от името на още една принадлежаща й кинокомпании - Fox Searchlight Pictures.Списание Variety, което първо съобщи за промяната в имената, цитира източник от компанията Disney, който казва: \"Смятам, че името Fox е директно свързано с Мърдок, а това е токсично\".Въпреки това, Variety твърди, че известният скрийнсейвър за филмите на 20th Century Fox, с отличителната си музика, лого и прожектори, ще остане непроменен.Disney купи 20th Century Fox миналия март за 71 милиарда долара.Студиото е създадено през 1935 г. и е заснело някои от най-касовите филми в историята, включително „Аватар“, „Титаник“ и няколко епизода от „Междузвездни войни“.В края на 80-те години News Corporation, собственост на Мърдок, придобива 20th Century Fox, а Fox News е създадена през 1996 година. С течение на времето той излезе на върха в САЩ по отношение на броя на зрителите.По-късно News Corporation беше разделена на две части, а през 2019 г. филмовата компания 20th Century Fox бе купена от Disney, а за Рупърт Мърдок останаха медийните активи, включително Fox News.", "date": "2020.01.19", "title": "Сменят името на 20th Century Fox"}
{"url": "https://www.novinite.bg/articles/184761/17-novi-sluchaya-na-zagadachnata-belodrobna-bolest-byaha-registrirani-v-Kitaj", "text": "Здравните власти са диагностицирали 17 нови случая на загадъчната белодробна болест в централния китайски град Ухан.Досега двама пациенти в Китай са починали от пневмония, причинена от новия вид коронавирус, за който се предполага, че е възникнал на пазар за животни в Ухан, предаде ДПА, цитирана от БТА.Коригираната цифра бе обявена, след като експерти са прегледали пациенти с неизвестни досега белодробни заболявания в няколко болници, съобщиха здравните власти на Ухан. Общият брой на диагностицираните пациенти, поразени от този нов вид коронавирус в Китай, нарасна до 62.От 17-те пациенти, диагностицирани с вируса, трима са в тежко състояние, а останалите са стабилни. Властите ще продължат да тестват подозрителни случаи.Коронавирусите често причиняват безобидни неразположения като настинки, но те могат да доведат и до опасни респираторни заболявания като тежък остър респираторен синдром (SARS) и близкоизточен респираторен синдром (MERS).Според специалистите новият патоген е подобен на вируса на SARS, но основните разлики са в протеините, с които вирусът атакува човешките клетки.Световната здравна организация заяви, че засега няма \"ясни доказателства\" вирусът от Ухан да се разпространява чрез контакт с хора. В същото време експерти от британския Кралски колеж в Лондон предупредиха да не се изключва предаването от човек на човек въз основа на миналия опит с огнища на SARS и MERS.Здравните власти в Ухан съобщават, че броят на заразените хора е 62, но експерти предположиха в проучване, публикувано в петък, че в град Ухан може да има 1700 случая.Появата на вируса поражда безпокойство, тъй като стотици милиони хора се готвят да пътуват по време на китайската Нова година по-късно този месец.Има съобщения за заболели от вируса в няколко китайски града и в други страни, включително Тайланд и Япония.Летищата в няколко съседни страни на Китай въведоха проверки на пристигащите пътници.В САЩ на летищата в Ню Йорк, Сан Франциско и Лос Анджелис започнаха медицински проверки на пристигащите от Ухан.", "date": "2020.01.19", "title": "17 нови случая на загадъчната белодробна болест бяха регистрирани в Китай"}
{"url": "https://www.novinite.bg/articles/184763/Kongresmeni-Tramp-tryabva-da-bade-otstranen-ot-posta-za-da-bade-zashtitena-nacionalnata-sigurnost", "text": "Президентът на САЩ Доналд Тръмп трябва да бъде отстранен от поста, за да бъде защитена националната сигурност и опазена системата за управление на страната, заявиха седемте конгресмени демократи, които ще представляват Камарата на представителите на съдебния процес в Сената. Позицията на обвинителите е изложена в публикуван вчера меморандум на сайта на долната камара на американския Конгрес, цитиран от Ройтерс, Асошиейтед прес и ТАСС.\"Делото срещу президента на САЩ е просто, фактите са неоспорими, а доказателствата убедително установяват, че президентът Тръмп е злоупотребил с правомощията на поста си, за да провокира чуждестранна намеса в избори за своя собствена политическа изгода и в ущърб на американските национални интереси. Той е загърбил клетвата си да изпълнява вярно законите и е предал общественото доверие. Погрешното поведение на президента Тръмп представлява опасност за нашите демократини процеси, нашата национална сигурност и нашата привързаност към върховенството на закона\", заявяват авторите на документа.След като бил уличен, президентът се е опитал да потули делото чрез възпрепятстване на разследването на Камарата на представителите на неговите злоупотреби. Той трябва да бъде отстранен от поста, заявяват конгресмените. По думите им Конституцията предлага единственото средство срещу толкова груба злоупотреба с президентската власт - отстраняване от поста.\"Единственият оставащ въпрос е дали членовете на Сената ще приемат и изпълнят дълга, възложен им от съставителите на Конституцията и техните конституционни Клетви. Историята ще отсъди доколко всеки сенатор се е стремял да бъде над междпартийните разногласия, честно да проучи фактите и да защити Конституцията\", подчертават авторите на меморандума. Те призовават Сената да признаят Тръмп за виновен, така че сегашният и всеки бъдещ президент да не могат да извършват правонарушения, попадащи под импийчмънт, и да избягват отговорнстта за деянията си.", "date": "2020.01.19", "title": "Конгресмени:  Тръмп трябва да бъде отстранен от поста, за да бъде защитена националната сигурност"}
{"url": "https://www.novinite.bg/articles/184759/Kakva-e-prichinata-balgarin-da-izvadi-machete-v-turski-restorant", "text": "Българинът, който нападна хора в ресторант в Истанбул, по всяка вероятност е бил със силно психично разстройство или под въздействието на силни опиати. Това коментира в предаването  генералният консул на страната ни в Истанбул Ангел Ангелов.  Българинът беше застрелян от полицията в Истанбул в петък вечерта. 32-годишният Милен Бахчеванов нахлул с мачете в заведение в квартал „Байрам паша”. Според местни медии нападнал клиенти на заведението, а след това и полицаите, които били повикани на помощ. Не са помогнали нито водната струя и сълзотворния газ на пожарната, нито предупредителните изстрели на полицаите. Бахчеванов е издъхнал в болницата.В чантата му са намерени Библия и икони. По информация на местните медии българинът е влязъл в Турция на 14 януари. Той има няколко криминални регистрации - за хулиганство, кражби и грабежи.„Действията му са били изключително неадекватни. Около час и половина продължават опитите да бъде склонен към споразумение. Но той се е барикадирал, държал се е агресивно”, обясни Ангел Ангелов. „Разследването продължава. До момента нямаме официална информация от турските власти. Очакваме в близките часове да я получим”.", "date": "2020.01.19", "title": "Каква е причината българин да извади мачете в турски ресторант?"}
{"url": "https://www.novinite.bg/articles/184781/Ostankite-na-zaginalite-pri-incidenta-sas-svaleniya-samolet-v-Iran-veche-sa-v-Kiev", "text": "\r\nКовчезите на 11-те украинци, загинали при инцидента със самолет, свален погрешка от Иран, пристигнаха в Киев в неделя. Президентът Володимир Зеленски, премиерът Олексий Гончарук и други присъстваха на тържествената церемония на киевското летище Бориспил, за да видят свалянето от самолета на тленните останки на деветимата украинци от полетния екипаж и двама пътници.\r\n\r\n\r\n\r\n\r\n\r\n", "date": "2020.01.19", "title": "Останките на загиналите при инцидента със сваления самолет в Иран вече са в Киев"}
{"url": "https://www.novinite.bg/articles/184776/Izloviha-nad-100-shofori-za-edna-nosht-v-Plovdiv", "text": "Във връзкa cъc зaчecтилитe cлучaи нa пътнoтрaнcпoртни прoизшecтвия, рeзултaт oт шoфирaнe в нeтрeзвo cъcтoяниe или cлeд упoтрeбa нa нaркoтични вeщecтвa, cъc зaпoвeд нa Oкръжния прoкурoр нa гр. Плoвдив, пo нaдзoрa зa зaкoннocт, прeз изминaлaтa нoщ (18 cрeщу 19 януaри 2020 г.) ca били извършeни мaщaбни прoвeрки нa тeритoриятa нa Плoвдивcкa oблacт. Aкцeнтът нa прoвeркитe e бил пocтaвeн върху шoфирaщитe cлeд упoтрeбa нa aлкoхoл и/или нaркoтични вeщecтвa вoдaчи нa мoтoрни прeвoзни cрeдcтвa, кaктo и върху тяхнoтo пoвeдeниe пo прeдлaгaнe нa пoдкупи нa пoлицeйcки cлужитeли, зa дa избeгнaт cлeдвaщaтa им ce пo зaкoн oтгoвoрнocт, пoяcнявaт oт МВР-Плoвдив. Прoвeркитe ca били рeaлизирaни oт cмeceни eкипи нa вcички упрaвлeния нa МВР нa тeритoриятa нa oблacт Плoвдив. В хoдa нa oпeрaциятa ca били прoвeрeни 1436 мoтoрни прeвoзни cрeдcтвa и 1737 лицa. В рeзултaт ca били зaпoчнaти 19 бързи прoизвoдcтвa – 2 зa прeдлaгaнe нa пoдкуп нa пoлицeйcки cлужитeли, 10 зa шoфирaнe в нeтрeзвo cъcтoяниe c кoнцeнтрaция нa aлкoхoл в кръвтa нaд 1,2 нa хилядa, 5 зa шoфирaнe cлeд ухoтрeбa нa нaркoтични вeщecтвa и 2 зa държaнe нa нaркoтични вeщecтвa. Извършитeлитe ca били зaдържaни. Ocвeн зaпoчнaтитe нaкaзaтeлни прoизвoдcтвa, в рeзултaт нa прoвeркaтa, ca cъcтaвeни 120 aктa и 126 фишa зa нaрушeния пo Зaкoнa зa движeниe пo пътищaтa. Рaзcлeдвaнeтo пo бързитe прoизвoдcтвa прoдължaвa пoд ръкoвoдcтвoтo нa прoкурaтурaтa.", "date": "2020.01.19", "title": "Изловиха над 100 шофьори за една нощ в Пловдив"}
{"url": "https://www.novinite.bg/articles/184753/Dnes-shte-ima-znachitelna-niska-oblachnost", "text": "Днес ще има значителна ниска облачност. По-значителни разкъсвания и намаления на облачността ще има над Югозападна България. На отделни места в източните райони ще превали слаб дъжд, а през нощта срещу понеделник и в Предбалкана ще превали слаб сняг. Ще духа слаб, в Източна България до умерен север-северозападен вятър. Максималните температури ще са между 1° и 6°. Над планините ще бъде предимно слънчево. Вятърът ще бъде слаб до умерен, като до края на деня ще се ориентира от север-североизток. Максималната температура на 1200 метра ще бъде около 1°, на 2000 метра – минус 4°.Над Черноморието ще бъде облачно, на отделни места със слаби превалявания от дъжд. Ще духа до умерен север-северозападен вятър. Максимални температури предимно между 5° и 7°. Температурата на морската вода е 7-8°. Вълнението на морето ще бъде 3-4 бала.", "date": "2020.01.19", "title": "Днес ще има значителна ниска облачност"}
{"url": "https://www.novinite.bg/articles/184772/Roditeli-na-sedmoklasnici-iskat-promyana-na-maturata-po-matematika", "text": "Родители на седмокласници изразяват несъгласието си с формата на Националното външно оценяване (НВО) по математика за седми клас. В онлайн петиция до министъра на образованието и науката Красимир Вълчев те искат промяна на формата на НВО. Предлага се сливане на двете части и алтернативен вариант - намаляване на броя на задачите в първата част за сметка на втората част от изпита.Писмо със същия текст е внесено и в МОН на 15 януари, съобщиха от родителската инициатива, цитирана от БТА.\"Сегашният начин на провеждане на НВО по математика предвижда разделяне на две части, като в първата част се очаква решаване на 20 задачи за 60 минути (по 3 минути на задача), а във втората част - на 3 задачи за 90 минути. Времето за работа в първи модул е крайно недостатъчно за по-голямата част от учениците. Това предпоставя тяхното ощетяване, защото не отчита когнитивните им и психологически особености и намалява прецизността при оценяването на познанията\", се заявява в петицията.Родителите допълват, че НВО трябва да е проверка преди всичко на уменията за мислене и знанията, придобити в целия прогимназиален етап. Според тях недостатъчното време за преглед или поправка ще представи добре предимно по-бързите и приспособими ученици, за сметка на тези, които макар и с достатъчно знания, работят по-бавно. \"Не намираме разумни аргументи за настоящото разпределение на задачите по математика в два модула\", заявяват от родителската инициатива.В петицията се отбелязва, че за разлика от математиката, НВО по Български език и литература /БЕЛ/ е система от два коренно различни изпита - проверка на компетентности по БЕЛ и проверка на езикови и писмени умения в изграждането на текст - преразказ по непознато произведение. \"Разделянето на НВО по математика на два модула само с цел уеднаквяване на формата при двете учебни дисциплини е несправедливо към децата\", заявяват родителите.Те предлагат да бъде обсъдена промяна на формата на НВО по математика още за настоящата учебна година. \"Сливането на двете части на НВО по математика справедливо би равнопоставило двете категории на оценяване - тази на знанието и тази на умението да се представиш и да работиш бързо под напрежение\", се посочва в петицията. Родителите предлагат и алтернативен вариант за промяна - намаляване на броя на задачите в първата част за сметка на втората част от изпита (18 задачи с избираем отговор в първа част за 60 минути и 5 задачи с нарастваща сложност във втора част за 90 минути).Според тях по този начин ще бъдат постигнати максимално целите на НВО, съгласно наредбата от 1 септември 2016 г. за оценяване на резултатите от обучението на учениците. \"В сегашния формат на НВО по математика оценката на знанието е на заден план, а по-голяма тежест се дава на бързината и представянето\", смятат организаторите на петицията.Според родителите, инициирали петицията, предложените два варианта за промяна на изпитния формат по математика ще осигурят на учениците достатъчно време за обмисляне, решаване и проверка на задачите, което ще им даде възможност да покажат в максимална степен знанията си.", "date": "2020.01.19", "title": "Родители на седмокласници искат промяна на матурата по математика"}
{"url": "https://www.novinite.bg/articles/184768/Putin-uveri-che-e-protiv-neogranichen-prezidentski-mandat", "text": "Руският президент Владимир Путин заяви днес, че е против идеята властта да се държи неограничено от лидера на страната, както е било при системата от времето на Съветския съюз, предаде БТА.Той каза това на среща с ветерани от Втората световна война в Санкт Петербург, броени дни след като обяви конституционни промени, които могат да му помогнат да остане на власт след края на президентския му мандат през 2024 година.На предложението, направено от ветеран на днешната среща, мандатът на руския президент да е неограничен, Путин отговори, че \"би било много обезпокоително да се върнем към ситуацията от средата на 80-те години, когато държавните лидери един след друг оставаха на власт до края на живота си\".Путин стана президент за първи път през 2000 година, а през 2008 г. стана премиер, след като заради конституционните разпоредби нямаше право да се кандидатира за трети мандат. Дмитрий Медведев, който зае президентския пост след него, бе оценяван като далеч по-слаба фигура. След връщането на Путин в Кремъл Медведев стана премиер. По-рано тази седмица правителството му подаде оставка, след като Путин очерта предложенията си за конституционна реформа. Премиерският пост бе поет от ръководителя на данъчната служба Михаил Мишустин.  ", "date": "2020.01.19", "title": "Путин увери, че е против неограничен президентски мандат"}
{"url": "https://www.novinite.bg/articles/184757/Ogneborcite-v-protestna-gotovnost-iskat-otmyana-na-novoto-im-rabotno-vreme", "text": "Пожарникари на крак в цялата страна, но не заради авария или друго бедствие, а заради нова наредба за работното им време. Синдикатите на огнеборците заявиха готовност да протестират, а ресорният министър Младен Маринов вече ги е уверил, че исканията им за отмяна на новите правила са чути и спорната наредба ще бъде преразгледана. Те обаче остават в протестна готовност.Наредбата, която е обнародвана миналия петък, слага край на 24-часовите дежурства на екипите. Вместо да застъпват и да си тръгват заедно, те ще работят на различни смени. Ръководителите им ще избират между 8, 12 и досегашните 24-часови.„Преди години беше направено това, видя се, че не е удачно и сега за втори път се опитват да го въведат като практика, смесването на работното време”, коментира Иван Димитров, Синдикална федерация на служителите в МВР – Русе.„Това може да доведе до забавена реакция по време на произшествие”, обясни Светлин Василев от Областния съвет на НСПС „Огнеборец” – Монтана.„Нарушава се ритъмът на работа. Представете си, че сутрин застъпват 8-10 или 12 човека, говорим за такъв брой състав в най-големите структури на службите,а след 16 часа останат 7 човека или 8”, обяснява инж. Венцислав Станков, президент на НСПС „Огнеборец”.Според експертите така ще бъдат застрашени животите и на огнеборците, и на хората, които се нуждаят от помощта им.„Пожарникарите, като отидат на произшествие, дори без да си говорят, знаят кой какво върши и в момента, в който му извадят служител от екипа, няма кой да му помогне на мястото на пожара”, обяснява Светлин Василев.„Това всичко рефлектира както върху нас, така и върху вас. Когато има намалени оперативно тактически възможности, това води рискове до невъзможност за евакуация на хората и отработване на произшествието с максимално намаляване на загубите”, обяснява инж. Станков. „Тук се дава право на ръководителите на структури да решават кой служител в каква продължителност, по кое време на денонощието да бъде на оперативно дежурство”.„За да нямаме извънредни часове, нас ни пускат, освобождават ни от дежурство, казват му компенсации”, обяснява Иван Димитров.„Има едни минутки домашната смяна, която е на подсилване, докато дойде”, обяснява Ивайло Стоянов, Синдикална федерация на служителите в МВР – Благоевград.„При нас най-важното нещо: първоначалните минути са най-важни във всяко едно произшествие – да отидат колкото се може повече хора и да локализират нещата в самото му начало”, заявява Иван Димитров.", "date": "2020.01.19", "title": "Огнеборците в протестна готовност, искат отмяна на новото им работно време"}
{"url": "https://www.novinite.bg/articles/184760/Otkriha-nelegalno-smetishte-za-jivotinski-otpadaci-kraj-podlez-na-AM-Struma", "text": "\r\nКрай подлез на магистрала \"Струма\" са изхвърлени големи количества животински отпадъци, сигнализираха жители на Дупница, .\r\n\r\n\r\n\r\n\r\n\r\n\r\n\r\n \r\n", "date": "2020.01.19", "title": "Откриха нелегално сметище за животински отпадъци край подлез на АМ \"Струма\""}
{"url": "https://www.novinite.bg/articles/184756/Shefat-na-NZOK-Paradoksalno-e-che-byudjetari-pravyat-zdravnata-politika", "text": "Парадоксално е, че предложенията в здравеопазването идват от хора, на които професионалният живот е минал в правене на бюджети, заяви в предаването „Седмицата” на радио „Дарик”, д-р Дечо Дечев, визирайки здравния министър Кирил Ананиев.Според Дечев се налага основна ревизия  на здравната каса, защото инситуцията не е адекватна на промените, които са настъпили в последните 20 години от съществуването й. Нужни са не повече от шест районни здравни каси за цялата страна, а не 28, както е в момента, но една година преди парламентарни избори такава ревизия е невъзможна.Дечев e категоричен, че вече можем да говорим за една организирана система за отчитане на дейности, които са извършени или в по-малък обем, или изобщо не са извършени. Налага се ограничаване на броя и на болниците, както и въвеждането на редица реформи, които по думите на Дечев екипът на здравното министерство не е успял да предприеме. За да се случат обаче те, трябва да има унисон в действията на екипа на касата с екипа на министерството, посочи още Дечев и добави, че мандатът му изтича на 12 март, а ангажиментът, който е поел, е да бъде управител на касата в рамките на един мандат.\"В няколко случая през годината каруцата беше поставена пред коня. Първият случай беше с тези 50 милиона за сестрите, за които беше обещано, че ще се дадат от бюджета на държавата. Най-парадоксалното е, че това го предлагат хора, на които професионалният живот е минал в правене на бюджети. Именно тези хора трябваше да знаят, че това е невъзможно да се случи в един модел, в който приходите на една болница се получават на база дейност. Оказа се, че няма как да се дадат тези 50 млн. и беше казано - да ги даде касата. Касата как може да ги даде? Единственият начин е като се повишат цени на определени дейности. Повишиха се цени, това не доведе до нищо и след три месеца тръснахме друга идея, без касата да знае - увеличаваме цени на клинични пътеки, даваме 200 милиона и поставяме касата под свършен факт. Реалният резултат е такъв - ние наказваме работещите болници. Два пъти разбрахме, че котлонът пари и продължихме да го пипаме,\" коментира Дечев.", "date": "2020.01.19", "title": "Шефът на НЗОК: Парадоксално е, че бюджетари правят здравната политика"}
{"url": "https://www.novinite.bg/articles/184762/Asenovgradchani-s-oplakvane-v-RIOSV-sasedat-im-gledal-otrovni-zmii", "text": "Асеновградчанин стресна съседите си с екзотичните си домашни си любимци. Мъжът отглеждал три опасни и много отровни змии в дома си и притеснил комшиите, които подали сигнал за незаконно притежание на отровни змии в Регионалната екоинспекция в Пловдив.При проверка на място екоинспекторите установили, че човекът си има вкъщи две коралови кобри и една пустинна рогата усойница. Трите опасни влечуги били регистрирани в РИОСВ - Пловдив с регистрационни карти, съгласно изискванията на Закона за защита на животните и на практика не били незаконно отглеждани. Служителите на инспекцията не са установили в жилището да живеят други животни без регистрация. Според специалистите кораловите кобри всъщност не са истински кобри, а името им идва от това, че могат да изглаждат врата си в \"качулка\". Те са африкански змии и са силно отровни, а отровата им няма известен антидот. Пустинната рогата усойница също е изключително отровна. Среща се в Африка, Близкия изток и в Централна Азия.", "date": "2020.01.19", "title": "Асеновградчани с оплакване в РИОСВ, съседът им гледал отровни змии"}
{"url": "https://www.novinite.bg/articles/184774/Spipaha-balgarin-v-Garciya-prodaval-bebeta", "text": "На граничния пункт \"Промахон\" е арестуван 35-годишен български гражданин, срещу когото има повдигнато обвинение за участие в престъпна група за продажба на бебета в Гърция, съобщи .Българинът се опитал да влезе в Гърция през нощта с надежда, че няма да проверят личните му документи.От 2018 година е заповедта за арест, уточняват гръцките власти.Българинът успява да избегне задържане преди две години, когато прекарва три млади българки в напреднала бременност, но от Италия.Полицията е била информирана предварително за този трансфер, като полицайка под прикритие влиза в телефонна връзка с българина и уговарят цена за нелегалното осиновяване.На пристанище “Игуменица“ при пристигане на автомобила с три българки, арестуваният днес успява да избегне ареста.Прокуратурата повдига обвинение срещу него и се издирва от 2018 година.", "date": "2020.01.19", "title": "Спипаха  българин в Гърция, продавал бебета"}
{"url": "https://www.novinite.bg/articles/184767/Kontejneri-za-edrogabaritni-otpadaci-sa-razpolojeni-iz-Veliko-Tarnovo", "text": "Контейнери за едрогабаритни отпадъци са поставени в различни части на Велико Търново. Те са общо 12 на брой, а разположението им е по начин, по който да бъдат обхванати всички градски райони. Инициативата на Общината има за цел да улесни жителите на града и да оптимизира събирането на отпадъците. Контейнерите се намират на следните места: - централна градска част – ул. „Цар Тодор Светослав” и ул. „Филип Тотю”; - кв. „Картала” – старото автобусно обръщало между ул. „Черни връх” и ул. „Панорамна”/; - кв. „Колю Фичето” – ул. „Оборище” и ул. „Полтава”; - кв. „Бузлуджа” – ул. „Деньо Чоканов” и ул. „Георги Измирлиев”; - кв. „Зона Б” – ул. „Драган Цончев”; - кв. „Света гора” – ул. „Сливница”; - кв. „Акация” – ул. „Мальовица”; - кв. „Асенов” – ул. „Св. Климент Охридски”; - кв. „Чолаковци” – ул. „Рада Войвода”. В големите квартали на Велико Търново са разположени и контейнери за събиране на отпадъци от дърво и стари мебели, чийто материал се използва за рециклиране. На пет места в града са поставени специални съдове за текстил и непотребни дрехи. Няколко пъти в годината се провеждат акции са събиране на опасни битови отпадъци. Притежателите на строителна смет следва да я транспортират до общинската площадка в с. Леденик, като за количества до 1 тон не се заплаща такса. Растителни отпадъци, смет от домакинствата, стари дрехи и текстил могат да бъдат депонирани в Регионалната система за управление на отпадъците в с. Шереметя. За количества до 3 кубични метра приемането е безплатно. Обемът се декларира със служебна бележка, която всеки може да получи в отдел „Околна среда“ в Община Велико Търново. До 2500 лева е глобата за нерегламентирано изхвърляне на смет, нямаща характер на битова.", "date": "2020.01.19", "title": "Контейнери за едрогабаритни отпадъци са разположени из Велико Търново"}
{"url": "https://www.novinite.bg/articles/184770/Svinskiyat-grip-veche-e-rezistenten-na-antibiotici", "text": "Остава стабилно състоянието на жената, която се лекува от свински грип в Смолянската болница. В същото лечебно заведение почина 51-годишен мъж, който е заболял от грипния щам H1N1 дни преди края на старата година. Починалият пациент е постъпил чрез Спешното на 1 януари. Лекуван е в отделение, след което седмица по-късно е приведен в интензивния сектор, предава бТВ.  Мъжът първоначално е лекуван в отделение в болницата. Установена е обаче устойчивост на симптомите към обичайното лечение. Взети са проби за изследване. \"На 8 януари, след извършен скенер на белия дроб, пациентът е приведен в ОАИЛ с остра дихателна недостатъчност. Пациентът е бил интубиран, бил е на дихателен съпорт, проведено е комбинирано антибактериално, антивирусно лечение, но за съжаление в четвъртък рано сутринта е починал\", обясни д-р Емилия Апостолова, зам.-директор на болницата в Смолян. Потокът на болните се увеличава, отчитат личните лекари. През неотложния кабинет вчера са преминали 40 души. Лекарите съветват да не се прибягва до самолечение. \"Това, което трябва да се знае за вирусните инфекции, че в началото не се прилагат антибиотици. Те просто не действат. Лечението е с противовирусни и симптоматични лекарства и затова е по-добре да бъде назначено от лекар\", обясни д-р Юлияна Лазарова. Според специалистите много важно е спазването на основните санитарни правила, за да не се допуска разпространение на грипа. Заболеваемостта в Смолянско е под епидемиологичните стойности и затова свижданията не са ограничени. Като предпазна мярка в болницата се препоръчва работа с предпазни средства.", "date": "2020.01.19", "title": "Свинският грип вече е резистентен на антибиотици"}
{"url": "https://www.novinite.bg/articles/184777/Mara-Otvarachkata-se-izloji-na-ruski-VIDEO", "text": "Бългaрcкият музикaлeн пaзaр ce oкaзa тeceн зa пoп фoлк пeвицaтa Мaрия. Cлeд кaтo пoлучи някoлкo кoмплимeнтa oт нaшумялa руcкa музикaлнa звeздa, рoднaтa чaлгa дивa рeши дa aтaкувa и музикaлнaтa cцeнa в Руcия. Нa пaзaрa вeчe e дуeтнaтa пeceн \"Мы кричим\", кoятo изпълнявa зaeднo c eдин oт нaй-aктуaлнитe в мoмeнтa изпълнитeли тaм - Rаmbl - oткритиe нa cвeтoвнoизвecтния руcки изпълнитeл Тимaти. И въпрeки чe мнoгo oт фeнoвeтe нa Мaрия ocтaнaхa пoтрeceни oт нoвaтa ѝ изявa, нe мoжeм дa oтрeчeм cмeлocттa и нecтихвaщaтa aмбиция нa миньoнчeтo.", "date": "2020.01.19", "title": "Мара Отварачката се изложи на руски (ВИДЕО)"}
{"url": "https://www.novinite.bg/articles/184754/Dneven-horoskop-za-nedelya-19-yanuari-2020-g", "text": "Някой от близките ви хора не е напълно искрен с вас и трябва да разберете какво се случва. Нужно е просто да проведете един задълбочен разговор, за да изгладите проблемите помежду си.Днес ще се чувствате силно свързани с истинската си същност. Ще почувствате нужда да тръгнете в нова, различна посока. Тази нова посока ще се окаже много по-подходяща за вас.Няма нужда да усложнявате ситуацията днес. Просто се отпуснете и се погрижете за себе си. Не влагайте чувства и енергия напразно. Оставете днешния ден за почивка и релакс.Вижте повече на:", "date": "2020.01.19", "title": "Дневен хороскоп за неделя, 19 януари 2020 г."}
{"url": "https://www.novinite.bg/articles/184780/Vodata-v-Svishtov-veche-e-godna-za-piene", "text": "Питейната вода в Свищов вече е бистра и годна за пиене. Това съобщи кметът на града Генчо Генчев. Свищов и селата Вардим и Царевец се водоснабдяват по стария водопровод.Продължава работата в района на село Вардим по отстраняване на аварията по новия полиетиленов водопровод. Тежката авария е в района на тласкателното съоръжение, през което водата с голямо налягане навлиза в полиетиленовия водопровод и той се е пръснал, защото тръбите, от които е изграден, не отговарят на стандартите, поясни кметът на Свищов Генчо Генчев, цитиран от БНР.Аварийните екипи на водоснабдителното дружество уверяват, че до края на деня аварията ще бъде отстранена.В момента 25 000 жители на Свищов и селата Вардим и Царевец се водоснабдяват през стар, компрометиран 60-годишен стоманен водопровод, който също често аварира.Подаваната през него питейна вода вече е бистра и е годна за питейни и битови нужди, увери кметът на Свищов.", "date": "2020.01.19", "title": "Водата в Свищов вече е годна за пиене"}
{"url": "https://www.novinite.bg/articles/184755/Pet-faktora-koito-udaljavat-prodaljitelnostta-na-jivota-bez-bolesti", "text": "Средно живеем все по дълго, но с възрастта много хора развиват сърдечни заболявания, рак и диабет. С удължаването на живота им се увеличава и рискът от развитие на хронични заболявания.Учените категорично са установили, че фактори, свързани с начина на живот влияят значително на риска от заболяване и продължителност на живота като цяло. Тези фактори включват физическа активност, тютюнопушене, консумация на алкохол, диета и тегло. Авторите обясняват, че „тютюнопушенето, липсата на физическа активност, нездравословното хранене и високата консумация на алкохол допринасят за 60% от преждевременната смърт и намаляват продължителността на живота със 7,4 до 17,9 години“.Въпреки, че това е добре известно, малко проучвания показва как комбинацията от фактори, свързани с начина на живот, влияе върху продължителността живот без заболявания.За да отговорят на този въпрос, група изследователи взели данни от два източника: На първо място данните от здравното проучване, което включва информация от 73 196 медицински сестри. На второ място, те получили достъп до данни от последващото проучване на 38 366 здравни специалисти от мъжки пол.Учените оценили начина на живот по скала от 0 до 5 за всеки участник. Те правят тази оценка на базата на петте фактора за начина на живот, като започват от хората с нисък риск – такива, които имат нормално тегло, никога не са пушили, правят упражнения в продължение на поне 30 минути всеки ден, имат умерен прием на алкохол и прилагат здравословна диета.Изследователите са проучвали участниците в продължение на много години и са записвали диагнозите довели до смърт от рак, диабет тип 2 и сърдечно-съдови заболявания. Като част от своя анализ учените отчитат редица фактори, включително фамилна медицинска история, възраст и раса.Авторите установяват, че жените на възраст 50 години, които не са се придържали към нито един от петте ниско рискови фактори за начина на живот, могат да очакват да живеят без рак, диабет и сърдечни заболявания в продължение на още 24 години. Тези, които са се придържали към четири или пет от тези ниско рискови фактори, могат да очакват още 34 години без болести.При мъжете на 50 години, данните сочат съответно 24 години за тези, които не се съобразяват с ниско рисковите фактори и 31 години водещите здравословен начин на живот.Мъжете, които са пушили повече от 15 цигари на ден и са със затлъстяване, са имали най-ниската продължителност на живота без болести след 50.Авторите обобщават:„Забелязахме, че придържането към начин на живот с нисък риск е свързано с по-дълга продължителност на живота на 50-годишна възраст без основни хронични заболявания, приблизително 7,6 години при мъжете и 10 години при жените, в сравнение с участници, които не се придържат към ниско рисковите фактори в начина си на живот.“Учените установяват също, че мъжете и жените спазващи четири или пет ниско рискови фактора в начина си на живот, които са диагностицирани с рак, сърдечно-съдови заболявания или диабет тип 2, живеят по-дълго от индивидите със същите диагнози, които не спазват ниско рисковите фактори. Както обясняват авторите:„Здравословният начин на живот не само намалява риска от рак, сърдечно-съдови заболявания и диабет тип 2, но и подобрява преживяемостта след диагностицирането на тези заболявания.“Авторите обаче отбелязват, че проучването е обзорно, така че не е възможно да се докаже еднозначно причинно-следствена връзка. Освен това, рисковите факторите за начина на живот са регистрирани на база самооценка на участниците, което, както пишат авторите, означава, че „грешките в измерването са неизбежни“.Въпреки, че учените са контролирали широк спектър от фактори, винаги има възможност неизмервани фактори да повлияят на резултатите.Учените са имали достъп до подробна информация от всеки участник многократно през значителен период на проследяване и като цяло те заключават:„Публичните политики за подобряване на храните и околната среда, благоприятстващи здравословна диета и начин на живот, както и съответните политики за забрана за пушене на обществени места или ограничения на мазнините са от решаващо значение за подобряване на продължителността на живота, особено продължителност на живота без хронични заболявания.\"Източник: MedicalNewsToday ", "date": "2020.01.19", "title": "Пет фактора, които удължават продължителността на живота без болести"}
{"url": "https://www.novinite.bg/articles/184771/Noviyat-ekoministar-Az-kaca-bez-dano-ne-moga-da-palnya", "text": "„Тази вода, която ни трябва, я имаме. Това, което е необходимо на Перник, за да няма криза, можем да го осигурим, без да влияем нито на водосбора на „Софийска вода“, нито на деривациите на „Софийска вода“. Деривациите, които захранват язовира „Белмекен“ за друга каскада, могат да бъдат пренасочвани. От 1993 година, когато е изграден реверсивният тунел, до момента той е използван многократно и с тестова цел, с допълване, с опресняване на вода. Тази система е много добре премислена. Този тунел е двупосочен“. Това обясни в предаването „Неделя 150“ по БНР министърът на околната среда и водата Емил Димитров. „На много места се нагнетява напрежение… Всеки, който има огромни загуби, не иска да си оправи загубите, а иска да му се увеличи водоподаването. Аз не мога да пълня каца без дъно“, каза той. „30 години „ВиК – Шумен“ не е направило нищо за водопровода, построен поне 20 години преди това. Решили, че понеже е по-евтина водата от язовир „Тича“ по този водопровод, няма да поддържат останалите сондажи в града. През тези години са откраднати помпите, тръбите. В момента градът има сондажи и възможност да се захрани самостоятелно, но няма инфраструктура... През всичките години в Перник системата е ставала все по-зле. Дори да посоча имената, това няма да оправи системата\", заяви Емил Димитров.", "date": "2020.01.19", "title": "Новият екоминистър: Аз каца без дъно не мога да пълня"}
{"url": "https://www.novinite.bg/articles/184773/Korneliya-Ninova-vav-Fejsbuk-Vreme-e-da-se-obedinim-vsichki-koito-iskame-promyana", "text": "Разширяваме консултациите за вота на недоверие с извънпарламентарни партии. В понеделник ще се срещнем с АБВ и Движение 21. Очакваме отговор за среща с Демократична България. Получихме подкрепа и допълнителни мотиви от граждански организации. Време е да се обединим всички, които искаме промяна. Тя минава през смяна на сегашното безхаберно, некомпетентно и корумпирано управление. То вече е вредно за страната. Има толкова умни, подготвени и почтени българи. Нека им дадем възможност да реализират алтернативата.", "date": "2020.01.19", "title": "Корнелия Нинова във Фейсбук: Време е да се обединим всички, които искаме промяна"}
{"url": "https://www.novinite.bg/articles/184764/Deset-linii-na-gradskiya-transport-v-Plovdiv-shte-se-dvijat-s-promenen-marshrut-dnes", "text": "\r\nДесет линии от градския транспорт в Пловдив ще се движат с променен маршрут днес заради ремонт на ВиК-мрежата на булевард „Цар Борис Трети Обединител\". Промяната засяга автобусите с номера 1, 4, 7, 11, 20, 26, 27, 37, 44 и 99.\r\n\r\n\r\n\r\n\r\n\r\n\r\n\r\n\r\n\r\n", "date": "2020.01.19", "title": "Десет линии на градския транспорт в Пловдив ще се движат с променен маршрут днес"}
{"url": "https://www.novinite.bg/articles/184758/Obirat-na-mitnicata-bil-za-pone-polovin-milion-leva", "text": "Най-малко половин милион лева е щетата от обира на митницата в Благоевград, съобщи .Крадците са задигнали пари, бижута и други ценни вещи.Разследването продължава, а самоличността на престъпниците е все още неясна.Обирът е изключително професионален, използван е заглушител на СОТ и най-вероятно е ползвана вътрешна информация за съхраняваните веществени доказателства по дела, които се точат с години, информира БГНЕС.Обирджиите са се покатерили по аварийна противопожарна стълба, за да достигнат до сградата. Знаели къде са всички веществени доказателства.В събота крадците обраха югозападната териториална дирекция на Агенция \"Митници\" в Благоевград. В помещението е проникнато въпреки охраната, около сградата има и камери.По думите на районния прокурор на Благоевград Борислав Ковачки крадците са бързали, тъй като има разхвърляни сребърни бижута.В понеделник се очаква прокуратурата да даде повече информация относно прогреса на разследването.", "date": "2020.01.19", "title": "Обирът на митницата бил за поне половин милион лева"}
{"url": "https://www.novinite.bg/articles/184765/Borisov-obeshta-sreshta-s-bashtata-na-ubitata-Andrea-ot-Galiche-Dori-i-jivotnite-ne-mogat-da-badat-tolkova-jestoki", "text": "\r\nДори и животните не могат да бъдат толкова жестоки, както 17-годишният младеж Аксел Олеков, който е обвинен за убийството на Андреа в село Галиче. Така коментира бащата на жертвата - Асен Руменов. Той се обърна към премиера Бойко Борисов, заявявайки в студиото на бТВ, че „един отчаян баща иска детето му поне да има покой на душата“.\r\n\r\nЗатова той поиска среща с министър-председателя, а след разговора от пресслужбата на Министерския съвет съобщиха, че в следващите дни Бойко Борисов ще се срещне с роднините на убитото момиче.Асен Руменов зове за промяна на закона във връзка с наказанието за непълнолетни, извършили такова тежко дейние. 17-годишният младеж може да получи от 5 до 12 години лишаване от свобода за убийството.„За мен това е една школа и след като излезе, отново ще бъде убиец“, каза Асен Руменов.Оттук нататък ще живее заради другото си дете и докрай ще се бори за тази присъда и срещу „този закон, който защитава убийците“.„Тя е едно прекрасно дете и може да бъде пример за всички. Изключително дете. Мечтата й беше да завърши, а след това да предприемат нещо по-сериозно с нейния приятел. От четири години са заедно и държаха един на друг“, разказа братовчедът на Андреа – Марио Милчев.Припомняме, убийството на 18-годишната Андреа стана в нощта срещу 11 януари. Тялото на момичето беше намерено в бащината й къща.\r\n", "date": "2020.01.19", "title": "Борисов обеща среща с бащата на убитата Андреа от Галиче: Дори и животните не могат да бъдат толкова жестоки"}
{"url": "https://www.novinite.bg/articles/184769/Emil-Dimitrov-Pernik-nyama-da-pie-vodata-na-Sofiya", "text": "„Това, което е необходимо на Перник, за да няма криза, можем да го осигурим, без да влияем нито на водосбора на „Софийска вода“, нито на деривациите на „Софийска вода“. Деривациите, които захранват язовира „Белмекен“ за друга каскада, могат да бъдат пренасочвани. От 1993 година, когато е изграден реверсивният тунел, до момента той е използван многократно и с тестова цел, с допълване, с опресняване на вода. Тази система е много добре премислена. Този тунел е двупосочен“. Това обясни за  министърът на околната среда и водите Емил Димитров.Трябва да се пести питейната вода, категоричен е министър Димитров и добави: „Аз не мога да пълня каца без дъно“. Относно водопровода в Шумен той каза: „ През тези години са откраднати помпите, тръбите. В момента градът има сондажи и възможност да се захрани самостоятелно, но няма инфраструктура...\".\"По оперативна програма „Околна среда“ са осигурени средства, за да може с по около 100 млн. за всяка област да се поднови водопреносната мрежа, пречиствателните станции, целият сектор. ВиК-тата са в тежко положение и нямат собствено съфинансиране, защото програмата от ЕС е – даваме ви 80 млн., вие трябва да дадете 20 млн. от себе си… Този холдинг с тези пари, които ще бъдат дадени, ще може да уреди съфинансирането, което не могат да си позволят повечето ВиК-ата. Тази структура ще помогне на всички“, обясни Емил Димитров.„Прокуратурата е установила, че в Бобов дол има отпадъци, но не опасни... Утре работна група ще отиде да провери всичките разрешителни от РИОСВ –Перник\", обясни екоминистърът по темата за отпадъците. По думите му има депа, на които няма издадено разрешение да съхраняват отпадъци, а вече имат отпадъци, и депа с отпадъци, за които изведнъж никой не знае откъде са ", "date": "2020.01.19", "title": "Емил Димитров: Перник няма да пие водата на София"}
{"url": "https://www.novinite.bg/articles/184766/Maj-ubi-saprugata-si-v-Kyustendil-zadarjaha-go", "text": "Мъж на 64 години от Кюстендил е задържан снощи по подозрение, че е убил съпругата си. Сигналът е постъпил в полицията от роднини на 63-годишна жена, починала в жилището си в града. Предприети са незабавни процесуално-следствени действия от криминалисти на РУ-Кюстендил.Установени са следи от насилие по трупа. Предстои да бъде извършена аутопсия. Задържан е мъжът, информираха от пресцентъра на МВР за NOVINI.BG. Иззети са множество веществени доказателства. Работата по започнатото досъдебно производство продължава под прякото ръководство на дежурен прокурор от Окръжната прокуратура в Кюстендил. През миналата година в Кюстендил са станали 4 умишлени убийства.", "date": "2020.01.19", "title": "Мъж уби съпругата си в Кюстендил, задържаха го"}
