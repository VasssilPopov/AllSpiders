{"url": "http://www.novinite.bg/articles/143550/Veganskiyat-rejim-moje-da-navredi-na-zdraveto-na-malkite-deca", "text": "Веганският режим на хранене може да окаже пагубно влияние върху здравословното състояние на малките деца, предупреждават британски експерти, пише БГНЕС, предаде Нова телевизия. Според тях лишаването от месо, риба и млечни продукти от най-ранна детска възраст може да увреди не само развитието на физиката при малчуганите, но в най-лошият случай и да доведе до смърт.Предупреждението бе отправено от професор Мери Фютрел от \"Юнивърсити колидж Лондон\" по време на срещата на Европейското дружество за детска гастроентерология, хепатология и хранене в Прага.Тя аргументира твърдението си с факта, че без млечни и животински продукти организмът остава без ключови хранителни вещества като Б-комплекс, калций, цинк и висококачествен протеин.Липсата им може да причини \"необратимо увреждане\" на нервната система на децата или недохранване, предупреди тя.", "date": "2017.05.13", "title": "Веганският режим може да навреди на здравето на малките деца"}
{"url": "http://www.novinite.bg/articles/143558/Zdravnoto-ministerstvo-plashta-95-000-lv-na-onkobolna-jena", "text": "Онкоболна пациентка осъди Здравното министерство да й плати 95 000 лева обезщетение, предаде Нова телевизия. Така, само за няколко дни, спечелените дела срещу ведомството стават две. И в двата случая пациентите са получили отказ за лечение в чужбина.Пример за успешно дело срещу министерството е и отпадането на пръстовия отпечатък в болниците, който беше атакуван в съда от пациенти и болнични сдружения.По данни на неправителствени организации годишно държавата губи стотици хиляди левове от подобни обезщетения. Близо 40 дела са заведени от пациенти само за последната година.", "date": "2017.05.13", "title": "Здравното министерство плаща 95 000 лв. на онкоболна жена"}
{"url": "http://www.novinite.bg/articles/143563/Krasen-Kralev-Kato-ministar-tryabva-da-sam-bezpristrasten-i-kam-Ganchev-i-kam-Bojkov", "text": "Спортният министър Красен Кралев направи коментар за състоянието на състезателя по карате , за случая с атлетката Силвия Дънекова, за казуса със световния рекорд на Стефка Костадинова и за базите на ЦСКА в ефира на бТВ.Министърът добави, че в момента се подготвя процедура за прехвърлянето на базите на ЦСКА.\"Подготвяме прехвърлянето им към Национална спортна база. Взехме решение на МС за апортиране на базите в капитала на НСБ. В последните няколко месеца процесът не е задвижен, в момента ускоряваме процедурата като за целта се нуждаем от споразумение със Столична община за разсрочване на дължимия един милион за такси смет и данък сгради. Веднага след като това споразумение бъде постигнато базите ще бъдат прехвърлени в капитала НСБ и дружеството ще стартира веднага процедура за тяхното отдаване под наем. На въпрос на водещата Жени Марчева за това на кого симпатизира – на Левски или на ЦСКА, министър Красен Кралев отговори, че на нито един фен на “Черно море” не трябва да се задава такъв въпрос. “Животът ми е свързан с варненския клуб”, заяви той. На въпрос с кого е по-близък - с Гриша Ганчев или Васил Божков, Кралев отговори, че това няма значение, защото министърът трябва да е безпристрастен в решенията си и да следва буквата на закона. “Това е нещо, което се опитвам да правя от първия ден, в който съм министър на младежта и спорта”, категоричен бе Кралев. Наскоро европейската федерация предложи да бъдат преразгледани всички върхови постижения в леката атлетика преди 2005 г., като използва мотива за дискредитирането на спорта заради огромния брой допинг скандали.\"Казусът не беше обяснен добре на хората и затова се стигна до това. Става дума за предложение на ниво работна група. А и това се отнася за постижения оттук нататък. Няма основание да се притесняваме\", каза Кралев.Той коментира и казуса със Силвия Дънекова, който преди две седмици претърпя неочакван обрат. Националната рекордьорка на 3 000 метра стипълчейз, която бе уличена в употреба на допинг на олимпийските игри в Рио, бе оневинена от Дисциплинарната комисия към Българския олимпийски комитет.\"Министерството на младежта и спорта няма право да се намесва в работата на антидопинговия център. Аз още тогава казах, че трябва да изкачаме. Най-голямата грешка направиха родната федерация и антидопинговия център, които не обясниха както трябва какво точно се случва. Крайното решение за Дънекова ще бъде взето от Спортния арбитражен съд в Лозана.\"Кралев каза, че Тодор Събев, който получи мозъчен кръвоизлив след непозволени удари на съперник на европейското първенство по шотокан карате-до, ще се възстанови напълно. Събев ще остане още около седмица във Военномедицинска академия, където бе транспортиран след разпореждане на премиера Бойко Борисов.", "date": "2017.05.13", "title": "Красен Кралев: Като министър трябва да съм безпристрастен и към Ганчев, и към Божков"}
{"url": "http://www.novinite.bg/articles/143564/Lyubo-Ganev-dade-nachaloto-na-Svetovniyat-den-na-predizvikatelstvoto", "text": "Волейболната легенда Любо Ганев даде началото на  спортния празник „Световен ден на предизвикателството” 2017 в София. Близо 10 000 човека взеха участие на Княжеската градина, а организатор на проявата бе Българската асоциация „Спорт за всички” (БАСВ) . Събитието е част  от програмата на Международната асоциация „Спорт за всички” (ТАФИСА) и се провежда ежегодно от 1983 г. през месец май в над 100 страни на всички континенти . Посветено е на деня на българския спорт – 17 май.Успоредно със спортния празник в София подобни форуми имаше през днешния ден в Плевен, Кюстендил, Велинград и Дупница.Стотици деца от детски градини, училища, университети , както и от клуб „Здраве и активно дълголетие”,р-н Изгрев взеха участие в инициативата, като с часове можеха да тренират и поиграят различни спортове. Специалисти по зумба, аеробика, карате, таекуондо, канго джъмпс, баскетбол ,футбол и лека атлетика показваха особеностите и изпълненията в различните дисциплини. Десетки софиянци и гости се включиха, като за всеки от желаещите Българската асоциация „ Спорт за всички” подари по една фланелка. След края на празника на трибуната чрез томбола бяха изтеглени над 100 награди, които включваха шапки, тениски, спортни артикули и пособия за участващите. Голямата награда професионално колело спечели Антони Дамянов на 30 години от Перник, който малко преди да бъде изтеглен е споделил на своите приятели, че има нужда от нов велосипед и късмета го споходи от първия път. Силно развълнуван Дамянов благодари на организаторите за байка и обеща още по-често да тренира и участва в подобни инициативи. Наградите бяха осигурени от БАСВ и Асикс.„ Щастлива съм, че днес в София дойдоха толкова много хора. Времето беше прекрасно, а желанието за спорт и активност беше огромно. Спортът е начин на живот и винаги трябва да имаме поне 15 минути на ден, за да сме здрави и енергични.  От името на Българската асоциация „Спорт за всички” искам да благодаря на Министерството на спорта, Столична община, Асикс , спортните клубове и техните треньори, федерацията по баскетбол,  доброволците от НСА и на всички, които присъстваха на днешния празник”, сподели от трибуната Ирен Цветкова- председател на  БАСВ.До края на днешния ден ще бъде и детското предизвикателство в зала «София», отново организирано от БАСВ заедно с  ФК «Олимпия» .Празникът беше част от Националната програма за физическа активност и развитие на българското население „БУЛФАР” на Българска асоциация „Спорт за всички” , а следващото „Предизвикателство 2017” ще бъде на 17 май в Добрич и Враца. ", "date": "2017.05.13", "title": "Любо Ганев даде началото на „Световният ден на предизвикателството”"}
{"url": "http://www.novinite.bg/articles/143557/Prebiha-maj-v-Studentski-grad", "text": "Мъж е пребит тази нощ близо до Националната спортна академия, предаде Нова телевизия. Той е на видима възраст около 30 години и е откаран в тежко състояние в болница \"Св. Анна\".Самоличността му все още се установява. Нападателите се издирват.", "date": "2017.05.13", "title": "Пребиха мъж в \"Студентски град\""}
{"url": "http://www.novinite.bg/articles/143562/Cveti-Stoyanova-Moyat-pat-veche-e-mnogo-dalech-ot-hudojestvenata-gimnastika", "text": "Световната шампионка по художествена гимнастика Цветелина Стоянова даде първо телевизионно интервю след инцидента от миналото лято, когато падна от шестия етаж на жилищен блок, предаде .Пред \"Папараци\" тя заяви, че това, което се пише постоянно в медиите за отношенията между нея и бившите й съотборнички от ансамбъла, не е истина. \"Напоследък в медиите много ни скарват с бившите ми съотборнички. Все нещо делим. Истината е, че не съм скарана. Не поддържам връзка с всички, това е важно да го уточним, но с по-голямата част от тях поддържам връзка. Някои от тях решиха да повярват на лъжите на хората и си прекратихме отношенията\", каза Стоянова.\"Моят път вече е много далеч от художествената гимнастика, а техните останаха малко там. Няма как да се виждаме всеки ден, но когато можем се виждаме и си пишем. Аз пиша и на Мишето (б.ред. - Михаела Маевска) след състезанията, защото много се радвам на успехите й. Тези момичета от пет състезания са с пет златни медала. Забиха конкуренцията в земята. Много се радвам на новия ансамбъл. Харесват ми, а композициите им са изключително сложни\", допълни тя.", "date": "2017.05.13", "title": "Цвети Стоянова: Моят път вече е много далеч от художествената гимнастика"}
{"url": "http://www.novinite.bg/articles/143568/Bojinov-vkara-poredniya-si-gol-v-kitajskata-Djej-liga-VIDEO", "text": "Българският нападател Валери Божинов вкара поредния си гол в китайската Джей лига. Божинов закова попадение от дузпа в 83-ата минута и докара важна точка за неговия Мейджоу Хака в гостуването на Далян Трансценд, завършило 1:1, предаде .Домакините откриха в третата минута също от дузпа.Божинов бързо се похвали с гола си в Инстаграм. Той сподели видео на дузпата.По-рано днес Божигол пусна  как се съблича и танцува за поздрав към Партизан", "date": "2017.05.13", "title": "Божинов вкара поредния си гол в китайската Джей лига (ВИДЕО)"}
{"url": "http://www.novinite.bg/articles/143555/Britancite-iskat-da-napusnat-i-konkursa-Evroviziya", "text": "\r\nБританците искат да напуснат и музикалния конкурс „Евровизия”, предаде Франс прес. В ново допитване в навечерието на големия финал на конкурса 55% от анкетираните казват, че искат  да се оттегли и от „Евровизия”, а 44% искат тя да остане.\r\nОт тези, които са гласували за напускането, 78% са гласували за брекзит миналата година. Същите проценти хора са на и над 65 години, уточняват в допитването.\r\nВ лагера на тези, които искат страната да остане в конкурса, са предимно млади хора – 69% са на възраст между 18 и 24 години, а 65% са гласували за оставане в ЕС.\r\n е печелила конкурса общо пет пъти от създаването му през 1956 г.\r\n", "date": "2017.05.13", "title": "Британците искат да напуснат и конкурса Евровизия"}
{"url": "http://www.novinite.bg/articles/143552/Tramp-obmislya-uvolneniya-na-chast-ot-PR-specialistite-si", "text": "Президентът Доналд Тръмп смята, че неговите подчинени, отговарящи за връзките с обществеността и медиите, не се справят с работата си и обмисля уволнение на някои от тях. Това се съобщава в електронната версия на американския вестник \"Уолстрийт джърнъл\", пише БГНЕС, предаде Нова телевизия. Според източниците на изданието Тръмп смята, че те не са успели да се справят с предотвратяването на ожесточените дебати относно уволнението на Джеймс Коми от поста на директор на ФБР.Както се подчертава в публикацията, президентът не изключва възможността за замяна на прессекретаря Шон Спайсър. Промените обаче няма да касаят само един човек, а най-вероятно ще доведат до реорганизация на целия отдел, отговаряш за комуникациите и стратегиите в сферата.Припомняме, че по-рано в петък американският държавен глава предложи пресконференциите за представителите на медии да бъдат премахнати и заменени с разпращане на писмени отговори на журналистически въпроси, за да не се разпространява \"неточна\" информация в средствата за масова комуникация.Той изрази още мнение, че заради \"твърде голямата му активност\" на президентския пост, неговите служители не успяват да следят събитията и да отговарят с \"абсолютна точност\" на въпросите на журналистите в Белия дом.", "date": "2017.05.13", "title": "Тръмп обмисля уволнения на част от PR специалистите си"}
{"url": "http://www.novinite.bg/articles/143556/Patnicheski-avtobus-katastrofa-v-Turciya-ima-zaginali", "text": "Най-малко 17 души загинаха при тежка катастрофа на автобус в Турция. Други 13 души са ранени, предаде Нова телевизия. В автобуса са пътували 43 души, предимно жени и деца, предадоха местни медии, цитирани от ТАСС и БГНЕС.Инцидентът е станал на магистралата от Мармарис към провинция Мугла, където превозното средство се преобърнало при един от завоите. Причината за трагедията се разследва. ", "date": "2017.05.13", "title": "Пътнически автобус катастрофа в Турция, има загинали"}
{"url": "http://www.novinite.bg/articles/143569/Berbatov-Naj-tituluvaniyat-futbolist-v-sveta-idva-v-Sofiya", "text": "Димитър Бербатов представи поредната звезда, която ще дойде в София за шоуто, което Митк и Луиш Фиго организират на 14 юни. Бербо се похвали, че в отбора на Фиго ще играе най-титулуваният действащ футболист в света. Става дума за Максуел Андраде от ПСЖ.Вижте какво написа Бербо ", "date": "2017.05.13", "title": "Бербатов: Най-титулуваният футболист в света идва в София"}
{"url": "http://www.novinite.bg/articles/143561/Mashtaben-antipravitelstven-protest-v-Tirana", "text": "За сигурността на днешния мащабен антиправителствен протест в Тирана са ангажирани над 2500 членове на албанската полиция, предадоха местните медии. Допълнително ще бъдат мобилизирани и служители на специалното звено за бързо реагиране, информира БГНЕС, предаде Нова телевизия. За да се избегне напрежението на демонстрациите, ще има кордони от полицаи, основно позиционирани пред сградата на правителството и други държавни институции.„Утре ще сформираме нова република“, заяви вчера лидерът на опозиционната албанска Демократическа партия Лулзим Баша, призовавайки за масови протести.Митингът започва по обед в центъра на Тирана. Заради мероприятието в столицата е променено и движението.Албанската полиция вече финализра всички мерки и действия за подсигуряването на парада на ЛГБТ-общността, който ще се проведе два часа преди протеста на опозиция на друго място.Поради опасността от безредици и насилие, религиозните общности в Албания отправиха общ призив за сдържаност. Загриженост изразиха и много чуждестранни дипломатически представителства, които препоръчаха на своите граждани да избягват местата, където ще се провеждат протеста и шествието.", "date": "2017.05.13", "title": "Мащабен антиправителствен протест в Тирана"}
{"url": "http://www.novinite.bg/articles/143549/Evakuiraha-patnici-na-samolet-v-Koln", "text": "\r\nЕвакуираха пътниците от самолет, готвещ се да излети от международното летище в  заради подозрителен разговор, предаде ДПА, цитира бТВ.\r\nВ машината имало 167 пасажери, като двама от тях подали сигнал до екипажа, че са дочули подозрителен разговор в пътническия салон преди излитането и се опасяват за сигурността на полета. Те слезли от машината и отказали да се върнат обратно с аргумента, че на самолета има подозрителен човек.\r\nПоследвала  на пасажерите и претърсване на багажите им.\r\nСлед няколко часа машината излетяла, тъй като не било открито нищо подозрително.\r\n", "date": "2017.05.13", "title": "Евакуираха пътници на самолет в Кьолн"}
{"url": "http://www.novinite.bg/articles/143547/Slanchevo-vreme-s-letni-temperaturi", "text": "Днес ще е предимно слънчево. След обяд и привечер ще се развива купеста и купесто-дъждовна облачност, в отделни райони с гръмотевици. Ще духа слаб вятър предимно от запад-северозапад, който в следобедните часове в Западна България временно ще се усили. Ще бъде топло с максимални температури между 27° и 32°. Такава е прогнозата за времето на Националния институт по метеорология и хидрология (НИМХ) към БАН, съобщи за Агенция „Фокус” дежурният синоптик Георги Цеков. Атмосферното налягане е по-ниско от средното за месеца, привечер ще започне да се повишава.Над Черноморието ще бъде предимно слънчево. След обяд ще се развива купеста и купесто-дъждовна облачност, възможно е да превали. Ще духа слаб югоизточен вятър, който привечер ще се ориентира от запад-северозапад. Максималните температури ще са между 23° и 26°. Температурата на морската вода е 15-17°. Вълнението на морето ще е 2 – 3 бала.Над планините ще е предимно слънчево, около и след обяд ще се развива купеста и купесто-дъждовна облачност. На места главно в Стара планина ще превали и прегърми. Ще духа умерен югозападен вятър, който в следобедните часове ще се ориентира от северозапад и ще се усили. Ще бъде топло с максимална температура на височина 1200 метра – около 20°, на 2000 метра – около 13°.", "date": "2017.05.13", "title": "Слънчево време с летни температури"}
{"url": "http://www.novinite.bg/articles/143553/Ekspert-Agresiyata-e-vrodena", "text": "Камери в детските градини и ясли, промяна в процеса на адаптация на децата, по-малки групи – с тези искания през последните няколко дни майки протестираха срещу насилието в детските заведения. „През последните години много се насажда идеята, че агресията е едва ли не социален феномен. Тя всъщност е вродена. И докато ние се опитваме да я потискаме в децата, тя в един момент се превръща в бомба със закъснител и се получава това, което наблюдаваме в училищата”, заяви в ефира на Нова телевизия психологът Светла Влахова.„Агресията се освобождава, като се трансформира в градивна и позитивна енергия. Най-лесният начин е чрез спорта”, допълни тя.„Доста родители са абдикирали от родителството. Те очакват, че учебните заведения ще изпълнят функцията на родители. Това, че си родил едно дете не означава, че оттам нататък държавата е ангажирана с неговото изграждане като личност. Това е задължение на родителя”, каза още Влахова.Според психолога проблемът е ниската емоционална интелигентност на хората, които работят в учебните заведения.„Камерите са необходимото зло. Трябва да има такива, но до тях да има достъп директорът. Когато възникне някакъв конфликт, да може да се провери какво се е случило. В никакъв случай обаче това не трябва да се превръща в обществено достояние и да бъде в мрежата”, на мнение е Светла Влахова.„Искаме с общи усилия да се справим с проблема, а не да се обвиняваме и да си прехвърляме топката. В момента се измества фокуса към камерите и към това, че едва ли не сме против учителското съсловие. Целта на този протест е диалог. Апелираме учителите да излязат и да кажат какво може да се направи и как да се работи”, обясни един от инициаторите на протеста Весела Алексиева.", "date": "2017.05.13", "title": "Експерт: Агресията е вродена"}
{"url": "http://www.novinite.bg/articles/143554/Dneven-horoskop-za-13-maj-2017g", "text": "ОвенВъзможно е да имате известни проблеми със здравословното си състояние. Усещате смущения, които не са за пренебрегване. Може да се окаже фалшива тревога, но е добре да проверите за какво става въпрос.ТелецНапоследък се доверявате прекалено много на хората, а подобно поведение не е характерно за вас. Днес ще си припомните защо предпочитате да разчитате само на себе си.БлизнациДенят е подходящ за вземане на важни решения и сключване на финансови сделки. Звездите са на ваша страна и ви осигуряват благоприятна среда за започване на нови инициативи - възползвайте се от тяхното благоволение.Представителите на останалите зодиакални знаци могат да намерят своя дневен хороскоп  ", "date": "2017.05.13", "title": "Дневен хороскоп за 13 май 2017г."}
{"url": "http://www.novinite.bg/articles/143560/Hakerska-ataka-blokira-rabotata-na-avtomobilni-kompanii", "text": "Продължават проблемите след голямата хакерска атака, която засегна десетки държави по целия свят. Заразени бяха компютрите на институции, фирми и частни лица. Нанесени са щети за десетки милиони. Все още не е ясно кой стои зад това. Кибератака, насочена срещу цялата автомобилостроителна група Рено, е блокирала производствения процес и във фабриката на Дачия в румънския град Миовени, която е част от френската група, съобщава информационният сайт Зиаре, предаде Нова телевизия.Работниците, които отишли на работа тази сутрин, били върнати по домовете си, след като били информирани, че производството е спряно поне за днешния ден.Няколко часа по-късно официални представители на Дачия потвърдиха, че е извършена информационна атака и заявиха, че са взели мерки за предотвратяване на разпространението на проблема. Те уточниха, че е създаден кризисен щаб, който ще оцени ситуацията.Американските и британските власти предупредиха, че едновременни хакерски атаки са засегнали 99 страни в целия свят, напомня сайтът. С помощта на вирус хакерите крадат данни, а след това искат откуп.Компанията за антивирусна защита Касперски Лабс от своя страна уточни, че Румъния е на девето място сред страните, засегнати от вируса \"WannaCry\", като най-засегната страна от този вирус е Русия.Вчера Румънската служба за разузнаване съобщи, че е имало опит за кибератака срещу министерството на външните работи, който бил предотвратен.Производствени мощности на автомобилната компания \"Рено\" във Франция и Словения също спряха в събота вследствие на световната кибератака, предаде Франс прес.Прекъсването на производствения процес е било \"част от предпазните мерки, предприети за спиране на разпространението на вируса\", съобщиха от ръководството. Компанията не уточни кои са били засегнатите производствени мощности. Според профсъюзни източници може би става дума за завода в Сандонвил в Нормандия.От вируса е пострадал и филиалът на \"Рено\" в Словения, допълва агенцията. Тя цитира говорител на фабриката в Ново Место, която също е прекратила работа.", "date": "2017.05.13", "title": "Хакерска атака блокира работата на автомобилни компании"}
{"url": "http://www.novinite.bg/articles/143565/Sabaryat-300-nezakonni-obekta-v-Slanchev-bryag", "text": "300 незаконни временни обекта трябва да събори до края на годината новият наемател на Северния плаж в Слънчев бряг. Само преди дни фирмата спечелила конкурса за стопанисване на апетитната пясъчна ивица влезе във владение след спорове с досегашния концесионер, но багерите започнаха събарянето, предаде Нова телевизия.За да проследи изпълнението на договора с Министерството на туризма в Слънчев бряг на изненадваща проверка пристигна самият министър Николина Ангелкова.Забраната за строителство в община Несебър влиза в сила от 15 май. До тогава новият наемател на плажа „Слънчев бряг-север” има да свърши сериозна работа, за да изпълни изискванията на Министерството на туризма.„Трябва да премахнем 8000 кв. метра. Сами разбирате, че тези две заведения, които днес ще премахнем са около 1200-1300 кв. м.”, заяви Николай Борисов, представител на нов наемател на плажа.Според одобрената схема общия брой на незаконните временни обекти само по северната ивица са 300. Сега ще бъдат премахнати само няколко. Останалите - след края на сезона.Първите туристи в комплекса подкрепят акцията.„Трябва да има издържани, хубави заведения, а не такива бараки. Трябва да се направи нещо за туристите”, на мнение е туристът Александър.И за да са доволни туристите от ресорното министерство Министерство обещават засилен контрол през целия сезон.„По време на сезона и след приключване на сезона, ние ще имаме непрекъснати изненадващи проверки. Отново с мобилни екипи, така че да можем да реагираме на всеки един сигнал, който ни бъде подаден”, коментира министърът на туризма Николина Ангелкова.Новият концесионер обещава догодина обликът на плажа да е съвсем различен.", "date": "2017.05.13", "title": "Събарят 300 незаконни обекта в Слънчев бряг"}
{"url": "http://www.novinite.bg/articles/143566/Nova-zabrana-za-piene-na-voda-v-Haskovsko", "text": "Нова забрана за ползване на вода заради завишени стойности на уран. Отново става въпрос за Хасковско. От днес в село Върбица, водата от чешмите може да се ползва само за миене, предаде Нова телевизия.Отчетените стойности на уран са малки, но въпреки това, Регионалната здравна инспекция е разпоредила да се осигури бутилирана вода и водоноски.Водата в Хасково също остава забранена за пиене.В понеделник в града ще заседава парламентарна комисия, която ще търси причините за опасното замърсяване.", "date": "2017.05.13", "title": "Нова забрана за пиене на вода в Хасковско"}
{"url": "http://www.novinite.bg/articles/143501/Otkriha-obuvkite-na-izcheznaliya-v-Rodopite-mladej", "text": "\r\nСледи от изчезналия  от смолянското село  са открити вчера. Обувките на то са намерени от чичото на Ивелин в дере до реката, в близост до махалите, предаде бТВ. \r\nДнес роднините на то организират мащабна акция по то му, като умоляват хората от региона да се включат на доброволни начала в нея. Ще се претърси районът, в който са намерени последните следи в околностите на селата Турян, Пещера и Смилян. Той се надява синът му да е жив и здрав и час по-скоро да бъде открит.\r\n„Обувките  бяха мокри, бяха оставени до реката. Изглежда това се е случило преди дни, тъй като следовото куче не успя да надуши следите “, коментира бащата на изчезналото  Велин Узунов.\r\nТова е втората  стопроцентова  следа от Ивелин, като преди това той бе заснет от фотокапан. Получавани са и два сигнала от граждани, че е засичан в района на с. Чокманово и в смолянския квартал „Райково“.\r\nМомчето изчезна на 5 май от с.  и оттогава тече акцията му по , но за съжаление, на този етап няма резултат.\r\nИздирваното 20-годишно  от  е с ръст 180 см, с кафяви очи, облечен е със сив суитшърт и черен панталон, тип анцуг. По молба на родител, е обявен за местно , а в последствие и за общодържавно издирване.  От полицията призовават всеки, който забележи то, да сигнализира в полицията или на телефон 112.\r\n", "date": "2017.05.13", "title": "Откриха обувките на изчезналия в Родопите младеж"}
{"url": "http://www.novinite.bg/articles/143570/Nad-85-hilyadi-dushi-moje-da-ostanat-bez-lekarska-pomosht-v-Karlovsko", "text": "\r\nНад 85 хиляди души са застрашени да останат без лекарска помощ в  и съседните общини. Причината е, че общинската многопрофилна болница за активно лечение \"Д-р Киро Попов\" може да спре да работи, защото 8  вече са подали молби за напускане на работа, а още 10 имат намерение да напуснат болничното заведение. Причината е ниското заплащане, информира БНТ. \r\nМедицинските сестри казаха, че основната заплата която получават е между 580 и 600 лева и тя едва им стига, за да покрият основните си разходи.Управителят на болницата посочи, че проблемът не е в основното заплащане на медицинските сестри и на акушерките, а в тяхното допълнително материално стимулиране, тъй като заради намаления състав се налага те да работят извънредно.Ако болницата бъде затворена, най-потърпевши ще бъдат пациентите.В момента хирургичното отделение не работи, но, ако медицинските сестри напуснат е възможно да затворят още две отделения - неврологично и вътрешно. От общинсикя съвет в качеството си на принципал заявиха, че проблема е кадрови и финансов. Със средства заложени в бюджета на общината се поемат голяма част от разходите на болницата, но за да бъде спасено болничното заведение трябва да се промени изцяло държавната политика. Освен от държавата общината ще търси помощ и от ВМЗ - Сопот. В началото на следващата седмица ръководството на болницата и представителите на местната власт ще обсъдят мерки за спасяване на болницата.", "date": "2017.05.13", "title": "Над 85 хиляди души може да останат без лекарска помощ в Карловско"}
{"url": "http://www.novinite.bg/articles/143559/Preizbraha-Bojidar-Lukarski-za-lider-na-SDS", "text": "Божидар Лукарски отново бе избран за лидер на СДС на Националната конференция на партията, предаде Нова телевизия. \"СДС има задача да започне работа по създаването на българска национална доктрина. Тя да се превърне в новата мисия на СДС\", заяви той.Преди гласуването Лукарски поиска отново доверие от съпартийците си за поста и обеща, ако го получи, да бъде повече сред структурите и да чува техните проблеми. Той отчете, че има лична вина за загубата на вота в началото на годината, именно защото като министър на икономиката във второто правителство на Бойко Борисов се е отдалечил от хората по места и се е отдал повече на работата си в изпълнителната власт и задачите, с които е бил натоварен.Той поиска извинение за това, че лидерите \"не са успели да съхранят обединението вдясно. Не са надмогнали личното си его и са забравили горчивите уроци на разделението през годините. Но когато говоря за вината на лидерите в РБ, няма да подмина и моите грешки като председател на СДС\".Според него представянето на СДС в изпълнителната власт е било ефективно. В доклада си пред форума Лукарски посочи, че вина Реформаторският блок да остане извън 44-то Народно събрание имат всички лидери в обединението и тези, които са го напуснали.Тези, които не приеха подадената ръка на СДС, се заблудиха, че могат да спечелят вота на 300 хиляди избиратели”, подчерта Лукарски.\"За провала на десните коалиции на изборите са виновни всички лидери! Ние, в СДС, подадохме ръка на напусналите Реформаторския блок, но може би не бяхме достатъчно настоятелни\", допълни Лукарски. \"Тези, които не приеха подадената ръка, се заблудиха, че сами могат да представляват интересите на повече от 300 000 десни избиратели. И какво постигнахме?! Разпиляхме вота на хората и те останаха непредставени в българския парламент!\"По думите му неуспехът от изборите обаче не трябва да се превръща в разочарование. Той посочи, че партията трябва да търси нова национална кауза, да предложи визия за нова политика.Негов конкурент за поста бе Тодор Грозданов, издигнат от СДС-Красно село и подкрепен от СДС-София.На конференцията бе прочетено обръщение на председателя на ЕНП Жозеф Дол. В него той посочва, че загубата на парламентарния вот на 2/3 от гласовете, получени през 2014 г., е голямо отстъпление, но тя може и да определи стратегията за бъдещето. Дол благодари на Лукарски за работата му и обещава подкрепа, но добавя, че само като обединение център-дясно има бъдеще.", "date": "2017.05.13", "title": "Преизбраха Божидар Лукарски за лидер на СДС"}
{"url": "http://www.novinite.bg/articles/143551/Unikalen-sabor-na-ovcevadite-pokazva-redki-porodi-jivotni", "text": "Уникален по своите мащаби събор, без аналог на Балканите и в цяла Европа - Националния събор на овцевъдите в България, предаде Нова телевизия. Той продължава и днес край Петропавловския манастир до Лясковец. Там вече са представители на браншови организации от цяла Европа.Площ от 140 дка и над 5000 квадратни метра изложбен терен и временни съоръжения – така изглежда събитието.Ще бъдат показани повече от 1000 животни – десетки породи овце, кози, пастирски кучета, биволи, коне, магарета.Предстоят фермерски състезания, Национален фолклорен конкурс с участието на над 2000 изпълнители, демонстрации на прабългарската школа „Багатур“. През миналата година събитието беше посетено от над 150 000 души.", "date": "2017.05.13", "title": "Уникален събор на овцевъдите показва редки породи животни"}
{"url": "http://www.novinite.bg/articles/143548/Balgariya-otiva-na-final-na-Evroviziya", "text": "Финалът на конкурса Евровизия е тази вечер. Кристиан Костов представя България с песента „Beautiful Mess“, предаде Нова телевизия. Конкуренцията е сериозна, но и Кристиян има изключителни шансове, казват експертите. През седмицата букмейкъри му отредиха трето място. За Кристиан ще могат да гласуват зрители на 20 държави. Според регламента на Европейския съюз за радио и телевизия не можем да го подкрепим от територията на България.Нашите сънародници в чужбина обаче могат, стига да гледат местната телевизия, която излъчва конкурса и да следват посочените инструкции и телефонните номера, които се появяват на екрана.Успех на Кристиян в Киев тази вечер!", "date": "2017.05.13", "title": "България отива на финал на Евровизия"}
{"url": "http://www.novinite.bg/articles/143567/Zadalbochava-se-krizata-za-kachestven-personal-v-turizma", "text": "\r\nСериозен проблем в началото на летния туристически сезон у нас. Кризата за качествен персонал се задълбочава. Специалисти в туристическия бранш казват, че само за летния сезон край морето не достигат около 20 хиляди души. Тези, които завършват специалност  в университетите, търсят работа в чужбина, а младежите от професионалните гимназии често избират други начини за реализация. От това страда качеството на туристическите услуги, информира БНТ. \r\n\r\nАнализите на Министерството на туризма сочат, че трябва да се обособят нова категория кадри в туризма - така наречения контактуващ персонал, който пряко общува с туристите. За хотелиерите и ресторантьорите това е все по-трудно.\r\n\r\nСпоред Валентина от Русе ниските заплати са част от причините за недостиг на кадри в туризма. \r\n\r\n\r\nСега на мястото на българите работодателите канят на тримесечни договори младежи от Украйна и Молдова. Това донякъде спасява бизнеса.\r\n\r\nТрудно ще бъде да се обърне тенденцията и качествените кадри да останат у нас. Изходът е да се повишава тяхната квалификация, но трябва да се повишава и тяхното възнаграждение… Летният сезон е много кратък, няма достатъчно приходи, за да гарантираме по-сериозни възнаграждения.\r\nПрогнозите за това лято сочат близо 10 на сто ръст на чуждестранните туристи, а голяма част от хотелите по Черноморието все още не са окомплектовани с персонал.\r\n", "date": "2017.05.13", "title": "Задълбочава се кризата за качествен персонал в туризма"}
