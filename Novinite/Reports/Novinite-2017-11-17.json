{"url": "http://www.novinite.bg/articles/153034/Tesla-predstavi-dalgoochakvaniya-si-vlekach-i-naj-barziya-avtomobil", "text": "Tesla представи дългоочаквания си влекач, съобщава Money.bg, пише news.bg Tesla Semi, както всички други продукти на компанията, ще се задвижва с електрически мотори - четири на брой, които ще работят независимо.  Точната цена на Tesla Semi не бе съобщена, но Мъск заяви, че ще излезе доста по-евтино от дизелов влекач, когато бъдат сметнати цената за километър, както и покупната цена. Всички влекачи ще бъдат оборудвани с Autopilot, а заради батериите и ниския център на тежест преобръщането \"ще бъде много трудно\".   Изненадващо, Мъск представи още един продукт: обновена версия на Roadster. Тя ще бъде най-бързата кола, произвеждана серийно, в света. Четириместното купе ще се ускорява от 0 до 100 км/ч за 1.9 секунди - световен рекорд. Ускорението до 160 км/ч ще отнема едва 4 секунди.Roadster ще бъде снабдена с батерии, които ще й позволят да изминава 1 000 километра с едно зареждане.Благодарение на мощния си електрически мотор, автомобилът ще счупи и още един рекорд - ще изминава 400 метра за 8.9 секунди, ставайки първата произвеждана серийно кола, която ще падне под 9 секунди.Цената на Roadster ще започва от 200 000 долара. Всеки може да запази модел срещу 50 000 долара депозит. А ако иска да получи някоя от първите 1 000, депозитът скача на 250 000 долара. Автомобилът трябва да излезе на пазара през 2020 г. ", "date": "2017.11.17", "title": "Tesla представи дългоочаквания си влекач и най-бързия автомобил"}
{"url": "http://www.novinite.bg/articles/153048/Onkobolnite-pacienti-nyama-da-ostanat-bez-lekarstva", "text": "Онкоболните пациенти няма да останат без лекарства, съобщиха от Министерството на здравеопазването. Причината е жалба срещу електронния търг за закупуване на противотуморни лекарствени продукти.От ведомството са категорични, че лечебните заведения имат действащи договори за осигуряването им. Освен това болниците са длъжни сами да закупуват необходимите им лекарства до сключване на рамкови споразумения от министъра на здравеопазването.На 10 ноември в Комисията за защита на конкуренцията е постъпила жалба срещу електронния търг за закупуване на лекарства за нуждите на лечебните заведения. Това е третата жалба срещу търга, като първите две окончателно са спечелени от Министерството на здравеопазването.Очаква се Комисията за защита на конкуренцията и Върховният административен съд се произнесат по жалбата, след което от здравното ведомство ще възобновят обществената поръчка.", "date": "2017.11.17", "title": "Онкоболните пациенти няма да останат без лекарства"}
{"url": "http://www.novinite.bg/articles/153023/Pochina-sicilianskiya-mafiotski-bos-Salvatore-Toto-Rijna", "text": "Прочутият сицилиански мафиотски бос Салваторе \"Тото\" Рийна е починал от рак, съобщават италианските медии.87-годишният Рийна, бивш шеф на страховитата \"Коза Ностра\", беше тикнат в затвора през 1993 г.Той излежаваше 26 доживотни присъди и се смята, че е извършил повече от 150 убийства.Рийна беше в медицинска кома, като семейството му получи специално разрешение да го посети в затворническото крило на болницата в град Парма в северната част на Италия.Освен от рак на бъбреците, той е страдал от проблем със сърцето и болестта на Паркинсон.Рийна е роден през 1930 г. в семейството на бедни фермери в Корлеоне, Сицилия - родното място на Дон Корлеоне, фикционалният кръстник на мафията в прочутата филмова трилогия \"Кръстникът\" на Франсис Форд Копола.Бащата на Рийна е бил убит, когато той е бил на 13 години, а на 19 години се е присъединил към местната мафия, извършвайки първото си убийство, за да влезе в мафиотските редици.Рийна овладява \"Коза Ностра\" през 1970-те години. Репутацията му за жестокост му спечели прякора \"Животното\".Той прекара близо четвърт век в избягване на справедливостта - оставайки през цялото време на остров Сицилия.През 1992 г. двама съдии, борещи се с мафията - Джовани Фалконе и Паоло Борселино, които изправиха на подсъдимата скамейка десетки мафиоти през 1980-те години, бяха убити във войната на Рийна срещу държавата.Година по-късно той най-накрая беше заловен.Дори в затвора Рийна разпореди убийството на 13-годишно момче, отвлечено за да се попречи на баща му да разкрива информация за мафията. Момчето е било удушено и тялото му беше разтворено в киселина.И отчасти като протест срещу неговия арест, негови сподвижници извършиха серия от бомбени атентати в Рим, Милано и Флоренция през 1993 г., при което загинаха 10 души.Най-големият син на гангстера, Джовани, излежава доживотна присъда за четири убийства.", "date": "2017.11.17", "title": "Почина сицилианския мафиотски бос Салваторе \"Тото\" Рийна"}
{"url": "http://www.novinite.bg/articles/153028/Karles-Puchdemon-se-izpravya-pred-belgijskiya-sad", "text": "\r\nДнес ще се състои първото съдебно заседание по искането на   да й предаде отстранения от премиерския пост на  Пучдемон и четирима бивши регионални министри, пише БНТ. \r\nВ началото на ноември петимата доброволно се предадоха на белгийските власти след като  издаде Европейски заповеди за арестите им.  има срок от 60 дни, в които да реши дали каталунските политици, обвинени в метеж, подстрекателство към бунт и разхищение на държавни средства във връзка с реферндума за независимост, проведен през октормври, да бъдат върнати в Испания.\r\n\r\n", "date": "2017.11.17", "title": "Карлес Пучдемон се изправя пред белгийския съд"}
{"url": "http://www.novinite.bg/articles/153039/Vse-po-chesto-bolnicite-pribyagvat-do-evtini-antibiotici", "text": "С 35% се е увеличила употребата на определен тип евтини антибиотици в родните болници през последната година. Това застрашава здравето на българските пациенти, тъй като има огромен риск бактериите, които се лекуват, да придобият резистентност към антибиотици.Информацията съобщи директорът на Националния център по заразни и паразитни болести проф. Тодор Кантарджиев.Той категорично заяви, че това към момента е най-големият проблем на българското здравеопазване. Оказва се, че в Европейския съюз годишно умират 250 000 души от антимикробна резистентност, а очакванията са привикването на микробите към антибиотиците до 2050 г. да убива повече хора от рака. У нас през последната година три пъти е увеличена консумацията на цефалоспорини\"Поради ниската цена на някои от продуктите трета генерация цефалоспорини, които преди 20 години пазехме за резерв за най-тежки инфекции, те станаха достъпни, когато липсва достатъчно обоснован подход в нашите болници се увеличава тяхната консумация. Спестявайки пари, ръководството на болницата рискува здравето на пациентите. Селектира резистентност, която води до оскъпяване на лечението и необходимост от продължителен престой в болницата. И тъй като това е невъзможно в нашата Каса - рехоспитализация, т.е. като те изхвърлят от една болница, отиваш в друга\", коментира проф. Кантарджиев. \"Може да стане така, че инфекциите, заплашващи пациентите да не могат да се лекуват\", поясни специалистът. Опасността е да не стане така, че инфекциите, в това число вътреболничните, инфекциите след операции, инфекциите, заплашващи трансплантираните пациенти, инфекциите, заплашващи пациентите с химиотерапия или друга тежка терапия, да не могат да се лекуват, изтъкна проф. Кантарджиев. ", "date": "2017.11.17", "title": "Все по-често болниците прибягват до евтини антибиотици"}
{"url": "http://www.novinite.bg/articles/153029/V-SASht-pognaha-izvestna-prestapna-grupa", "text": "Американските власти обявиха, че 214 членове на известната престъпна група MS-13 (Мара Салватруча) са задържани по време на едномесечна операция в страната, информира АФП, цитира news.bg Оперативните действия са водени от агенцията за имиграционен и митнически контрол в сътрудничество с Ел Салвадор. Повече от половината от арестите са извършени за имиграционни нарушения. Но срещу 93 души са повдигнати федерални обвинения за убийство, грабеж, наркотици и рекет.По-голямата част от престъпната група, 135 души, са от Ел Салвадор, а останалите от Хондурас и Мексико.През септември салвадорските власти обявиха, че са задържали 53 членове на групировката.Престъпната организация се разпростира в САЩ и Централна Америка.С повече от 10 000 членове в 40 щата MS-13 е една от най-опасните престъпни организации в САЩ днес, се казва в съобщение на главния прокурор Джеф Сешънс.Корените на групировката са в Лос Анджелис още от 80-те г. на XX век.", "date": "2017.11.17", "title": "В САЩ погнаха известна престъпна група"}
{"url": "http://www.novinite.bg/articles/153022/Satelitni-snimki-ot-Severna-Koreya-pritesniha-SASht", "text": "Северна Корея може би строи подводница, способна да носи балистични ракети. Това предположение изказват американски експерти в статия, която помества днес вашингтонският аналитичен сайт 38 Норт, предадоха Ройтерс и ТАСС, цитирани от ДАРИК. Според специалистите, анализирали сателитни снимки от 5 ноември, подводницата се строи в т. нар. Южна корабостроителница Симпхо на източното крайбрежие на КНДР. Кадрите показват два цилиндрични обекта, които може да са част от външния корпус на подводница. Диаметърът на единия е близо 7,1 м, а другият - конусообразен, се стеснява от 7,1 на 6,1 метра.Въз основа на тези данни те правят извода, че Северна Корея създава подводница от клас \"Симпхо\", способна да носи балистични ракети. Експертите заявяват, че на разположен недалеч стенд за изпитания се вижда кула със закрепено на нея съоръжение, напомнящо пусков контейнер.Според тях наоколо не се виждат признаци за извършвана дейност, но оборудването може би е знак, че севернокорейците продължават да изпробват механизъм за пуск на балистични ракетиот подводници.Както и през август експерименталната подводница от клас \"Симпхо\" и специалният шлеп за изпитания на пусковия механизъм все още стоят на котва. Според експертите обаче те всеки момент може да излязат в открито море по заповед от Пхенян. Въпреки това нищо не показва, че се извършва подготовка за изпитания на балистични ракети \"Пукуксон\", добавят те.", "date": "2017.11.17", "title": "Сателитни снимки от Северна Корея притесниха САЩ"}
{"url": "http://www.novinite.bg/articles/153033/Dnes-pada-poslednata-krepost-na-Islyamska-darjava-v-Irak", "text": "ската армия започна днес настъпление срещу последното селище в страната, останало в ръцете на групировката \"Ислямска държава\" - град Рауа, намиращ се в огромната пустинна провинция Анбар, граничеща със Сирия, предаде Франс прес, цитира OFFNews. Операциите за освобождаване на Рауа започнаха на разсъмване, заяви в комюнике обединеното командване на правителствените войски и паравоенните формирования, които се сражават с джихадистите в Ирак.Генерал от иракската армия заяви пред АФП на мястото на събитието, че силите на Багдад бързо ще си върнат Рауа, защото \"повечето бойци на ИД, които се намираха там, избягаха към сирийската граница\".От другата страна на тази граница войските на сирийския режим обстрелват джихадистите, окопали се в последния сирийски град, останал в техни ръце - Букамал.", "date": "2017.11.17", "title": "Днес пада последната крепост на Ислямска държава в Ирак"}
{"url": "http://www.novinite.bg/articles/153024/Germanskata-koaliciya-ne-se-sastoya-partiite-oshte-sa-v-protivorechie", "text": "Усилията на канцлера Ангела Меркел за учредяване на тристранна управляваща коалиция могат да се проточат и през почивните дни, след като партиите не спазиха крайния срок и не успяха да постигнат споразумение по ключови въпроси като миграцията и финансите, съобщава \"Ройтерс\", цитиран от news.bg Консерваторите на Меркел, FDP и Зелените съобщиха пред репортери около 4 часа сутринта, че прекъсват за няколко часа и ще продължат преговорите около обяд в петък.\"Все още вярваме, че си струва да работим с цялата си енергия\", коментира Петер Таубер, генерален секретар на Християндемократическия съюз на Меркел (CDU). \"От друга страна, очевидно е, че е трудно\", допълва той.Волфганг Кубички, заместник-лидер на FDP, заяви пред репортери, че е \"изключително разочарован\" - след четири седмици преговори няма успех в постигането на споразумение.\"Ако нещата останат така, няма да продължим. Това е разочароващо,сядате заедно и осъзнавате, че сте точно там, откъдето сте започнали\", коментира Кубички.Майкъл Келнер от Зелените коментира, че има още много работа. \"За нищо нямаме съгласие, нищо не е решено\", допълва той.Ръководителят на FDP Кристиан Линднер коментира, че е постигнат известен напредък по отношение на дигитализацията, Европа и други въпроси, но партиите остават разделени по отношение на миграцията и финансите.Провал в споразумението за коалицията \"Ямайка\" (наречена така, защото цветовете на партиите съвпадат с тези на флага на карибския остров), биха могли да доведат до нови избори.Това е сценарий, който никоя от преговарящите страни не желае, като се има предвид прогнозата, че крайнодясната Алтернатива за Германия AfD може да спечели от това.Нови избори биха могли да се окажат и тежки за еврото. Канцлерът е подложена на натиск от собствения си консервативен блок, особено баварската партия CSU, поддържаща една линия по ключови въпроси в преговорите, особено по въпросите на миграцията.CSU иска да ограничи броя на хората, които Германия приема всяка годинас хуманитарни основания на 200 000 души. Зелените отхвърлят ограниченията като неконституционни.Зелените и CSU имат разногласия по въпроса за събирането на семейства - възможността на бежанците, които вече живеят в Германия, да доведат незабавно роднините си.Ако преговарящите се съгласят да сключат сделка, тя все пак трябва да мине и през всички представители на партиите. Ключов тест ще бъде конференцията на Зелените на 25 ноември, където всяко коалиционно споразумение ще мине на проверка.", "date": "2017.11.17", "title": "Германската коалиция не се състоя, партиите още са в противоречие"}
{"url": "http://www.novinite.bg/articles/153038/Nash-specpolicaj-specheli-parvo-myasto-na-slujebni-igri-v-Abu-Dabi", "text": "Български спецполицай от ГДБОП спечели първо място на Световните полицейски игри в Абу Даби, Обединени арабски емирства, съобщиха от МВР.Радослав Марков триумфира на първо място по джудо след спечелени четири двубоя. Радослав Марков излезе на първо място сред конкурентите си по джудо и така стана най-силно представилият се българин в Световните полицейски игри до момента.Преди да започне работа в Главна дирекция за борба с организираната престъпност Радослав Марков е завършил Академията на МВР.Той е печелил много титли и различни държавни и международни състезания по джудо и джу-джицу. От началото на състезателната му кариера през 2002 г. досега Марков е многократен държавен шампион за всички възрасти в двете спортни дисциплини. През 2012 г. той спечели приза \"Спортист на годината\" на Спортната асоциация на МВР.", "date": "2017.11.17", "title": "Наш спецполицай спечели първо място на служебни игри в Абу Даби"}
{"url": "http://www.novinite.bg/articles/153045/Putin-razporedi-v-ruskata-armiya-da-ima-1-013-628-voennoslujeshti", "text": "Руският президент Владимир Путин е подписал указ за увеличаване на щатната численост на руските въоръжени сили, съобщават руските медии, цитирани от news.bg Документът с указа е бил публикуван на официалния портал за правна информация.\"... постановявам установяването на щатната численост на въоръжените сили на Руската федерация в размер на 1 902 758 единици, включително 1 013 628 военнослужещи\", се уточнява в указа.В предишния указ по темата на Путин от 8 юли 2016 г. щатната численост на въоръжените сили на Русия беше в размер 1 885 371 единици.", "date": "2017.11.17", "title": "Путин разпореди в руската армия да има 1 013 628 военнослужещи"}
{"url": "http://www.novinite.bg/articles/153047/Predizvikvajki-Rusiya-Sarbiya-provejda-voenni-ucheniya-sas-SASht", "text": "Американски и сръбски парашутисти проведоха съвместни учения в Сърбия,наблюдавани с безпокойство от Русия, която се опитва да засили влиянието си на Балканите, съобщава \"Асошиейтед прес\", цитира news.bg Сръбският президент Александър Вучич е присъствал днес на последния ден от 4-дневните военния учения, които са включвали съвместни скокове на сръбски и американски парашутисти от два американски военни транспортни самолета C-130J \"Херкулес\" близо до столицата Белград.Вучич подчерта, че \"съвместните учения допринасят за (военните) умения, но също така засилват партньорството и приятелството, което не винаги е било наблюдавано в миналото\".Военни активности, свързани със САЩ или НАТО на Балканите редовно предизвикат гняв у Кремъл, който се противопоставя на разширяването на западния военен алианс на територията на бившия комунистически лагер в Източна Европа.Сърбия, която се опитва да балансира политически между Русия и Запада, се придържа към военен неутралитет, като въпреки че се стреми да стане член на Европейския съюз, не желае да стане част и от НАТО.", "date": "2017.11.17", "title": "Предизвиквайки Русия, Сърбия провежда военни учения със САЩ"}
{"url": "http://www.novinite.bg/articles/153036/Otkriha-statuya-na-Izida-kraj-Dimitrovgrad", "text": "Уникална статуя на богинята Изида откриха археолози край Димитровград, пише NOVA. Тя е намерена при разкопки в Светилището на нимфите и Афродита в село Каснаково.Находката е от 2 век и е направена за заможно семейство. Открита е и глава на Сатир.Това показва, че и в Тракия са споделяли древногръцки вярвания. А и до днес мястото се почита от местните хора и туристите като светилище. ", "date": "2017.11.17", "title": "Откриха статуя на Изида край Димитровград"}
{"url": "http://www.novinite.bg/articles/153043/Balgariya-vliza-otnovo-v-Luvara", "text": "Отново българска изложба в Лувъра в Париж. Експонати от Първото българско царство ще бъдат акцент в eкспозицията на световноизвестния музей през 2018 година. След успеха на “Епопея на тракийските царе” преди две години, Лувъра се готви да посрещне нови български ценности, предава NOVA. Посетителите на музея ще могат да видят експонатите през втората половина на 2018 година, а сред тях ще блести Преславското съкровище – едно от най-големите, с над 120 златни украшения.Изложбата ще е част от културната програма по българското европредседателство. Договорът за сътрудничество беше подписан между министъра на културата Боил Банов и президента на Лувъра Жан-Люк Мартинез.“Изключително събитие за България се случи днес. Подписването с Лувъра е може би най-голямото културно събитие за страната ни през последните години. Изложба Първо българско царство и реципрочна тяхна изложба в България”, каза Боил Банов.“Това споразумение е пореден нов етап в приятелството между нашите две страни. Вече имахме огромния шанс да покажем наследството на траките в Лувъра, сега идва ред на Преславското съкровище. В България пък ще представим експонати от наши разкопки в Созопол”, заяви Жан-Люк Мартинез.По-рано през седмицата, българската делегация представи в ЮНЕСКО мозайки от Голямата базилика в Пловдив, които кандидатсват за вписване в листата на паметниците на световното културно наследство на организацията.", "date": "2017.11.17", "title": "България влиза отново в Лувъра"}
{"url": "http://www.novinite.bg/articles/153041/Otkriha-zlatno-sakrovishte-v-avtomobil-v-Kazanlak", "text": "Полицията в Казанлък потвърди новината за намерено днес при специализирана полицейска акция златно съкровище в автомобил край Казанлък, но без да се ангажират нито с неговото количество, нито с епохата, от която е то.Главен инспектор Стойчо Крачалов, началник на РУ на МВР в Казанлък, потвърди новината, като заяви, че след съгласувани действия с Окръжната прокуратура ще бъде даден и специален брифинг за откритото злато. По думите му съкровището включва ценни експонати като златни колиета, обици, огърлици, гривни.Засиленото полицейско присъствие в Казанлък продължава и в момента. Полицейски патрули, които спират за проверка автомобилите, са разположени на различни места в града. От полицията отказаха повече подробности за находката, както и дали органите на реда са действали по сигнал.По неофициална информация откритите накити са от 12 век и количеството им е около 3 кг. Според полицейските източници става дума за иманярска история.", "date": "2017.11.17", "title": "Откриха златно съкровище в автомобил в Казанлък"}
{"url": "http://www.novinite.bg/articles/153021/Otkriha-v-Shumen-izcheznalata-Sonya", "text": "21-годишната Соня Йорданова е открита. Момичето е намерено в дома си в Шумен. Тя е в добро здраве, предава ДАРИК. От полицията в областния град посочиха, че няма данни за престъпление в изчезването й. Соня бе в неизвестност от около 05.00 ч. на 14 ноември, когато е видяна в района на студентските общежития на Тракийски университет – Стара Загора.Момичето е от Шумен, но е учило в Стара Загора. ", "date": "2017.11.17", "title": "Откриха в Шумен изчезналата Соня"}
{"url": "http://www.novinite.bg/articles/153046/Puchdemon-pristigna-v-sada-v-Bryuksel", "text": "Бившият лидер на испанската автономна област Каталуния Карлес Пучдемон се яви в съда в белгийската столица за заседание по искането за екстрадицията му. Той е обвинен в противодържавна дейност и злоупотреба с държавни средства в Испания.Испанското вътрешно министерство вече е дало отговор на питане на белгийската прокуратура за състоянието на затворите в кралството.В отговора се казва, че ако бъде екстрадиран в Испания и по-късно осъден на лишаване от свобода, в затвора Пучдемон ще може да избира между единична или обща килия, пише вестник „Вангуардиа”.Той ще бъде в затвора „Естремера“, където в момента се намират и други бивши членове на каталунското правителство, пише БГНЕС. ", "date": "2017.11.17", "title": "Пучдемон пристигна в съда в Брюксел"}
{"url": "http://www.novinite.bg/articles/153027/400-ovce-postradaha-pri-katastrofa-kraj-Razgrad", "text": "Товарен автомобил „Мерцедес“, натоварен с овце, се преобърна на главен път Русе-Разград. Инцидентът е станал на около 4 км преди табелата за Цар Калоян. Това съобщиха от полицията в Разград, предава NOVA. Катастрофата е станала около 07.40 часа в четвъртък. Камионът с над 400 животни бил управляван от 34-годишен мъж с инициали С.Д. Той не е пострадал.По случая е образувано досъдебно производство. ", "date": "2017.11.17", "title": "400 овце пострадаха при катастрофа край Разград"}
{"url": "http://www.novinite.bg/articles/153035/Vnimanie-Predstoyat-intenzivni-valeji-v-nyakoi-oblasti-na-Balgariya", "text": "През следващото денонощие времето ще продължи да е есенно, но със значително увеличение на дъждовете в някои области на България. Най-голямо количество дъжд ще се излее в Източна България и в Рило-Родопската област. Ще духа слаб до умерен вятър от изток-североизток. Минималните температури ще са между 5° и 10°, а максималните - между 8° и 13°.Атмосферното налягане е близко до средното за ноември и бавно ще се понижава.В планините ще е облачно и мъгливо, с валежи от дъжд, над около 1800 метра – сняг. Ще духа слаб до умерен югоизточен, по билата - южен вятър. Максимална температура на височина 1200 метра около 6°, на 2000 метра – около 2°.По Черноморието ще е облачно и дъждовно. Ще духа слаб до умерен североизточен вятър. Максимални температури на въздуха: 12°-14°. Температурата на морската вода е 14°. Вълнението на морето ще бъде около 3 бала. ", "date": "2017.11.17", "title": "Внимание! Предстоят интензивни валежи в някои области на България"}
{"url": "http://www.novinite.bg/articles/153030/Virtualno-Mariya-realno-Milen-zavlyakal-nad-100-dushi-s-izmami-po-internet", "text": "Виртуално – Мария, съблазнителна красавица, бедстваща в Гърция с болната си майка, реално , безработен мъж от Бургас. С тази схема 38-годишният  Стойчев успял да измами над 100 души и за отрицателно време да инкасира по сметката на баба си над 40 хиляди лева, преведени от състрадателни хора  за връщането на злощастното семейство в Бургас. Това разкриха на пресконференция днес председателят на Апелативната прокуратура Любомир Петров, зам.шефът на магистратурата Йовита Григорова и шефът на Областната дирекция на МВР – старши комисар Калоян Калоянов.Измамникът е е заловен след съвместна операция на прокуратурата и полицията. До ареста му се стигало след сигнал на гражданин до „Икономическа полиция“.Разследването установило, че  схемата действала безотказно от 2014 година до сега. Още преди три години  регистрирал фалшив профил в сайт за запознанства. Поставил сминка на симпатично момиче, а пред виртуалните си приятели- предимно мъже, споделял в интернет за „личната си драма“. Събраните контакти от сайта за запознанства, прехвърлил във Фейсбук. Така състрадателните му приятели започват да пращат суми от 10 до 250 евро, каза старши комисар Калоянов. Парите постъпвали директно по банковата сметка на баба му-Марийка Василева.„След създаване на сълзлива история, която да предизвика състрадание, се е стигало до превеждане различни суми. Колегите продължават да работят и най-вероятно ще излязат и други измамни действия, очакваме да има и други сметки“, подчерта Калоянов. „Има оперативна информация за сметки и в други банки и други схеми на измами. Внесено е искане за разкриване на банкова тайна“, съобщи административният ръководител на Апелативна прокуратура – Бургас Любомир Петров.При претърсването на дома на  е иззет лаптопа му, множество сметки, бележки на теглене на суми от банкомати.", "date": "2017.11.17", "title": "Виртуално-Мария, реално – Милен, завлякъл над 100 души с измами по интернет"}
{"url": "http://www.novinite.bg/articles/153040/Shest-jertvi-sled-chelen-sblasak-kraj-selo-Mikre", "text": "Тежка катастрофа е станала днес по обяд на главен път София - Варна, в района на с. Микре, съобщиха от пресцентъра на МВР, предава ДАРИК.  Сигналът е подаден към 12.50 ч. Пътният инцидент е в резултат на челен удар между пътнически микробус и товарен автомобил. Шестима души са загинали на място. В микробуса са пътували общо 26 човека. 18 души са пострадали в тежката катастрофа. Те са транспортирани до лечебни заведения в Ловеч. Все още няма информация за тяхното състояние.На място са пристигнали полицейски, пожарни и медицински екипи. Шефът на областната полиция коментира за NOVA, че ситуацията е изключително тежка. Движението в района временно е затворено, служители на пътна полиция отклоняват водачите по обходен маршрут.", "date": "2017.11.17", "title": "Шест жертви след челен сблъсък край село Микре"}
{"url": "http://www.novinite.bg/articles/153031/Zemetresenie-kraj-Bansko", "text": "Земетресение от 3 по Рихтер е регистрирано тази нощ край Банско, съобщиха от Геофизическия институт към БАН, предава NOVA. Усетено е около 01:40 часа през нощта. Епицентърът е с дълбочина 20 км. ", "date": "2017.11.17", "title": "Земетресение край Банско"}
{"url": "http://www.novinite.bg/articles/153026/Jena-postrada-na-spirka-na-Carigradsko-shose-ot-predmet-padnal-ot-stroej", "text": "31-годишна жена пострада, докато чака на спирка на бул. „Цариградско шосе“, информира ДАРИК.  Инцидентът станал малко след 08:30 ч. Младата жена чакала на спирката, когато неустановен все още предмет от близкия строеж паднал върху нея. Получила е рана на главата. Веднага е била закарана в болница \"Св. Анна\" и е оставена за наблюдение в Клиника по неврология.", "date": "2017.11.17", "title": "Жена пострада на спирка на „Цариградско шосе“ от предмет, паднал от строеж"}
{"url": "http://www.novinite.bg/articles/153049/Grupa-nezryashti-ekskurzianti-patuvali-v-katastrofiraliya-kraj-Mikre-bus", "text": "В катастрофиралия край с. Микре микробус са пътували група незрящи, които са били на екскурзия до Дряново и Севлиево, съобщиха от пресцентъра на Апелативна прокуратура-Велико Търново. Окръжна прокуратура-Ловеч ръководи досъдебно производство за тежка катастрофа, станала днес около 12.50 ч. на главен път София - Варна. На мястото на инцидента е пристигнал и Валентин Вълков, окръжен прокурор на Ловеч. Пътнотранспортното произшествие е станало между товарен автомобил, пътуващ в посока Варна, ипътнически микробус \"Мерцедес\", пътуващ в посока София. По първоначални данни шофьорът на буса е навлязъл в насрещната лента за движение, в резултат на което е последвал челен удар с товарния автомобил. При инцидента е загинал шофьорът на буса и още петима пътници. NOVA съобщи, че един ранен в сблъсъка е починал на път за болницата. Пострадали са и останалите пътуващи. Шофьорът на товарния автомобил също е получил наранявания. Под ръководството на Окръжна прокуратура-Ловеч се извършват следствени действия - огледи в присъствието на вещи лица, разпити на свидетели за изясняване причините за тежката катастрофа.", "date": "2017.11.17", "title": "Група незрящи екскурзианти пътували в катастрофиралия край Микре бус"}
{"url": "http://www.novinite.bg/articles/153018/Cveta-Karayancheva-e-noviyat-predsedatel-na-Narodnoto-sabranie", "text": "ГЕРБ официално предложиха Цвета Караянчева за председател на НС.Кандидатурата бе представена в зала от Цветан Цветанов. 138 гласуваха \"За\"нейната номинация, 3 от БСП бяха против, 71 социалисти гласуваха въздържал се, пише news.bg По-рано досегашният председател на парламента съобщи, че Цвета Караянчева най-вероятно ще е новият парламентарен шеф. В кулоарите Димитър Главчев сподели пред медиите, че сам взел решение да подаде оставка.След разговор с премиера Бойко Борисов, продължил около час, лидерът на ГЕРБ му казал: \"Решавай си\". Никакъв натиск нямаше към мен, обясни той. Най-вероятният му наследник ще е Цвета Караянчева, както предположи и самият той.Главчев се чувства жертва на правилника за организация дейността на Народното събрание, тъй като не го е нарушавал, а именно това е било искането за отстраняването му.Ще си помисля дали да остана в Народното събрание, тъй като малко е трудно очевидно аз и БСП да сме в един парламент, сподели Главчев. Герберите настоявали той да остане на работа в законодателния орган. На него лично обаче щяло да му е трудно да остане на едно място с Корнелия Нинова и Антон Кутев.Аз неслучайно напускам, защото няма как един човек да бъде срещу цяла партия и то такава със 100-годишна история, наследник на БКП, посочи Димитър Главчев. Аз реших, че е по-добре да избегнем пореден недобър тон, допълни той.", "date": "2017.11.17", "title": "Цвета Караянчева е новият председател на Народното събрание"}
{"url": "http://www.novinite.bg/articles/153032/72-ot-balgarite-S-makedoncite-sme-edin-narod", "text": "Нагласите на българите към македонците са изключително позитивни - 51% твърдят, че македонците са близък или един и същ народ с българите. Мнозинство сред тях е групата 26г.-35г. и хората над 65-годишна възраст. Това показват данните от последното изследване на Институт за политика е посветено на темата за отношенията между България и Македония.При изследване на реалните контакти между двата народа се установява, че 78% твърдят, че нямат близки, роднини и приятели в Македония. Най-много пазят спомена за такива възрастните хора, както и тези с по-висока образователна степен. Обяснението на това е, че по-образованите хора имат по-добра родова памет.Проучването на Институт за политика регистрира активен обмен на ниво бизнес, обучение, туризъм - 47% от българите сочат, че са посещавали Македония по изброените поводи. Сред тях най-активни са хората между 36-60г. възраст, както и хората с по-висока образователна степен. Изследваните лица очертават като възможни сфери на бъдещо сътрудничество образованието, изследване историята на двата народа, общи чествания, борбата с тероризма и наркотрафика, енергетиката, търговията, митническите облекчения, транспортните връзки и взаимните инвестиции.Подписаният през август Договор за добросъседство между двете държави е оказал изключително сериозно влияние върху нагласите и познанието на българите за Македония - 87% са научили много нови и интересни неща за съседката ни или са променили положително отношението си през месец август. Най-силно това е повлияло анкетираните в диапазона 26-56г. Отново фактор се оказва нивото на образование и по-високо образованите хора са мнозинство.85% от хората смятат, че миналото е създало изкуствена отдалеченост между гражданите на двете страни, както и че двете държави и техните граждани имат обща история или периоди на такава. Най-незапознати с историята на България и Македония са младите хора - между 18-25г.(30%). Ценността на общата история се признава от 64% от изследваните лица. 27% казват, че въпреки нея, тя няма отношение към съвремието. 91% от  твърдят, че езикът, който говорим, е един и същ или с общи корени. Само 8% смятат, че български и македонски са различни езици.Въпреки това 43% признават правото на Македония да самоопределя езика си като самостоятелен. Това е индикатор за високата толерантност на българите, която е силно изразена до 65-годишна възраст. Младите и активните българи са тези, които доминират в тенденцията.\r\nНа въпроса дали има македонска нация, различна от българската, 72% отговарят, че македонската нация е създадена през 20-ти век и е близка до българската. Общата нагласа е: една нация, два а.\r\nБългарите са убедени, че представляват мост за Македония по пътя и към членство в ЕС(80%). Почти същият процент подкрепя съседката ни за присъединяване към Съюза. 56% от българите познават историческия факт, че България първа е признала независимостта на Македония. Отново по-възрастните и хората с по-високо образование са по-запознати с това. Прави впечатление, че хората, които се самоопределят като крайно леви в политическото пространство, в по-голяма степен от другите са запознати с тази част от историята.През противоречивата най-нова история на България и Македония в съзнанието на българите е запазено близко, родно и топло отношение към Македония и македонските граждани. За съжаление тази история ни е разделила в контактите, но не е попречила българите да запазят изключителна толерантност и даване правото на свобода на избор за самоопределяне на нашите съседи. Интензивното сътрудничество между двете страни в последните месеци, в настоящия момент и обозримо бъдеще, благоприятстват смаляването на дистанциите и желанието за взаимен обмен и комуникация.", "date": "2017.11.17", "title": "72% от българите: С македонците сме един народ"}
{"url": "http://www.novinite.bg/articles/153044/4-000-balgarcheta-godishno-stavat-jertva-na-prestapleniya", "text": "Около 4000 деца под 18-годишна възраст стават жертва на престъпления годишно. Това заяви прокурорът от Върховната касационна прокуратура Малена Филипова по време на конференцията \"10 години иновативни услуги за деца, жертви на престъпления\".Според Филипова за 2016 година в България пострадалите от престъпления деца са 3 998. От тях 1 696 са били малолетни, т.е. ненавършили 14-годишна възраст, а 2 302 - непълнолетни, между 14 и 18-годишна възраст.За първите 9 месеца на 2017 година от престъпления в България са пострадали общо 3 032 деца. От тях 1 221 деца са били малолетни, а 1 811 - непълнолетни.Според данните на Филипова за първите 9 месеца на настоящата 2017 година у нас са били умишлено убити 25 деца. За същия период са били отвлечени 11 деца, съобщи БНР, предава news.bg На конференцията стана ясно още, че към момента на територията на страната има общо 21 \"сини стаи\", в които се провеждат разпити на деца, пострадали или освидетелствали престъпление. Очаква се в рамките на следващата година у нас да бъдат открити още 4 такива стаи.", "date": "2017.11.17", "title": "4 000 българчета годишно стават жертва на престъпления"}
{"url": "http://www.novinite.bg/articles/153025/Ot-Volya-iskat-ostavkata-na-deputata-ot-BSP-Ivo-Hristov", "text": "Депутатите от партия \"Воля\" няма да участват в нито едно заседание докато колегата им от БСП Иво Христов не си подаде оставката. Те ще напускат парламентарната зала докато желанието им не се изпълни. Това заяви лидерът на Воля Веселин Марешки в декларация от името на ПГ \"Воля\".Според Марешки има двоен аршин, с който се оценяват действията на всеки един човек. Той визира изказването на депутата от БСП Иво Христов, който заяви, че 80% от българите са \"дебили\".\"Ние от \"Воля\" никога няма да си позволим да обиждаме нито един български гражданин, независимо, дали е симпатизант на опозиция или извън парламентарни партии\", заяви партийният лидер. Всеки български гражданин има право да изразява своето мнение и ние уважаваме всеки един такъв, независимо дали ни подкрепя или не, допълни Марешки.", "date": "2017.11.17", "title": "От \"Воля\" искат оставката на депутата от БСП Иво Христов"}
{"url": "http://www.novinite.bg/articles/153019/Siderov-sazrya-opozicionna-igra-v-ostavkata-na-Glavchev", "text": "Опозиционна игра съзря лидерът на партия \"Атака\" Волен Сидеров в парламента заради подадената оставка от председателя на 44-то народно събрание.Според Сидеров, Цвета Караянчева ще е добър председател на парламента. Той е впечатлен, че за пръв път на председателски съвет е присъствала и Корнелия Нинова. На днешното заседание били изслушани всички гледни точки, предава news.bg Димитър Главчев сам взел своето решение да подаде оставка. Той вероятно е преценил, че неговото оставане ще създаде напрежение и това ще е вредно за България и за политиката, предположи Волен Сидеров.На въпрос дали, ако БСП поискат предсрочни избори, ще ги получат, както са получили оставката на Димитър Главчев, атакистът отговори, че червените едва ли искат предсрочни избори. Не мисля, че са готови за такива да ги спечелят, поясни той.Надявам се жестът на Главчев да бъде достатъчно добре разбран и възприет от БСП и да няма некоректност, настоя лидерът на \"Атака\".", "date": "2017.11.17", "title": "Сидеров съзря опозиционна игра в оставката на Главчев"}
{"url": "http://www.novinite.bg/articles/153020/Izvanredno-zasedanie-na-parlamenta-na-21-noemvri", "text": "Парламентът ще заседава извънредно на 21 ноември, вторник, от 14:45 ч., информира ДАРИК. Това решиха депутатите по предложение на председателя на Народното събрание Цвета Караянчева.Единствената точка в дневния ред за извънредното заседание е обръщение на председателя на Европейския парламент Антонио Таяни към Народното събрание.", "date": "2017.11.17", "title": "Извънредно заседание на парламента на 21 ноември"}
{"url": "http://www.novinite.bg/articles/153017/Dimitar-Glavchev-podade-ostavka", "text": "Димитър Главчев подаде оставка като председател на парламента. Това стана след извънреден председателски съвет, на който присъства и министър-председателят Бойко Борисов. Малко по-късно левицата се събра на заседание на парламентарната си група.След извънредните совалки в парламента Димитър Главчев подаде оставка. Още преди самият факт слухът за това се носеше из кулоарите. Освен това заседанието ръководи заместничката му Цвета Караянчева. 176 се регистрираха. Самият Главчев излезе на трибуната и обяви оставката си.Когато има някакъв проблем ние реагираме, обясни той, подчертавайки, че ГЕРБ са различни. Това е морален акт, обясни той. По този начин искам да се възстанови нормалната парламентарна работа, сподели парламентарният шеф. Да не се поставя сянка върху председателството ни, иска Димитър Главчев. Иначе не съжалявал за действията си.На крака и с аплаузи герберите посрещнаха оставката му. Стабилността на държавата е по-важна бе краткият коментар на лидерът на ГЕРБ Бойко Борисов. Заради извънредната ситуация законодателната дейност започна по-късно.припомняме, че опозицията напусна пленарна зала, ядосана от поведението на Главчев, който изгони от заседания лидера на БСП и социалиста Антон Кутев. Няколко дни парламентът се тресе от скандали между БСП и ГЕРБ заради санкциите, които парламентарният шеф наложи. Преди два дни Главчев обяви, че променя наказанието на социалиста Антон Кутев за едно заседание.\"От невлизането на опозицията в парламента губят българските граждани, които са гласували за тях. Надяваме се да решат и да влизат в парламента. От силна опозиция печелим и ние управляващите\", заяви по-рано тази сутрин вицепремиерът Екатерина Захариева пред НОВА.\"Доста е обтегната обстановката в парламента. Рядко има конструктивни дебати от страна на опозицията. Не трябва да ни обиждат. Ние работим 24/7. Не е конструктивно, когато ни викат само за да бъдем обиждани\", коментира тя и допълни, че според нея полезна е конструктивната опозиция. \r\n\r\n\r\n \r\n Захариева коментира и евродоклада, доволна е, според нея, той е добър. \"Докладът е доста конкретен. Ние правим реформата заради българските граждани, не за Брюксел. Има още какво да се прави, има препоръки, но и ние имаме много ясен план. Докладът е обективен и позитивен\", обясни Захариева.", "date": "2017.11.17", "title": "Димитър Главчев подаде оставка"}
{"url": "http://www.novinite.bg/articles/153037/MVR-izdirva-76-godishna-jena-ot-Sofiya", "text": "\r\n76-годишната  напуснала дома си на 3 ноември и оттогава е в неизвестност.\r\nСтоличното Шесто РУ издирва Лилия Русева Парлапанова /76 г./ от , предава БНТ. \r\n\r\nЖената напуснала дома си на 3 ноември в 14 ч. и оттогава е в неизвестност. Лилия е висока около 160 см, с чуплива, прошарена коса и кафяви очи. Била е облечена с лилаво палто.\r\nУмоляват се всички, които имат информация за жената, да се обадят на тел. 112,02/9821760, 02/9821755 или в най-близкото районно управление на МВР.\r\n ", "date": "2017.11.17", "title": "МВР издирва 76-годишна жена от София"}
{"url": "http://www.novinite.bg/articles/153042/BSP-vnesoha-parviya-zakonoproekt-do-noviya-shef-na-parlamenta", "text": "Малко след като Цвета Караянчева бе избрана за председател на Народното събрание, от БСП внесоха първия законопроeкт до новия шеф на парламента, съобщава ДАРИК.  Социалистите предлагат да се създаде електронна културна карта, с която всеки желаещ да може да посещава музикални и театрална събития, музеи и да купува книги. Идеята е документът да се зарежда за една година срещу 200 лева. Вносителите искат това да бъде записано в Закона за закрила и развитие на културата.", "date": "2017.11.17", "title": "БСП внесоха първия законопроeкт до новия шеф на парламента"}
