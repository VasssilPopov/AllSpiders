{"url": "http://www.novinite.bg/articles/155465/Utre-podpisvat-dogovora-za-tol-sistemata", "text": "След месеци забавяне заради обжалвания в Министерството на регионалното развитие и благоустройството ще бъде подписан договорът за проектиране и изграждане на тол-системата.Договорът ще подпишат председателят на УС на АПИ инж. Дончо Атанасов и Михаел Вебер, който представлява консорциумът-изпълнител. Стойността на договора е 149 млн. лв., а срокът за изпълнение - 19 месеца. Инвестицията ще е за сметка на изпълнителя, а след внедряването на системата ще си възстанови разходите.\r\n\r\n", "date": "2018.01.14", "title": "Утре подписват договора за тол-системата"}
{"url": "http://www.novinite.bg/articles/155471/Karayancheva-Shte-ima-otvoren-debat-za-Istanbulskata-konvenciya", "text": "\"В сряда в парламента ще има отворен дебат за Истанбулската конвенция, на който каня всички народни представители, които се интересуват”, заяви председателят на Народното събрание Цвета Караянчева на пресконференция на ГЕРБ.„Имаме изключителна воля да направим максимално отворен дебат и да запознаем всички. Поканени са и представителите на вероизповеданията, разговаряла съм с някои от тях и те имат притеснения“, обясни Караянчева.По думите й в парламента има смисъл да се говори, за да може гражданите да се успокоят и да се види, че „популизмът понякога е много вреден“.„Истанбулската конвенция има за цел да покаже, че християнска Европа не приема стереотипите и приемането за нормално в други части на света жените да бъдат принуждавани да се омъжват, да бъдат осакатявани, изнасилвани”, каза от своя страна външният министър Екатерина Захариева.„Много е странно това разминаване в позициите, когато сме в Брюксел подкрепяме, а в България за политически дивиденти се противопоставяме. Призовавам хората, специално народните представители, внимателно да се запознаят с конвенцията“, посочи външният министър.„Никъде няма текст, който ще принуди България да признае еднополови бракове или „трети пол. Терминът „социален пол“ всъщност е от 70-те години, много широк в социологията, който означава разчупване на стереотипите за двата пола - мъж и жена, които поставят жената в неравноправно положение“, обясни още Захариева.„Много се надявам в предстоящите обсъждания българските социалисти да послушат Сергей Станишев и да поправят политическата грешка, както той я нарече”, каза външният министър.", "date": "2018.01.14", "title": "Караянчева: Ще има отворен дебат за Истанбулската конвенция"}
{"url": "http://www.novinite.bg/articles/155474/Stojnev-GERB-ne-zachitat-semejnite-cennosti-na-balgarite", "text": "„БСП предпочита да води дебат, докато ГЕРБ слушат Брюксел и не зачитат семейните ценностина българите”.Това заяви за Агенция „Фокус“ заместник-председателят на Парламентарната група на БСП Драгомир Стойнев във връзка с призива на ГЕРБ към опозицията да послуша президента на ПЕС Сергей Станишев за Истанбулската конвенция.Стойнев посочи, че на база на обсъжданията БСП чува мнението на българския народ. Той определи изявленията на ГЕРБ като пиар акция и посочи, че хората вече познават тяхната същност.„ГЕРБ не мислят за нравите, обичаите и семейните ценности – това, което е в България. Те са чуждопоклонническа партия“, допълни Стойнев.„Хубаво е да има дебат, но той трябваше да се състои преди конвенцията да влезе в парламента. Защо се бърза - защото има натиск отвън и ГЕРБ като едни послушни хора, които изпълняват това, което им се каже, предпочетоха да внесат тази конвенция без дебат. Когато започват дебатите, те започват да си променят мнението. Същото важи за тях и по отношение на полицаите“, каза Стойнев.", "date": "2018.01.14", "title": "Стойнев: ГЕРБ не зачитат семейните ценности на българите"}
{"url": "http://www.novinite.bg/articles/155453/Ulichni-portreti-na-stolichniya-bulevard-Vitosha", "text": "Гръцки студент прави безплатни  на столичния булевард \"Витоша\". Той снима случайни минувачи, които са съгласни, а след това качва снимките им в специален албум във Фейсбук.Рараш Джорджиу е от Гърция, студент е в Болонския университет в Италия. Интересува се от славянски езици и освен английския, е избрал да учи руски и български. За първи път идва в София през октомври и вече обича България и българите.\r\n\r\n ", "date": "2018.01.14", "title": "Улични портрети на столичния булевард \"Витоша\""}
{"url": "http://www.novinite.bg/articles/155464/Patnicheski-samolet-sprya-na-metri-ot-Cherno-more", "text": "На косъм от трагедия. Пътнически самолет спря малко преди да падне в Черно море.Машината на турската авиокомпания \"Пегасус еърлайнс\" излязла от пистата при кацане на летището в град Трабзон, Североизточна Турция, съобщава БТА. Самолетът изпълнявал курс Анкара-Трабзон. Губернаторът на Трабзон Юджел Явуз заяви, че всички 162 души пътници и екипаж са били евакуирани и са в безопасност.", "date": "2018.01.14", "title": "Пътнически самолет спря на метри от Черно море"}
{"url": "http://www.novinite.bg/articles/155452/Pusnaha-kabinkoviya-lift-na-Vitosha", "text": "Кабинковият лифт „Симеоново – Алеко“ вече работи.В събота лифта бе спрян поради обледеняване на въжето.Въжето е замръзнало вследствие на рязката промяна на температурата", "date": "2018.01.14", "title": "Пуснаха кабинковия лифт на Витоша"}
{"url": "http://www.novinite.bg/articles/155470/200-dushi-protestiraha-v-Dobrich-zaradi-poskapvaneto-na-vodata", "text": "Около двеста души протестираха срещу планираното увеличение на цената на водата в Добрич, съобщава БНР. В понеделник в Комисията за енергийно и водно регулиране ще се обсъди дали цената за кубик вода в област Добрич да бъде 3 лева и 28 стотинки, което е с 32 стотинки повече от сегашната.", "date": "2018.01.14", "title": "200 души протестираха в Добрич заради поскъпването на водата"}
{"url": "http://www.novinite.bg/articles/155475/Vijte-kade-v-Sofiya-spira-vodata-na-15-yanuari", "text": "На 15 януари  2018 г. (понеделник), във връзка с подмяна на уличен водопровод на ул. „Д-р Стоян Чомаков“ , ж.к. „Младост“ 1 ,  се налага спиране на водоподаването от 9:00  до 17:00 часа на клиентите на „Софийска вода”, живеещи в района на: бл. 24, бл. 25, бл. 26 вх. 1 и вх.2, бл. 21, ул. „Д-р Стоян Чомаков“№4А, заведение между бл. 24 и бл. 25. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 24. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. “Софийска вода” АД предварително се извинява на своите клиенти за причинените временни неудобства!", "date": "2018.01.14", "title": "Вижте къде в София спира водата на 15 януари"}
{"url": "http://www.novinite.bg/articles/155454/Mladen-Marinov-s-oshte-podrobnosti-za-shestornoto-ubijstvo", "text": "Главният секретар на МВР Младен Маринов коментира пред БТВ , че самоубилият се Росен Ангелов, когото полицията посочи като извършител на шесторното убийство в Нови Искър е искал да заличи съвсем съзнателно всички възможни следи, които водят към него, след като е убил Кети.Маринов повтори, че мотивът на Ангелов е освен връзката му с Кети и фактът, че той е имал намерение да ограби едно от жилищата, в което тя е чистила, и да я вкара като съучастник. Това я е накарало да го отхвърли.„От разследването имаме информация, че тя е избягвала срещи с него. Росен ѝ е предал нейни неща чрез посредник. На 31 декември срещата между тях е протекла много бързо. Най-вероятно Кети е тръгнала да бяга, тъй като е убита в гръб с 3 куршума и още един контролен изстрел в главата. Той е искал да заличи съвсем съзнателно всички възможни следи, които водят към него”, обясни Младен Маринов.„Убийството не е станало на мястото, където открихме трупа на Кети. След като е извършил убийството на Кети, се е върнал в помещението, което е обитавал, преоблякъл се е и след това е планирал действията по отношение на семейството”, каза още главният секретар на МВР. „След като е извършил престъплението в къщата, Ангелов е взел семейния автомобил, взел е тялото на Кети и в направил опит да го скрие възможно най-далеч, за да затрудни разследването, а може би и да го наведе към версия, че извършител е Кети, след което е избягала”, допълни той.", "date": "2018.01.14", "title": "Младен Маринов с още подробности за шесторното убийство"}
{"url": "http://www.novinite.bg/articles/155472/Snegonavyavaniya-ogranichavat-dvijenieto-na-tejki-kamioni-po-patya-Vidin-Montana", "text": "От 16:00 ч. днес до 06:00 ч. утре /15 януари/ временно се ограничава движението на  над 12 тона по пътя Видин - Монтана, в посока Монтана, поради силни , съобщава пресцентърът на агенция \"Пътна инфраструктура\". Без ограничение е движението в посока Видин.Движението в посока Монтана на  над 12 тона се осъществява по обходен маршрут по пътя Дунавци - Арчар - Добри дол - Тополовец - Ружинци.", "date": "2018.01.14", "title": "Снегонавявания ограничават движението на тежки камиони по пътя Видин - Монтана"}
{"url": "http://www.novinite.bg/articles/155456/Nameriha-pochinal-maj-v-centara-na-Plovdiv", "text": "Мъж е намерен починал на паркинга на ресторант на бул.  \"Цар Борис III Обединител\", съобщиха от полицията в Пловдив.Сигнал е подаден малко след  9.15 часа тази сутрин. Лекарски екип констатира смъртта на мъжа.  Изясняват се причините, както и самоличността на починалия. По първоначални данни, той е около 60-годишен.На място са екипи на полицията.Очаквайте подробности!", "date": "2018.01.14", "title": "Намериха починал мъж в центъра на Пловдив"}
{"url": "http://www.novinite.bg/articles/155457/Desetki-deca-sa-zarazeni-sas-salmonela", "text": "Близо 40 деца са заразени със салмонела от бебешки храни във Франция и Испания. Една от най-големите компании за млечни продукти в Европа вече изтегли тонове храни от пазара.Разследване показа, че заразата идва от фабрика на компанията в град Лавал в северозападната част на Франция. Фабриката беше затворена с решение на правителството. Около 12 милиона опаковки бебешки храни са изтеглени от пазара. 250 работници във фабриката са пуснати в принудителен отпуск. Компанията \"Лакталис\" продава бебешки храни в целия свят и продуктите й се разпространяват от най-големите търговски вериги. Според специалистите салмонелата е опасна за живота, когато става дума за малки деца.\"Фабриката остава затворена, докато \"Лакталис\" не докажат, че са направени необходимите корекции и продукцията е безопасна. Ще се направят проверки дали има някакви следи от бактерията\", съобщи министърът на земеделието на Франция Стефан Травер. ", "date": "2018.01.14", "title": "Десетки деца са заразени със салмонела"}
{"url": "http://www.novinite.bg/articles/155461/Rekorden-broj-kandidati-za-prezident-na-Rusiya", "text": "Близо два месеца остават до  в  на 18 март. Кандидатите са рекорден брой. 67 души подадоха документи за регистрация в Централната избирателна комисия. Сред тях впечатление правят собственик на стрийптийз бар и масонски водач. Малцина обаче успяват да минат през бюрократичното сито и да отговарят на необходими условия.Запознайте се с Тристан Присягин, борец за възстановяването на Съветския съюз. Той не е измислен герой, а един от 46-те самостоятелно издигнали се кандидати за президент на Русия. Присягин, както и десетки други претенденти не бяха регистрирани, защото не отговарят на необходимите по закон условия.Това обаче не променя факта, че за първи път от 96 -а година насам, до поста в Кремъл искат да стигнат толкова много кандидати. Два пъти повече в сравнение с 2000 година, когато Владимир Путин се кандидатира за първи път и почти 5 пъти повече в сравнение с предишните президентски избори. Дъщеря на учителя на Путин в политиката - покойния Анатолий Собчак - Ксения, също може да бъде вписана в графата екзотични кандидати - шоу звезда със скромен опит в политиката. Особеност на тези избори е и кандидатурата на Комунистическата партия - за първи път вместо от лидера Генадий Зюганов, \"червените\" ще бъдат представени от ръководителя на софхоза \"Ленин\" - Павел Грудинин. Но и неговите шансове за Кремъл изглеждат минимални. Наред с тези и на други по-сериозни кандидати като либерала Григорий Явлински и Борис Титов от Партията на ръста.От изборите, впрочем, ще отсъства опозиционният лидер Алексей Навални - любимец на младежите и най-явен публичен критик на Путин. ЦИК отказа да го регистрира заради оспорвана съдебна присъда. Затова Навални призовава за бойкот на изборите.Окончателната регистрация в изборите ще приключи в края на месеца, но и сега заявилите се рекорден брой кандидати може да се обясни с опит да се имитира активност в политическия живот, а изборът на Владимир Путин за четвърти мандат да изглежда безалтернативен, въпреки иначе неоспорваната му популярност. Самият Путин вече е в предизборна кампания - откри свой предизборен щаб в старинна сграда край Червения площад, готви се за обиколка из страната и обвини Съединените щати, че се месят в  чрез Навални.  ", "date": "2018.01.14", "title": "Рекорден брой кандидати за президент на Русия"}
{"url": "http://www.novinite.bg/articles/155460/Prirodozashtitnici-na-shestvie-sreshtu-zastroyavaneto-na-Pirin", "text": "Природозащитници и граждани отново на протест срещу застрояването на националния парк Пирин.Те се обявяват срещу решението на кабинета от миналата година, което разрешава изграждането на втори лифт над Банско и смятат, че зад него стои позволението да се застрои 48 процента от планината.Протестът ще затвори следобед няколко централни софийски улици. Шествието ще мине от Министерския съвет до парламента.Според опонентите им от Банско и региона, трябва да се даде възможност на бизнеса да се развива, както и да има условия за туристите.", "date": "2018.01.14", "title": "Природозащитници на шествие срещу застрояването на Пирин"}
{"url": "http://www.novinite.bg/articles/155463/Makron-napisal-erotichen-roman-za-lyubovta-si-s-Brijit", "text": "Френският президент Емануел Макрон е написал, когато е бил 16-годишен, еротичен роман, посветен на началото на отношенията с 40-годишната му учителка – бъдещата първата дама Брижит Троньо.Това пише сп. Closer в навечерието на появата на биографията на съпругата на държавния глава. В книгата, както твърди изданието, се цитира съседка на Макрон, която през 1993 година била машинописка.\"Един ден той ме помоли да напечатам 300 страници от книгата, която току-що е писал. Това беше смел роман, пикантен! Имената, разбира се, бяха измислени, но мисля, че той искаше да изрази онова, което е чувствал по това време!\", се посочва в биографията.Макрон среща бъдещата си съпруга Брижит Троньо, когато е бил ученик - тя ме у преподавала по литература. Двойката официално оформя отношенията си през 2007 г. Разликата в възрастта между съпрузите е 24 години.Биография на първата дама на Франция ще излезе на 17 януари. ", "date": "2018.01.14", "title": "Макрон написал еротичен роман за любовта си с Брижит"}
{"url": "http://www.novinite.bg/articles/155469/Hilyadi-hora-izbyagaha-sled-kato-filipinski-vulkan-izhvarli-pepel", "text": "Най-активният вулкан във Филипините Майон изхвърли пепел и пара за втори пореден ден. Хиляди местни жители избягаха от домовете си, предаде ДПА.Второто поредно повърхностно изригване на Майон - вулкан в провинция Албай, на 330 км южно от Манила - продължи около пет минути и се случи тази сутрин, заяви Филипинският институт по вулканология и сеизмология.\"Образува се сивкава пара и стълб от пепел, които до голяма степен останаха скрити заради обвилите вулканичния кратер облаци\", заяви институтът. \"Разнесе се и миризма на сяра, а тътените от вулканичната дейност са били чути от местните жители.\"", "date": "2018.01.14", "title": "Хиляди хора избягаха, след като филипински вулкан изхвърли пепел"}
{"url": "http://www.novinite.bg/articles/155468/Preduprejdenie-za-cunami-po-bregovete-na-Chili-i-Peru-sled-moshten-trus", "text": "Има опасност от разрушителна приливна вълна по крайбрежието на  и , след като бе регистрирано  с магинтуд 7,1 по южното крайбрежие на , предаде ТАСС, като се позовава на информация от Тихоокеанския център за предупреждение за цунами.Възможно е възникване на огромни  в район от 300 км от епицентъра на то.Както стана известно, епицентърът на труса е установен на 483 км югоизточно от перуанската столица Лима, на дълбочина 10 км. Засега няма данни за пострадали и разрушения.", "date": "2018.01.14", "title": "Предупреждение за цунами по бреговете на Чили и Перу след мощен трус"}
{"url": "http://www.novinite.bg/articles/155458/Zemetresenie-s-magnitud-73-po-Rihter-do-krajbrejieto-na-Peru", "text": "Геофизическият институт съобщи, че земетресение с предварителен магнитуд 7,3 е регистрирано до крайбрежието на Перу, предаде Асошиейтед прес.Няма данни за жертви или поражения.Трусът е ударил на 42 км южно от град Акари, в 9 ч. и 18 мин. по Гринуич (11.18 ч. бълг. време), на дълбочина 12 км.Тихоокеанският център за цунами обяви, че е възможно да възникнат приливни вълни по крайбрежието на разстояние 300 км от епицентъра на земетресението, посочва ДПА", "date": "2018.01.14", "title": "Земетресение с магнитуд 7,3 по Рихтер до крайбрежието на Перу"}
{"url": "http://www.novinite.bg/articles/155447/Vetrovita-i-studena-nedelya", "text": "Днес в по-голямата част от страната валежите ще спрат. Слаб сняг ще превалява на места в Западна България и в крайните източни райони. Ще е ветровито и студено с минимални температури между минус 5° и 0° и максимални - между минус 3°и 2°.Оранжев код за силен вятър е в сила за Бургаското крайбрежие, жълт е кодът над морето край Варна и Добрич. По Бургаско крайбрежието ще духа североизточен вятър 15-20 м/сек. Следобед се очаква обръщане на вятъра от север, постепенно отслабване. Вълнението на морето ще е между 4-5 бала, следобед се очаква спадане до 3-4. Над крайбрежието при Добрич и Варна ще духа североизточен вятър със скорост 12-17 м/сек.", "date": "2018.01.14", "title": "Ветровита и студена неделя"}
{"url": "http://www.novinite.bg/articles/155466/Trima-postradaha-pri-katastrofa-mejdu-dve-koli-v-Shumen", "text": "Трима души са пострадали при катастрофа между два леки автомобила. Инцидентът е станал около обяд на изхода на Шумен, в посока към 5-ти километър. Лек автомобил „Фолксваген Шаран“ се е движел към изхода на града, когато ненадейно се ударил в спрян в дясната лента на пътното платно „Опел Астра“.Водачът на „Фолксваген“-а разказа, че пред него имало други коли, а в същия момент бил изпреварван и не е имал възможност да избегне спряната на платното кола. От силата на удара „Опел“-ът е запратен в крайпътно дърво, а „Фолскваген“-а се спрял в канавката. В него освен шофьора имало още четирима души, трима от тях- двама мъже и жена са откарани в шуменската болница с леки повърхностни наранявания. Шофьорът разказа, че „Опел“-а бил оставен на пътя, защото водачът му бил уличен в нарушение и е задържан от полицията. На двете коли са нанесени значителни материални щети.\r\n  ", "date": "2018.01.14", "title": "Трима пострадаха при катастрофа между две коли в Шумен"}
{"url": "http://www.novinite.bg/articles/155467/Petrolen-tanker-se-vzrivi-i-potana", "text": "Петролният танкер, който се сблъска с друг кораб в Източнокитайско море, потъна след мощна експлозия, предава Ройтерс.Експлозията, която се случи по-рано днес, доведе до избухването на голям пожар, който почти достигна до 1000 метра височина. Горящият танкер бе изцяло погълнат от огньове и пушеци, след което потъна.Корабът е превозвал 136,000 тона петрол от Иран. Както NOVA съобщи преди дни, танкерът се сблъска с плавателен съд от Хонконг на около 160 морски мили от река Яндзъ.След продължила осем дена спасителна операция, бяха извадени телата на целия му екипаж – 30 иранци и двама бангладешци. Причината за инцидента все още не е ясна. ", "date": "2018.01.14", "title": "Петролен танкер се взриви и потъна"}
{"url": "http://www.novinite.bg/articles/155462/Da-otidesh-na-izpit-vmesto-sestra-si", "text": "20-годишно момиче от Кюстендил е била задържана за 24 часа след опит за измама – явила се на изпит по английски език вместо сестра си с нейната лична карта в Центъра за специализирана подготовка на полицаи в Пазарджик, съобщават от Областната дирекция на МВР.Срещу нея ще бъде повдигнато обвинение за опит да си служи с чужди лични документи и ще отговаря пред правосъдието.Трикът на двете сестри е засечен при провеждане на приемен изпит миналата седмица. 20-годишната девойка, разчитайки на силната си прилика с 3 години по-голямата си сестра, решила да я замести, тъй като имала по-сериозни познания по английски. Оценката била важна, тъй като по-голямата сестра се обучавала за работа в „Гранична полиция“, където добрата подготовка по чужди езици е сред основните изисквания. Залата била пълна с кандидат-полицаи, но въпреки това квесторите забелязали, че има нещо нередно.Веднага бил повикан директорът на учебното заведение комисар Стоян Зайков. Той поканил Анита в кабинета си на разговор, при който тя си признала каква е замислената схема. Разказала, че със сестра й замислили размяната, след като прочели в интернет как студенти или кандидатстващи за висши училища успявали по същата схема да вземат изпити.", "date": "2018.01.14", "title": "Да отидеш на изпит вместо сестра си"}
{"url": "http://www.novinite.bg/articles/155455/Survakari-gonyat-zloto-v-Pernishko", "text": "Сурвакари гонят злото в Пернишко. Тази събота и неделя почти във всяко село в областта се палят огньове, а сурвакарски групи обикалят от къща на къща и гонят злите духове. Сурвакарските игри датират от дълбока древност по тези земи. Правят се за здраве, благополучие, плодородие и изгонване на злите духове. В Пернишко ритуалите увличат след себе си над 2500 души.По традиция участниците трябва да са само мъже, макар че напоследък се включват и жените. Игрите са признати от ЮНЕСКО като част от нематериалното световно културно наследство. На 13 януари всяка година селата в Пернишко палят ритуален огън, с който се гонят злите сили. На следващата сутрин сурвакарската група обикаля селото и влиза във всяка къща.Задължително е присъствието на мечката. Стопаните на всеки дом трябва да я преборят за здраве и дълголетие. Изиграва се ритуалът “Сватба” за плодородие. Булката и младоженецът трябва дадължително да са мъже. Попът благославя къщата и домакините, а докторът “лекува” лошото. Ритуалът “Сватба” всъщност отличава кукерските от сурвакарските игри.Огньовете вечерта на 13 януари ознаменуват подготовката за международния фестивал, който всяка година прави Перник световна столица на сурвакарството.През 2018 година тридневните празненства ще започнат на 26 януари. В предходното издание на феста взеха участие почти 7000 кукери и сурвакари от цял свят. ", "date": "2018.01.14", "title": "Сурвакари гонят злото в Пернишко"}
{"url": "http://www.novinite.bg/articles/155446/Stolichni-bulevardi-i-ulici-sa-obraboteni-sreshtu-zaledyavane", "text": "Тази нощ са направени обработки срещу заледяване във връзка с минусовите температури и валежи от дъжд и сняг.77 машини са извършили обработки със смеси срещу заледяване на улици и булеварди, по които се движи градския транспорт, основни улици в квартали и общински пътища.Фирмите-оператори продължават работа по улици в районите Витоша, Панчарево, Горна баня, Овча купел, Банкя, Лозенец, както и Южната дъга на Столичен околовръстен път.Опесъчаване е направено на планинските пътища във Витоша: „Бояна – Златни мостове” и „Драгалевци – Алеко”.Градският транспорт се движи навсякъде по обичайните си маршрути. ", "date": "2018.01.14", "title": "Столични булеварди и улици са обработени срещу заледяване"}
{"url": "http://www.novinite.bg/articles/155449/Dnes-e-romskata-Nova-godina", "text": "Днес ромите посрещат своята , наречена още  или Василица. По традиция се празнува поне три дни, като веселбите започват още на 13 януари. Една от легендите разказва, че свети Георги и Банго Василий спасили ромите от дявола, защото много харесали техния природен талант да пеят и танцуват от все сърце. Затова по традиция празникът Василица се чества с много музика и веселие.Най-важна на празничната трапеза е печената и пълнена гъска, с която домакините на висок глас канят ромския светец да се присъедини към веселбата. \r\n\r\n ", "date": "2018.01.14", "title": "Днес е ромската Нова година"}
{"url": "http://www.novinite.bg/articles/155450/Parvite-pelikani-veche-sa-v-rezervata-Srebarna", "text": "Първите  вече пристигнаха в , по-рано в сравнение с минали години. Причината за това е необичайно топлото за сезона време.Близо 80 пеликана вече са се завърнала в резервата Сребърна и са се настанили по наколните платформи.Силно зачервените гуши на пеликаните са знак за началото на размножителния им период. До две седмици след идването в Сребърна снасят първите си яйца, а за излюпването им са нужни още 40 дни.И ако има риск за яйцата на пеликаните при влошаване на времето, то самите птици са доста устойчиви и ще се справят дори и да замръзне езерото, казват експерти.Средно по 120-150 птици пристигат всяка година в Сребърна. Преди 70-те години на миналия век обаче, когато местността е обявена за резерват, те са били много повече. Сред тях е имало и двойки розови пеликани. \r\n\r\n ", "date": "2018.01.14", "title": "Първите пеликани вече са в резервата \"Сребърна\""}
{"url": "http://www.novinite.bg/articles/155473/Dve-koli-i-tir-katastrofiraha-kraj-Slivnica-ima-jertva", "text": "Два автомобила и тир катастрофираха на пътя ГКПП „Калотина” - София в района на град Сливница. По първоначални данни един човек е загинал, съобщават от МВР.Сигнал за инцидента е подаден около 15.15 часа. Мястото е отцепено и се извършва оглед, за да се установят причините за тежката катастрофа.Пътни полицаи регулират движението в района. Временно то се осъществява двупосочно в едната лента на пътя ГКПП „Калотина” – София.", "date": "2018.01.14", "title": "Две коли и тир катастрофираха край Сливница, има жертва"}
{"url": "http://www.novinite.bg/articles/155459/Vazduhat-v-Sofiya-e-po-chist-sega-v-sravnenie-s-predi-15-godini", "text": "Въздухът в София е по-чист сега в сравнение с преди 15 години, когато работеше \"Кремиковци\". Това каза пред Дарик климатологът Георги Рачев в коментар за смога, който се наблюдаваше няколко дни подред в началото на седмицата и предизвика негодуванието на столичани.\"Ние ще ставаме все по-чувствителни към чистота на въздуха и всеки следващ смог непрекъснато ще предизвиква в нас желание да дишаме чист въздух. Това е нормалният, който е типичният зимен смог. Всички продукти от горенето се смесват с водата в атмосферата, с мъглата, която ние виждаме. Ние виждаме този смог и си въобразяваме, че виждаме фини прахови частици. Тях не можем да ги видим\", обясни Рачев.Той обясни още, че въздухът се самоочиства в два случая - когато напече слънцето и започне топлият въздух да се издига във височина и когато има вятър. \"Сега ще се радваме на една седмица на много прекрасно, чисто време по отношение честотата на въздуха в София, защото ни очаква сериозна динамика и ще има вятър\", допълни той.\"Ние трябва да имаме станции, които в реално време да показват какво е замърсяването. Ние се хващаме за това, което виждаме. Софиянци никога не сме дишали толкова чист въздух, колкото в момента\", категоричен бе Рачев.Зимата ще продължи да бъде топла, въпреки застудяването, което се наблюдава, каза още климатологът Георги Рачев.  \"Тази нощ ще започнат валежи в Западна България от сняг, които утре ще обхванат по-голямата част от Северна България. В сряда ни чака пореден циклон - ще има дъжд, сняг, поледица, вятър, накъде е възможна и вихрушка\", поясни климатологът. Февруари месец се очертава да бъде също над нормата.", "date": "2018.01.14", "title": "Въздухът в София е по-чист сега в сравнение с преди 15 години"}
{"url": "http://www.novinite.bg/articles/155451/MRRB-Obshtinite-da-kontrolirat-po-strogo-saniraneto", "text": "Министерството на регионалното развитие изисква от общините по-строг контрол на санирането. Министър Николай Нанков настоява да се извършват проверки на място от представители на общината и строителния надзор минимум един път месечно по време на изпълнението на обновителни дейности на сградата.Освен това във всеки вход  вече трябва да бъде поставяна информация за контакт с общинските служители, упражняващите строителен надзор и инвеститорски контрол. Общините трябва да следят и за нерегламентираното използване на подизпълнители. Некачественото изпълнение на санирането може да доведе до прекратяване на договора за конкретната сграда с Българската банка за развитие, напомнят от МРРБ. ", "date": "2018.01.14", "title": "МРРБ: Общините да контролират по-строго санирането"}
{"url": "http://www.novinite.bg/articles/155448/Bojko-Borisov-posreshta-premiera-na-Yaponiya", "text": "Министър-председателят Бойко Борисов ще се срещне с премиера на Япония Шиндзо Абе, който е на официално посещение в България.Японската страна ще бъде запозната с приоритетите на Българското председателство на Европейския съюз.Сред темите на срещата са и задълбочаването на търговско-икономическото партньорство между България и Япония, с акцент върху увеличаването на българския износ, както и възможностите за привличане на японски инвестиции и технологии.", "date": "2018.01.14", "title": "Бойко Борисов посреща премиера на Япония"}
