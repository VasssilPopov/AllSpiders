{"url": "https://www.novinite.bg/articles/184153/Nad-15-mlrd-leva-e-pechalbata-na-bankite-kam-kraya-na-noemvri", "text": "Над един милиард и 500 милиона лева е печалбата на банките към края на номеври, сочат данните на Българската народна банка.Спрямо същия период на миналата година тя е с четири процента по-висока.Банките намаляват разходите си за обезценки и подобряват ликвидните си буфери, отчитат още от Централната банка.", "date": "2020.01.01", "title": "Над 1,5 млрд. лева е печалбата на банките към края на ноември"}
{"url": "https://www.novinite.bg/articles/184120/Visokosnata-2020-godina-e-tuk-ChNG-ot-ekipa-na-Novinitebg", "text": "Да си пожелаем през високосната 2020-а само добри новини!Казват, че всяка първа минута на Новата година е начало на ново пътешествие за нас! Нека това пътешествие е изпълнено със здраве, любов, щастие, успехи и сбъднати мечти!Живейте така, че когато се обърнете назад, да видите собствените си следи по пътя, който сте проправили, а не пътеката, по която са минали останалите!Обичайте се повече! Усмихвайте се повече! Радвайте се на живота!Живейте пълноценно и щастливо и се наслаждавайте на всеки миг!", "date": "2020.01.01", "title": "Високосната 2020 година е тук! ЧНГ от екипа на Novinite.bg"}
{"url": "https://www.novinite.bg/articles/184145/Dnes-e-Vasilovden", "text": "На първи януари православната църква чества празника Обрезание Господне. На осмия ден от рождението си малкият Спасител получил името Исус и бил занесен в храма, за да бъде посветен на Бога.Днес християните почитат паметта на Свети Василий Велики - покровител на милосърдието и добротворството. В патриаршеската катедрала Свети Александър Невски ще бъде отслужена тържествена света литургия, след която Негово Светейшество патриарх Неофит ще отслужи молебен за здравето на българския народ през Новата година. Свети Василий е един от най-големите християнски мислители, философи и писатели. Получил е образованието си при най-прочутите учени на своето време, а по-късно като епископ бил изявен книжовник и просветител. Написал е много църковни книги, включително и литургия, наречена на негово име \"Василиева\", която се пее през всички неделни служби на Великия пост, на Василовден и други празници.На този ден вярващите се обръщат към Създателя с вяра и упование да благослови настъпващата нова година и с молитва тя да бъде успешна. Иконом Александър Лашков, предстоятел на столичния храм Света Троица: \"Да се молим Бог да ни дава трудолюбие, да увенчае с успех нашите усилия, да ни дава сили да вървим по пътя на доброто, защото доброто е единственият шанс на човечеството да върви към едно по-светло бъдеще\".В народните представи Свети Василий предпазва от зли сили, магии, уроки и душевни заболявания. Помага да надмогнем скръбта и отчаянието, да се противопоставим на грешните желания. Голяма част от ритуалите в навечерието на Васильовден са близки до тези на Бъдни вечер - отново се прикадява трапезата, стопанинът разчупва пита с пара и дава на всеки член на семейството, огънят трябва да гори през цялата нощ, а трапезата не се раздига.Народната традиция свързва празника на Св. Василий с обичая сурвакане.На Васильовден се събират млади мъже, които обикалят къщите през нощта и сурвакат техните стопани. На самия празник минават и групи от деца, които също сурвакат стопаните на къщите. За благодарност стопаните даряват децата със сушени плодове, сладки и дребни пари. В същността си този ритуал е магия за здраве, плодородие и богатство. Всяко сурвакане започва със заклинанието: \"Сурва, сурва година!\", а самата сурвакница има роля на магически жезъл.Сурвакането е уникален български обичай.На Васильовден имен ден имат Васил, Василка, Веска, Василия, Василена, Веселин, Веселина, Весела, Василий, Васо, Влада, Властин, Властина, Властомир, Влайко, Въло, Въла, Въто, Царена, Царил, Царила.", "date": "2020.01.01", "title": "Днес е Васильовден"}
{"url": "https://www.novinite.bg/articles/183835/12-filma-ot-2019-godina-koito-veroyatno-ste-propusnali-a-si-zaslujava-da-badat-gledani", "text": "Има филми, които се появиха през тази година и едва ли има човек, който не е разбрал за тях: Отмъстителите: Краят, Цар Лъв, Играта на играчките 4 и Жокера. Но някои по-малко популярни филми не получиха толкова внимание, въпреки че вероятно го заслужават - в края на краищата много от тях са страхотни филми, които си заслужават времето.Ще ви представим най-неоценените филми през Тази драма ни отвежда във Френската Ривиера, през едно горещо лято. Главният герой на филма е Найма, скромно 16-годишно момиче, което мечтае да спечели стипендия в престижен колеж и да намери добре платена работа. Братовчедката й София е напълно различна от нея - тя е красиво момиче, което обича да се среща с мъже и знае как да очарова някого. Тези 2 момичета ще се срещнат и ще тръгнат на пътешествие, което ще промени и двете.В новия си филм режисьорът Ноа Баумбах разказва история на двойка, която преминава през труден развод и попечителството на малкия им син е залогът. Главните роли във филма се изпълняват от Адам Драйвър и Скарлет Йохансон. И зрителите, и критиците казват, че това е наистина дълбок и истински филм.Този филм е фокусиран върху Джон Ф. Донован, звезда от тийнейджърски сериал (който е забележително изигран от Кит Харингтън). За да спаси кариерата си, актьорът е принуден да скрие сексуалната си ориентация.Той намира утеха в кореспонденцията с феновете. Но след като пресата разбира за тези съобщения, животът му започва да се разпада.Робърт Патинсън и Уилям Дефо играят стопани на фар в този черно-бял филм на ужасите. Мъжете живеят на остров, изолирано, и трябва да се справят с най-големия страх в живота си: мрачни легенди за моряците оживяват.Главният герой във филма е момиче на име Беки. Момичето е на върха на пънк кариерата си, но успехът оказа много лошо влияние върху психическото й здраве. Може ли да се почувства отново щастлива? Това е може би най-големият въпрос, който зрителите задават от самото начало на филма.Този филм разказва история за Европа от 15 век. Младият Хенри V става крал и за да демонстрира превъзходството си, обявява война на Франция. Филмът \"Кралят\" може да е интересен дори и за онези, които не обичат исторически филми, защото филмът на Netflix не се върти около дати или събития, а по-скоро около съмненията и любовта на младия Хенри V.Вижте повече на: ", "date": "2020.01.01", "title": "12 филма от 2019 година, които вероятно сте пропуснали, а си заслужава да бъдат гледани"}
{"url": "https://www.novinite.bg/articles/184160/Zlovreden-softuer-mami-potrebiteli-v-socialnite-mreji", "text": "По време на коледно-новогодишните празници, когато се извършват милиони банкови преводи и разплащания, хакери прилагат схема, чрез която могат да съберат не малка сума от доверчиви потребители на социалната мрежа. След като хакнат профил, ботове пишат на приятели във ФБ от името на злоупотребения акаунт, да им преведат пари по банков път или да им изпратят талон за подарък на определена стойност.За такъв случай от тези дни бе алармиран iNews.\"Получих изненадващо съобщение в Месинджъра на ФБ, че мой приятел, живеещ в САЩ, ми е изпратил поискан от мен подаръчен талон за 150  щ. д (gift card). От мое име е изпратен и уж мейла ми, на който да дойде ценният талон. Приятелят ми веднага е закупил и изпратил на посочената поща исканото”, оплака се Е. Р. от София пред iNews.\"Нещо повече, хакерите са поискали от ФБ администраторите да блокират профила на моя приятел в моя Фейсбук, за да прекъснат или поне – забавят, комуникацията помежду ни, а по този начин да мине повече време и да стане още по-трудно, т.е. съвсем невъзможно, проследяването им”, обяснява потърпевшият.\"Най-вероятно става дума за ботове – специално създадени за целта програми, които ви пишат от името на приятел. Те са толкова съвършени, че много трудно бихте се усъмнили в тях. И - който се върже, обикновено \"прежалва” едни пари”, поясни компютърен спец пред iNews. \"Когато пък по една или друга причина им давате доброволно и банковата си сметка/карта, престъпниците хем получават пари от вас, хем могат да точат когато и колкото си поискат от картата ви.”\"Що се отнася до паролите, това не е сложно – те по-скоро се отгатват, не се разбиват, спомнете си, например, филма отпреди още двадесетина години \"Парола: Риба – меч”. Освен това, когато запазвате паролите си, браузърът ви образува един служебен файл, в който те се пазят, и така лесно могат да бъдат видени или пък файлът – откраднат, през браузъра ви”, разясни още той. И сподели за случай, в който пък потребител доброволно е дал и-мейл паролата си. \"Уж приятел на жертвата беше поискал от нея да изпрати свое писмо от нейната поща, а доверчивата душа, без да заподозре нищо, му беше написала паролата на мейла си. Резултатът – хакнати акаунти във ФБ, Вайбър и къде ли още не”, разказа още той.И описа: \"Системата е толкова съвършена, че хората много трудно хващат измамите и докато не им се случи, не вярват, че това е възможно”.По думите му става ясно още, че създателите на ботове разчитат на няколко фактора.Първо, на доверчивостта на хората. Щом ти пише приятел в Месинджър, значи със сигурност е той самият, смятат обикновено те.Второ, на светкавичната първосигнална реакция – човек веднага кликва на изпратен линк или дава поискана помощ, особено ако е от \"близък”. (На същия принцип разчитат и \"ало” измамниците – човек няма време да помисли, а веднага се притича на помощ на уж пострадалия си роднина.)Трето, крадците прибират редовни, но малки суми чрез откраднатите банкови данни, например по 2, по 5 долара/лева седмично. Само че от стотици сметки. Така се получава доста солидна сума. В крайна сметка, те рано или късно се издават, защото стават алчни и започват да дърпат по-големи суми, когато обикновено ги и хващат.И четвърто, пострадалите не предприемат мерки срещу извършителите -  да не ги вземат за балами, а и защото сумите са дребни; не завеждат дела, защото няма как да се осъди бот. Всичко това е измислено така, че да не си струва да се занимаваш с измамниците. \"Правилата са няколко и са много прости. Първо, не запаметявайте на компютъра или мобилното си устройство никакви пароли – въвеждайте ги всеки път, макар да е досадно и да отнема време. Второ, не отваряйте съмнителни писма и линкове, получени в месинджъра или пощата си. Трето, ако някой ви поиска материална помощ виртуално, проверете лично дали наистина е той – просто  му звъннете! И не на последно място, ако са откраднали банковите ви данни, непременно сменете картата и номера на банковата си сметка”, заключи компютърният спец.", "date": "2020.01.01", "title": "Зловреден софтуер мами потребители в социалните мрежи"}
{"url": "https://www.novinite.bg/articles/184140/Oblachno-i-toplo-dnes", "text": "Днес над страната ще има променлива облачност, над много райони често намаляваща до слънчево, съобщават от НИМХ. Ще духа до умерен северозападен, в Източна България временно силен северен вятър, с който ще продължи да нахлува студен въздух. Максималните температури ще бъдат между 3° и 8°. Над планините по-значителна облачност ще има в сутрешните часове, когато на отделни места ще превали слаб сняг. През деня облачността ще намалее до слънчево време. Ще духа силен и бурен северен вятър. Максималната температура на височина 1200 метра ще бъде около 0°, на 2000 метра – около минус 7°.Над Черноморието ще има променлива облачност, значителна в сутрешните часове. Ще духа умерен, временно силен северен вятър. Максималните температури ще бъдат между 6° и 8°, температурата на морската вода е между 9° и 11°. Вълнението на морето ще бъде 3 - 4 бала.", "date": "2020.01.01", "title": "Облачно и топло днес"}
{"url": "https://www.novinite.bg/articles/184147/160-dushi-posreshtnaha-Novata-godina-v-Krizisniya-centar-na-Stolichnata-obshtina", "text": "Общо 160 души посрещнаха Новата година в центъра за кризисно настаняване на бездомни лица на Столичната община, съобщиха от пресцентъра й.В навечерието на новата 2020 г. министър на труда и социалната политика Деница Сачева посети центъра. Тя занесе баница с късмети за празничната вечеря и пожела на хората да са здрави.За всички общината осигури празнична вечеря за посрещането на Новата година.Кризисният център в ЖК \"Захарна фабрика\" и филиалът към него е местна дейност и изцяло е финансиран от бюджета на Столичната община.Всеки ден подкрепа в него получават около 170-190 души. Освен подслон, на настанените лица е осигурена топла храна и се предоставя съдействие от социални работници.Всяка вечер дежурни лекари от общинските болници извършват медицински прегледи, а мобилни екипи на общината, съвместно с общинската полиция извършват обходи, с цел недопускане пребиваването на бездомни лица на улицата. ", "date": "2020.01.01", "title": "160 души посрещнаха Новата година в Кризисния център на Столичната община"}
{"url": "https://www.novinite.bg/articles/184149/Incidentite-tazi-nosht-Zaradi-alkohol-no-bez-zaginali", "text": "Пътната обстановка в страната е нормална към момента, очаква се по-засилен трафик в следобедните часове. Очаква се засилен трафик в района на Благоевград. На място екипи ще регулират автомобилите при нужда. Пътищата са проходими и почистени в цялата страна. Това заяви на брифинг инспектор Лъчезар Близнаков от отдел „Пътна полиция“ към Главна дирекция „Национална полиция“.Ограниченията остават за товарни автомобили над 12 т в Троянския проход.\"Водачите трябва да знаят, че проверките за алкохол са засилени с днешния ден\", каза още той и допълни, че ще се следи и за висока скорост.\"От 18ч. вчера до тази сутрин са станали 7 ПТП. В новогодишната нощ няма загинали на пътя. Въпреки това има инциденти след употреба на алкохол. 23-годишен, седнал зад волана с 1.82 алкохол в кръвта, се е преобърнал край Хисаря. Младежът е бил ранен и откаран в болница. Друг водач, също употребил алкохол над 1.7, е катастрофирал в Хасково. Над 50 пияни водачи зад волана са хванати през последното денонощие\", допълни инсп. Близнаков, цитиран от novini.bg.Сред другите пътни инциденти от новогодишната нощ е и блъснат пешеходец в района на \"Орлов мост\".\"Над 2300 са административни мерки са наложени през празничните дни. Повечето от произшествията за денонощието са станали вследствие на употреба на алкохол\", разкри още инспекторът от \"Пътна полиция\".\"Преди няколко часа е имало и спречкване между охрана и посетители на столично заведение. Вследствие на спречкването един от клиентите е седнал пиян зад волана и е блъснал двама охранители и други четирима пред заведението. Над 0.5 е отчел дрегерът. Инцидентът е от 6 часа сутринта, а ранените са настанени в болница. Уточнява се дали охранителите са били блъснати умишлено\", завърши инспектор Лъчезар Близнаков.", "date": "2020.01.01", "title": "Инцидентите тази нощ: Заради алкохол, но без загинали"}
{"url": "https://www.novinite.bg/articles/184146/Jena-zagina-na-vrah-Nova-godina-v-Blagoevgradsko", "text": "60-годишна жена е загинала, след като е паднала в дома си в гърменското село Ковачевица. Сигналът за смъртта й е подаден около 9.50 часа в първия ден от годината, предаде БГНЕС.51-годишен мъж от Петрич пък е транспортиран за спешния институт „Пирогов” с травма на окото. По първоначална информация състоянието му е тежко. Пострадал е от пиратка.В новогодишната нощ е подаден и сигнал за масово сбиване в заведение в Симитли. Според първоначални данни в него участвали кметът на Симитли Апостол Апостолов и синът му Стефан Апостолов, който е футболен съдия и депутат от ГЕРБ. 51-годишен мъж е с избити зъби. ", "date": "2020.01.01", "title": "Жена загина на връх Нова година в Благоевградско"}
{"url": "https://www.novinite.bg/articles/184152/Vlizame-v-chakalnyata-na-Evrozonata-do-april", "text": "До април се очаква България да влезе във валутно - курсовия механизъм ERM II, известен като \"чакалнята за еврозоната\". Заедно с това страната ни трябва да влезе в тясно сътрудничество с единния банков надзор.  Това са две от най-важните стъпки по пътя на България към приемането на еврото, които ще бъдат емблематични за 2020 година. Според финансовия министър е напълно реалистично точно след три години да започнем да плащаме с евро, предава БНР.За да се присъедини към ERM II, България трябва да изпълни всички критерии от договора от Маастрихт, които поставят ограничения на дълга и дефицита на всяка от държавите. Също така има критерий, свързан с инфлацията. Страната ни отговаря на всички тях от години. Финансовият министър Владислав Горанов обясни: \"Единственото условие, което остава, е изпълнението на плановете за увеличаване на капиталовите буфери на две от българските банки\".Мерките се очаква да бъдат изпълнени, включително и чрез набиране на капитал през борсата. Те бяха предписани от Европейската централна банка, която миналата година провери качеството на активите и направи стрес - тестове на шест банки. Петър Андронов, председател на банковата асоциация, каза:\"Българските банки се представиха достойно. Проверката постанови и постави въпроси за решаване, но добрата новина е, че тези въпроси са в обхвата на възможностите на институциите\".Тъй като българският лев е обвързан с еврото чрез валутния борд, най-важната функция от престоя в т.нар. чакалня за еврозоната е изпълнена: \"За нас това е религиозен въпрос, така че няма нещо, което можем да кажем с по-голяма сигурност от това: никаква промяна в паричния режим. Единствен изход от това, което имаме в момента като режим на фиксиран валутен курс ще бъде приемането на еврото\" - заяви гуверньорът на БНБ Димитър Радев.България е първата държава, на която бе поставено изискването, за да влезе в ERM II, да се обвърже и с единния банков надзорен механизъм. То бе поставено и пред Хърватия, която също заяви намерение за присъединяване. За да се получи одобрение, трябва да има одобрението на всички държави - членки на валутно - курсовия механизъм - т.е. държавите от еврозоната и Дания, както и от Европейската централна банка.", "date": "2020.01.01", "title": "Влизаме в чакалнята на Еврозоната до април"}
{"url": "https://www.novinite.bg/articles/184141/Novogodishnoto-obrashtenie-na-prezidenta-Rumen-Radev", "text": "Президентът Румен Радев отправи минути преди полунощ пожелания за здраве и благоденствие във всеки български дом. По време на традиционното си новогодишно обръщение държавният глава пожела на българите да посрещнат с вяра в доброто, в себе си и в бъдещето новата 2020 година.Ето какво заяви президентът:\"Скъпи сънародници, Новогодишните празници отново ни събират. Сгряват ни с топлината на дома и на близките хора. Изпълват ни с надежда за здраве и щастие. Както в новогодишната баница има късмет за всеки от семейството, така и в обществото ни трябва да има грижа и място за всички – за възрастните и самотните, за хилядите българи, които днес се борят с недоимъка и най-вече за децата на България, защото невидимите мостове на духа и добротата са по-трайни от съградените с човешка ръка. Именно те ще свържат днес българите, обединени от любовта към родината и надеждата за по-добро бъдеще.Изтичащата 2019 година отново ни припомни, че демокрацията и благоденствието изискват нашето постоянно усилие, че когато се примирим и престанем да сме взискателни, изборите се опорочават. Решенията за бъдещето ни се вземат на тъмно. Парите ни се харчат безотговорно. Непрекъснато се отчитат успехи, докато нищетата се множи, а качеството на живот пада драстично. Достъпът до вода и въздух се превръща във въпрос на оцеляване, а липсата на възмездие и справедливост разколебава вярата ни в утрешния ден. ... но нека не забравяме, че сме народ със славна история, който и в най-тежки изпитания е намирал пътя към свободата и напредъка, като се е обединявал срещу грабителството, неправдата и безчестието. Вярвам, че имаме силите и куража де се справим с предизвикателствата и днес! Народ, който е бил сред водещите в културното развитие на Европа и пример за изграждане на просветена държавност, не може днес да се задоволява с плахи амбиции и последни места в европейските класации.Нашето общество ще преуспява, когато обединим усилия в името на достойнството и благоденствието на българския народ. Когато на почит са образованието, науката и културата, а талантът, трудолюбието и почтеността са водеща обществена ценност. Когато осъзнаем своята сила и отговорност. Имаме смелостта да отстояваме истината и възпитаме институциите да работят прозрачно и ефективно в интерес на обществото.Скъпи сънародници, секунди ни делят от новата 2020 година! Нека я посрещнем с вяра в доброто, в себе си и в бъдещето. Нека напредваме непоколебимо към онази България, в която децата ни ще искат да остават и ще се гордеят. И преди да отправим благопожелания, нека вдигайки чашите, благодарим на всички наши близки и приятели за подкрепата, за доверието и обичта. Да благодарим и на тези, които в празничната нощ са на работното място и на своя пост. Да пожелаем спорна година и на нашите сънародници, пръснати по всички краища на света. Нека новата година донесе здраве и благоденствие във всеки български дом. Да ни е честита новата 2020 година!\"", "date": "2020.01.01", "title": "Новогодишното обръщение на президента Румен Радев"}
{"url": "https://www.novinite.bg/articles/184151/Pochina-Silva-Zurleva", "text": "Журналистката и бизнес дама Силва Зурлева е починала в дома си в село Ковачевица, съобщиха на сайтовете си \"Труд\" и \"24 часа\".Сигнал е бил подаден до Спешния център в 9,50 часа тази сутрин. Според него Зурлева се е строполила по стълбите на старинната къща и издъхнала. Полицейски екип прави оглед на мястото.Все още не е ясна причината за смъртта. Става дума за нещастен случай, а не за насилие, съобщиха от полицията. Органите на реда не са категорични дали смъртта е била причинена от падането или предшестващ го инфаркт.Родената през 1958 година Зурлева беше дълги години директор на Нова телевизия. Тя е български филолог и журналист, преводач на художествена литература и кореспондент на гръцки вестници и списания у нас. Завършила е СУ \"Климент Охридски\". ", "date": "2020.01.01", "title": "Почина Силва Зурлева"}
{"url": "https://www.novinite.bg/articles/184159/Normalen-trafik-na-granichnite-kontrolno-propuskatelni-punktove", "text": "Нормален е трафикът на граничните контролно-пропускателни пунктове този следобед, съобщиха от МВР на своя сайт.На границата с Република Гърция трафикът е нормален на всички гранични контролно-пропускателни пунктове, но от МВР предупреждават, че на пункта Кулата е възможно да има промени в организацията на движението на товарните автомобили заради извършване на ремонтни работи. Трасетата ще се ремонтират поетапно, без да се спира преминаването на превозни средства.На границата с Република Сърбия трафикът също е нормален на всички гранични контролно-пропускателни пунктове. Подобно е и положението на всички гранични контролно-пропускателни пунктове на границата с Република Северна Македония, както и на тези с Република Турция и с Румъния.", "date": "2020.01.01", "title": "Нормален трафик на граничните контролно-пропускателни пунктове"}
{"url": "https://www.novinite.bg/articles/184150/Patriarh-Neofit-oglavi-Sveta-Vasilieva-liturgiya", "text": "Българският патриарх и Софийски митрополит Неофит оглави Света Василиева литургия в патриаршеската катедрала \"Св. Александър Невски\" в първия ден на новата година. Патриарх Неофит отправи своя благослов към народа ни по повод големия християнски празник Обрезание Господне, в прослава на Свети Василий Велики (Васильовден) и новата 2020 година.\"През новата година - нови успехи. Много радости в нашите усилия в спазването на Христовия закон. Да се обичаме, да си помагаме, да бъдем истински Христови ученици. За много години\", каза Негово светейшество, цитиран от Булфото.  ", "date": "2020.01.01", "title": "Патриарх Неофит оглави Света Василиева литургия"}
{"url": "https://www.novinite.bg/articles/184144/Zasileni-merki-za-sigurnost-po-sveta-za-ChNG", "text": "Европа посрещна 2020-а година с много емоции, фойерверки и засилени мерки за сигурност, съобщи БНР.Десетки хиляди французи се събраха на емблематичния булевард \"Шан-з-Елизе\" в Париж, за да посрещнат новата  година. Триумфалната арка стана арена на грандиозно светлинно шоу. В традиционното си новогодишно обръщение френският президент Еманюел Макрон засегна актуални политически теми.Той защити прокарваната от правителството пенсионна реформа, която стана причина за масови протести, които не стихнаха дори и по празниците.Лондончани посрещнаха 2020-а година с камбанния звън на Биг Бен и фойерверки на брега на река Темза. Близо 2000 пиротехнически средства бяха изстреляни от една от най-популярните забележителности - виенското колело \"Лондонско око\".В новогодишното си послание към нацията британският премиер Борис Джонсън заяви, че Обединеното кралство е на прага на нова глава в своята история\". Той обеща \"да довърши работата по изпълнението на Брекзит в рамките на седмици\".Стотици хиляди хора посрещнаха 2020-а година на площада при една от най-големите забележителности в Берлин - Бранденбургската врата.Папа Франциск също отправи послание в навечерието на Нова година. Той призова църквата да се доближи отново до хората.", "date": "2020.01.01", "title": "Засилени мерки за сигурност по света за ЧНГ"}
{"url": "https://www.novinite.bg/articles/183837/Naj-dobrite-yanuarski-destinacii-za-izkustvo-i-kultura", "text": "Има много плюсове да пътуваме през първия месец на годината като например да стартираме с нещо различно, забавно и ободряващо - нещо, което да ни откъсне от тъгата по изминалите празници. Независимо дали ви предстои кратка почивка, културно изживяване или среща с дивата - ние подбрахме за всекиго по нещо през този януари. На 14 януари всяка година Гуджарат, най-западният щат в , е домакин на своя Международен фестивал за кайт. Хиляди се събират от цял ​​свят, за да станат свидетели на показването на великолепни, често творчески и цветни дизайни на хвърчила. Фестивалът е един от най-големите и най-важните в Индия от създаването му през 1989 г., тъй като отбелязва прехода на индийския календар от зимния сезон в летния. Най-големият град на държавата - Ахмедабад, винаги празнува със стил, превръщайки се в буен епицентър за културни събития през седмиците, водещи до фестивала на хвърчила.Къде другаде бихте предпочели да се събудите на 1 януари? Има малко места по света, които правят новогодишните празненства толкова зрелищно. Новата година в руската столица е толкова цветна и загадъчна, колкото не бихте си представили, с многобройните фойерверки, които осветяват и обсипват в цветни фонтани небето. За най-добрата гледка, отидете рано на 31 декември и се паркирайте пред една от ключовите забележителности на : Катедралата „Свети Василий“, Кремъл или Червения площад. Друг вариант е да се отправите към хълмовете в близост до Московския университет и да гледате как шоуто избухва над целия град.Струва си да преборите студа. Януари обикновено идва с максимални температури от  -5° C и най-ниски стойности от -10° C, така че се облечете добре, за да сте сигурни, че студа няма да ви попречи да се насладите на един от най-важните моменти в Москва през следващите дни.Ако имате нужда от причина да посетите мразовитата Шотландия през зимата, ето я. Огненият хаос е точно това, което да очаквате от Up Helly Aa: поредица от 12 фестивала, фокусирани върху огъня, които се провеждат на много места в Шетландските острови.Лервик, основният пристанищен град на Шетланд, е домакин на най-големите и най-известните фестивали в последния вторник на януари всяка година. Доброволци от всички градове на Шетланд се събират, за да организират галерийни изложби, строго организирано шествие и безброй пламтящи факли - всички ръководени от градоначалник, избран за „guizer jarl“.Подготовката за следващия фестивал започва още през миналия февруари, за да е гарантирано драматичното, традиционно и трогателно шоу, предназначено да отбележи края на зимния сезон. Посетителите не могат да участват в шествието - нито жените от Lerwick - но те могат да се наслаждават на шоуто. Вижте повече на:", "date": "2020.01.01", "title": "Най-добрите януарски дестинации за изкуство и култура"}
{"url": "https://www.novinite.bg/articles/184155/Lekarka-e-parviyat-turist-za-godinata-v-krepostta-Carevec", "text": "Първи туристи в единствения музей на открито, който винаги работи на първи януари. мястото е крепостта \"Царевец”, съобщи Нова тв.Вратите на крепостта отвориха точно в 12 часа на 1 януари. От 12 години това е единствения туристически обект, който работи на Нова година. През 2020 година първият турист е великотърновец. Това е 26-годишната  д-р Елица Бодурова.\"Аз имам моя собствена традиция в последните 3 години на 1 януари да посещавам крепостта \"Царевец”. Това е много специално място за мен. За първи път съм с екскурзовод”, сподели д-р Бодурова.", "date": "2020.01.01", "title": "Лекарка е първият турист за годината в крепостта \"Царевец\""}
{"url": "https://www.novinite.bg/articles/184154/SASht-moje-da-ni-sankcionirat-zaradi-Balkanski-potok", "text": "САЩ ще наложат санкции на всякакви продължения на приоритения за Русия газопровод “Турски поток”, научи базираното в Брюксел електронно издание на български език . Сърбия вече завърши, а България доизгражда скъпа инфраструктура, за да внася газ от “Турски поток” и да го пренася по-нататък в Унгария и Австрия.На 20 декември президентът на САЩ Доналд Тръмп наложи санкции върху два офшорни газопровода, проектирани от Москва за заобикаляне на Украйна и увеличаване на доставките на газ – през Балтийско море до Германия (Северен поток 2) и през Черно море до Турция (Турски поток, наричан също TurkStream) ,Санкциите срещу “Северен поток 2” получиха голямо медийно внимание, защото Германия и ЕС излязоха с критични изявления. EURACTIV разговаря с американски служители и получи разяснения, които сочат, че компаниите, участващи в допълнителни линии към втората тръба на “Турски поток”, ще бъдат обект на санкции, когато газът започне да тече.\r\n\r\n\r\n\r\nАмерикански служител каза пред EURACTIV, че санкциите, приети в “Закона за национално разрешение за отбрана през фискалната година 2020”, се прилагат само за офшорната част на Турски поток, но добави, че след приключване на подводния участък, санкциите ще се прилагат към всички допълнителни линии изградени в бъдеще.Говорител на представителството на САЩ в ЕС заяви: “Дългогодишният ангажимент на САЩ към европейската енергийна сигурност не се е променил. Енергийната политика на Кремъл има за цел да създаде национална и регионална зависимост от руските енергийни доставки, използвайки тази зависимост, за да оказва недопустимо ниво на политическо, икономическо и военно влияние. „Северен поток 2“ и втората тръба на TurkStream представляват заплаха за европейската енергийна сигурност. Ние работим в тясно сътрудничество с нашите европейски партньори и съюзници, за да гарантираме, че Русия не може да използва европейските нужди от своя износ на енергия, за да окаже зловредно политическо и икономическо влияние.”Българският премиер Бойко Борисов се срещна с президента на САЩ Доналд Тръмп на 25 ноември, като енергетиката беше част от дневния ред. Съвместно комюнике приветства България за това, че е инвестирала “в капацитета на обратния поток на Трансбалканския газопровод за диверсификация на вноса на газ в Източна Европа в съответствие с правилата на Европейския съюз”. Понастоящем Трансбалканският газопровод пренася руски газ през Украйна, Румъния и България за Турция.Когато Турция започне да получава директни доставки през Черно море, България планира да обърне потока и да пренася руски газ в обратна посока - от Турция през своя територия към Сърбия. България е сключила договор за 1,1 милиарда евро с ръководената от Саудитска Арабия група „Аркад“ за изграждането на участък от 308 км. газопровод до Сърбия, работата по който все още продължава. От своя страна, Сърбия вече съобщи, че е завършила участъка от газопровода през своята територия между България и Унгария.България нарича “Балкански поток” продължението на “Турски поток” през своята територия и не изглежда обезпокоена от американските санкции, вероятно благодарение на формулировките в съвместното комюнике. Но САЩ вероятно четат този текст по различен начин. Под “инвестирайки в капацитета на обратния поток на Трансбалканския газопровод за диверсификация на вноса на газ в Източна Европа в съответствие с правилата на Европейския съюз”, САЩ имат предвид, че този тръбопровод ще пренася газ от източници, различни от Русия.Също така “правилата на Европейския съюз”, на които се позовават американските власти, се отнасят до запазване на достъп на алтернативни доставчици до всеки газопровод. Според наличната информация Трансбалканският газопровод ще се нуждае 100% от капацитета си за пренасяне на количествата газ от втората тръба на Турски поток.", "date": "2020.01.01", "title": "САЩ може да ни санкционират заради \"Балкански поток\""}
{"url": "https://www.novinite.bg/articles/184157/Vodata-poskapva-ot-dnes-v-pochti-cyalata-strana", "text": "Водата в почти цяла България поскъпва от днес.Най-голямо - близо 10 процента, е увеличението в Кърджали. В София то е 7 на сто. Поскъпване беше одобрено дори за Перник, въпреки че градът е на воден режим. С най-скъпата вода остава Шумен, където с увеличението от днес тя вече струва 3,54 лева за куб. метър. Поевтиняване на водата има само в Разград - с 5%. ", "date": "2020.01.01", "title": "Водата поскъпва от днес в почти цялата страна"}
{"url": "https://www.novinite.bg/articles/184142/Borisov-pozdravi-za-Novata-godina-ot-Fejsbuk", "text": "2019-а беше добра година за България. Работихме много и във важни посоки - за повишаване на доходите на българите, за ускоряване растежа на икономиката, за увеличаване на чуждестранните инвестиции, за разкриването на нови работни места. С тези думи премиерът Бойко Борисов поздрави българите с новата 2020 г.\"Страната ни придобива и най-модерните самолети на Балканите, с което за пореден път затвърдихме евроатлантическия път на България. Не липсваха и предизвикателства и проблеми. Правителството обаче положи всички усилия и предприе необходимите действия за решаването им. И през 2020 г. ще продължим да работим по изпълнението на основните ни приоритети. Инвестициите в образованието и здравеопазването едновременно с реформирането на двата сектора е водещата ни задача. Работата по изграждането на магистрали, газопроводи, жп линии, болници, читалища, училища, детски градини, храмове и спортни обекти също ще продължи. Решителността ни идва от доверието, което ни гласувахте и на двата избора през 2019 година\", пише още министър-председателят във \"Фейсбук\".\"Още веднъж използвам възможността да Ви благодаря и да уверя, че отчитаме грешките си и се учим от тях. Моралните стандарти ще продължат да са водещи в отношенията ни с гражданите. И това, което мога да обещая е, че ще работим решително по всички проблеми пред страната и до края на мандата ще изпълним ангажиментите от управленската програма на правителството\", написа още премиерът.\"Пожелавам на всички много здраве, щастие и сили, за да се справим заедно с изпитанията през новата 2020-а година! Честита Нова година!\", завършва Бойко Борисов. ", "date": "2020.01.01", "title": "Борисов поздрави за  Новата година от Фейсбук"}
{"url": "https://www.novinite.bg/articles/184158/Prirodniyat-gaz-poevtinyava-s-181", "text": "Природният газ поевтинява. От 1 януари цената му ще се понижи с 1,81%, в сравнение с предходното тримесечие. Това реши на свое заседание Комисията за енергийно и водно регулиране.Приетото решение е съобразено с последните промени в Закона за енергетиката. С тях от субектите, купуващи природен газ от обществения доставчик по регулирани цени, отпадат клиентите, присъединени към газопреносната мрежа, с изключение на лицата, на които е издадена лицензия за производство и пренос на топлинна енергия. Отчетени са и други законови промени, с които се въвежда задължението на обществения доставчик да предлага за продажба на организирания борсов пазар количества природен газ на годишна база за периода 2020 г. – 2024 г., в съответствие със споразумение за изпълнение на програма за освобождаване на природен газ, уточняват от КЕВР. ", "date": "2020.01.01", "title": "Природният газ поевтинява с 1,81%"}
{"url": "https://www.novinite.bg/articles/184143/Dneven-horoskop-za-sryada", "text": "Нужно е да направите радикална промяна в живота си. Например с дома си. Време е да се преместите в друг град или поне да смените жилището. А няма по-подходящ момент от този.Мислите само за пътуване и искате да отидете възможно найдалече. Проучете добре дестинациите преди да си направите планове.Останалите зодии вижте на ", "date": "2020.01.01", "title": "Дневен хороскоп за сряда"}
{"url": "https://www.novinite.bg/articles/184148/610-leva-minimalna-rabotna-zaplata-ot-dnes", "text": "От днес минималната работна заплата става 610 лева. Размерът й се повишава с 50 лева или 8,9% в сравнение с миналата година.От началото на годината се увеличава и почасовото заплащане за извършен труд. То вече е 3,66 лева на час. Минималното обезщетение за безработица остава 9 лева на ден, а максималното - 74 лева. ", "date": "2020.01.01", "title": "610 лева минимална работна заплата от днес"}
{"url": "https://www.novinite.bg/articles/184156/Yasnovidka-Pravitelstvoto-nyama-da-padne-no-ministri-shte-si-tragnat", "text": "2020-та ще е изключително динамична и напрегната година, прогнозира Станка Ангелова, която е сред най-известните ясновидки в България. В ексклузивно интервю за Флагман.БГ  Чудотворката от Златица, както я наричат още, предупреждава, че само една искра може да доведе до Трета световна война. Трябва да са благодарни на Господ, защото ни щади от страшни природни бедствия, казва дамата, която е и астролог. Тя има способността да “чете” от Акашовите записи. В Божествените летописи, до които феномените като нея имат достъп, всеки индивид е регистриран с делата, които е извършил, както и с кармата, която трябва да изкупи.Според Станка годината ще е изключително динамична, много напрегната и в икономически, и в политически аспект. \"Ще има много сериозни конфликти, които ще изправят целия свят в опасност, защото ако пламне искрата, ще стане по-страшно и от Втората световна война. Кризисните етапи ще са три. И този път обаче ще ни се размине. Екстремните ситуации няма да липсват, но няма да се стигне до крайност. Много фирми в света ще потънат в задължения, а това ще се отрази на битието на хората\", заявява тя в интервюто.По думите й ще има много протести, но за съжаление българинът няма все още да излезе от дупката. \"Проблемът е, че сме плашлив и завистлив народ. В другите европейски страни, когато има протестиращи в даден отрасъл, всички ги подкрепят. При нас обаче това не се случва – излизат стотина потърпевши и всички останали ги оплюват, вместо да се обединим. Докато не започнем да се подкрепяме взаимно, няма да постигнем нищо.\", предрича тя и допълва: \"Българите не сме мързеливи, но сме отчаяни.\"\"Винаги трябва да са благодарни на Господ, защото ни щади от страшни природни бедствия. Имало е наводнения, земетресения, но минаваме по тънката лайсна. Бог ни дава, но е нужно да направим нещо за себе си. Трябва да сме съпричастни към болката на ближния. Докато сме разделени, ще страдаме\", категорична е тя. И подчертава, че българинът се озлобява, когато работата му е зле платена, а нередовното плащане на заплати води до задлъжнялост.Станка вижда и ужасни бедствия в целия свят. \"България няма да бъде подмината, но няма да е толкова тежко положението, колкото в другите страни. Ще има през 2020-та много наводнения, пожари и земетресения. Те ще са повече, отколкото в предходните три години. Ще бъдем обаче пощадени\", смята тя.И подчертава, че нито премиерът, нито президентът ще паднат от власт, а ще си изкарат мандатите. Що се отнася до водната криза в Перник, според нея тя е от безхаберие.Станка Ангелова призовава политиците да се обединят в името на добруването на народа ни: \"Когато е за благото на народа, нека политиците забравят тясно партийните си интереси!\"  ", "date": "2020.01.01", "title": "Ясновидка: Правителството няма да падне, но министри ще си тръгнат"}
