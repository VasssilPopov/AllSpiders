{"url": "http://www.novinite.bg/articles/151680/Na-chehite-im-pisna", "text": "На чехите им е писнало от политическото затлъстяване на елита. Важни реформи тъпчат на място, а клиентелизмът и шуробаджанащината процъфтяват. Затова и те гласуваха по този начин, пише Кено Ферзек. Коментар на Кено Ферзек: \"Земетресение\", \"ураган\", \"цунами\": след парламентарните избори в Чехия медиите не пестят катастрофическите обобщения. Защото в една от най-старите и най-стабилни демокрации в Средна и Югоизточна Европа 60 на сто от избирателите гласуваха за партии, които са против истаблишмънта и против елитите. При това в една безпримерно добра икономическа ситуация! За държава-членка на ЕС това е повече от тревожно. Според първите международни коментари, Чехия залита надясно и поема по път, сходен с този на съседите от Полша и Унгария. Но колкото и основателни да са тревогите от изборните резултати в страната, важно е да се направят и няколко уточнения. Обобщения от типа на \"Източна Европа залита надясно и клони към евроскептицизъм\" звучат просто като общ упрек към целия регион и не обясняват нищо.\r\nТе не са \"ограничени десни радикали\" Повечето чешки избиратели, които гласуваха против \"системата\", изобщо не са някакви ограничени десни радикали. На тях просто им е писнало от политическото затлъстяване на елита. Много важни реформи в областта на социалното дело, здравеопазването или образованието вече от години тъпчат на място, на регионално и местно равнище процъфтяват клиентелизмът и шуробаджанащината, а част от чехите живеят с убеждението, че модерното време им е причинило само загуби. Освен това политици като президента Милош Земан през последните години трайно отровиха обществения климат, включително и с презрителни реплики към ЕС по адрес на бежанците или най-общо за ценностите на хуманизма и за либералната демокрация. Основателят на партията \"АНО\" Андрей Бабиш заема отчасти сходни позиции. Независимо от това най-много гласове му донесе обещанието, че ще разчисти Авгиевите обори в Чехия и ще сложи край на омрежването на елитите. В това обещание обаче има нещо гнило, защото самият Бабиш открай време принадлежи към същите тези елити, а медиите многократно са вдигали шум около свързани с него скандали за укриване на данъци и за държавни субсидии. За разлика от политици като Виктор Орбан и Ярослав Качински, той обаче не е нито националист, нито шовинист – нито пък има някакви антидемократични планове за Чехия. Бабиш е по-скоро един от онези амбициозни и самоуверени олигарси, които смятат, че авторитарният им управленски стил в областта на бизнеса може да се окаже полезен и за управлението на държавата. И тъкмо авторитаризмът на Бабиш е източник на главната опасност. Засега все още не е ясно доколко той ще може да постави отпечатък върху бъдещето на страната. Правителство трудно ще бъде сформирано, защото никой не желае да влиза в коалиция с \"АНО\". През последните години Бабиш прогони от партията си куп умни глави, които можеха да му помогнат да прокара красивите си планове за повече икономическо мислене и ефективност. Освен това, ако стане премиер, той вече няма да може да играе едновременно и ролята на опозиция, както постъпваше като финансов министър от началото на 2014 до май тази година. С други думи, доверието към Бабиш може да се подрони.\r\n\r\n", "date": "2017.10.24", "title": "На чехите им писна"}
{"url": "http://www.novinite.bg/articles/151679/Zashto-razkodiraneto-na-smartfoni-stava-vse-po-trudno-za-FBR", "text": "Вече ви информирахме какво трябва да знавем за казуса на ГБР и Апъл В интернет сега се появи информация, разкриваща, че експертите по сигурността на агенцията са опитали да хакнат 7000 мобилни устройства. Опитите им, обаче се оказват неуспешни и обхващат период от 11 месеца. Информацията бе потвърдена лично от директора на ФБР, Кристофър Врай. В своето изявление той допълни, че това е два пъти по-малък брой устройства от тези, до които са искали да си осигурят достъп, информира BBC. Хакването на смартфони и други умни джаджи се превръща в голям проблем за ФБР. От една страна целия процес изисква време, а от друга са необходими ресурси за реализирането му. Припомняме ви, че отключването на софтуера на iPhone 5c на заподозрян за терористичната атака в Сан Бернардино през 2015г. е струвало на агенцията около $900 хил. Сума, която е доста висока дори за възможностите на ФБР, които са искали разрешени от съда за отключване на още девет устройства през последната година. Всички тези опити поставят големи въпросителни относно сигурността на устройствата, които използваме. Aко ФБР могат да преодолеят защитата на iPhone биха могли да го направят с всеки друг смартфон на Apple или Android. В крайна сметка това превръща този проблем в голяма заплаха за всички граждани или чужденци, които пътуват до САЩ. Можем само да се надяваме, че ще се намери нормално решение на казуса, който да удовлетворява както нормалните хора, така и ФБР.", "date": "2017.10.24", "title": "Защо разкодирането на смартфони ставa все по трудно за ФБР"}
{"url": "http://www.novinite.bg/articles/151662/Kak-da-se-reshi-problemat-s-nedostiga-na-personal-v-Speshna-pomosht", "text": "Към случая със закъснялата линейка пред сградата на Българската национална телевизия. В събота 20-годишна жена припадна до сградата на БНТ. Жената е участвала в предаването \"Отблизо\". Водещата Мира Добрева става свидетел на случилото се и разказва, че 50 минути са изминали от припадъка на момичето до идването на линейката, информира БНТ.От Спешна помощ твърдят, че в този момент не е имало свободен екип. Първата линейка се освобождава 21 минути след подаването на сигнала при тях от телефон 112 и пристига за 6 минути до БНТ. Припадналата жена вече е добре. Случаи като този обаче, за пореден път повдигат въпроса за проблемите със спешната помощ у нас. В студиото на \"Денят започва\" темата коментираха журналистът от БНТ Мира Добрева и шефа на Спешна помощ д-р Георги Гелев.", "date": "2017.10.24", "title": "Как да се реши проблемът с недостига на персонал в Спешна помощ?"}
{"url": "http://www.novinite.bg/articles/151675/Nyama-da-oryazvat-na-bolnichnite", "text": "Правителството се отказва от орязването на болничните. Премиерът Бойко Борисов свика на извънредна среща ресорните министри и заместник-министри в търсене на изход от ситуацията, информира НОВА. Проектобюджетът за догодина предвиждаше обезщетението за първите три дни отсъствие от работа поради заболяване да бъде намалено от 70 на 50% от надницата. Целта на промените беше да се ограничи представянето на фалшиви болнични листове. На заседанието на Министерския съвет във вторник премиерът обяви, че властите ще отложат въвеждането на мярката с още няколко месеца. Ще бъде създадена и комисия, която да проверява болничните.От началото на 2017 г. са изплатени повече от 2 милиона болнични листове. Някои хора обаче предпочитат да не отсъстват дълго от офиса. Статистиката показва, че за първите осем месеца на годината около 20% от болните са останли у дома само по три дни. ", "date": "2017.10.24", "title": "Няма да орязват на болничните"}
{"url": "http://www.novinite.bg/articles/151657/Dneven-horoskop-za-24-oktomvri", "text": "\r\n\r\nНе всички около вас са на една и съща вълна, още по-малко на вашата, така че не се сърдете на никого. Всички се радват за вашите постижения, дори да не успяват да го покажат много добре. Не се отказвайте от тях.\r\n\r\nВ началото на деня ще бъдете неразбрани, макар че ще запазите комуникацията на ниво. Не се притеснявайте, има и такива моменти, за щастие не са вечни. До края на деня всичко ще се подреди и ще получите разбирането, от което се нуждаете.\r\n\r\nОчаквайте няколко промени, които ще се случат днес и доста от тях ще бъдат интензивни. Може да се наложи да се успокоите и да мислите за нещата рационално, преди да продължите напред.\r\nПредставителите на останалите зодиакални знаци могат да намерят своя дневен хороскоп .\r\n", "date": "2017.10.24", "title": "Дневен хороскоп за 24 октомври"}
{"url": "http://www.novinite.bg/articles/151653/Sindikati-i-shefove-na-masata-za-pregovori-za-krizata-v-MBR", "text": "Кризата в МВР  - във фокуса на поредица от срещи между полицейските синдикати с ръководството на ведомството. Очаква се да бъдат обсъдени исканията на униформените за скок поне с 15% на заплатите им, нови униформи и нов закон за МВРинформира НОВА.Общо 165 млн. лева са предвидени за увеличение на възнагражденията на служителите на министерството през 2018 г. Вътрешният министър Валентин Радев обяви обаче, че ще бъдат увеличени само заплатите на униформените, които работят.От началото на годината протестите на работещите в системата не спират. Те се заканват, че недоволството им ще стане ежедневно след 5 януари, когато държавата ни поема председателството на Съвета на ЕС.  ", "date": "2017.10.24", "title": "Синдикати и шефове на масата за преговори за кризата в МБР"}
{"url": "http://www.novinite.bg/articles/151677/Spas-Vasilev-ostava-zad-reshetkite", "text": "Спас Василев - мъжът, обвинен в измама на десетки хора във Facebook, остава в ареста. Това реши Софийският градски съд на заседание във вторник, информира НОВА.Години наред Василев използвал фалшива самоличност в социалната мрежа - тази на Александър Николов, за да обещава пътувания и да продава невалидни самолетни билети.Миналата седмица адвокатът му заяви, че Спас имал желание да купува билети на хората, но понякога ставали и грешки. ", "date": "2017.10.24", "title": "Спас Василев остава зад решетките"}
{"url": "http://www.novinite.bg/articles/151671/Ludogorec-drapna-s-5-t-na-varha-sled-hettrik", "text": "\r\n не допусна изненада и смачка с 4:0 Етър в Разград. Така „орлите“ се възползваха по най-добрия начин от равенството между Левски и ЦСКА-София (2:2), дърпайки с 5 точки пред „червените“ и 8 пред „сините“.\r\nГостите направиха първата си добра атака в 7-ата минута. Тогава Димо Атанасов финтира Сисиньо и стреля с левия крак, но покрай гредата на Хорхе Броун. Домакините отговориха чрез Кешерю, който би слабо с глава след центриране на Лукоки. В 26-ата минута „орлите“ поведоха в резултата. Тогава пак Лукоки центрира, само че от фаул. Най-съобразителен в наказателното поле бе Кешерю, който с глава изведе своя тим напред в резултата. Гостите от Велико Търново опитаха бързо да се върнат в мач. Бадара се откъсна от Пластун, стигна до наказателното поле и пробва диагонален шут. Кълбото премина доста встрани от целта. Последва добър пас на Румен Руменов към Йордан Апостолов, но би над вратата. В 35-ата минута Яни Пехливанов допусна огромна грешка, подарявайки топката на Анисе. Той намери непокрития Кешерю, който обаче отблизо не успя да преодолее Христо Иванов. Секунди след това румънецът пробва акробатично да преодолее стража на Етър, но би над вратата. Натанаел също опита да изненада Христо Иванов, но неточно.\r\nВ 50-ата минута Марселиньо би фаул под стената, но вратарят на Етър внимаваше. Последва прекрасен пробив на Вандерсон, който премина на парад през защитата на Етър, но в последния момент бе спрян от Веско Минев. При последвалия корнер обаче домакините тотално убиха интригата. Вандерсон центрира, Христо Иванов увисна и за Кешерю бе детска игра отблизо да отбележи с десния крак. Малко по-късно румънецът можеше да реализира хеттрик, но би неточно след хубаво подаване на Вандерсон.\r\nВ 65-ата минута в игра за  се завърна Върджил Мисиджан. Той поднови договора си с клуба и записа първи мач от 9 септември (4:0 над Славия). Секунди след влизането си, холандецът вкара фамозен гол. Той получи далечен пас от Натанаел, овладя майсторски топката, обърна се и с премерен изстрел я прати в мрежата на Христо Иванов – 3:0. В 77-ата минута Вандерсон можеше да украси отличната си игра с гол, но Иванов спаси ударът му от малък ъгъл. В 82-ата минута Бадара можеше да отбележи почетно попадение за Етър, но останал сам срещу Броун не успя да го преодолее и би в него. В 85-ата минута Кешерю оформи своя хеттрик. Дяков намери чудесно Мсиджан в наказателното поле, той стреля силно, Христо Иванов отрази слабо и от близо румънецът с глава сътвори перфектния си хеттрик – голове с ляв, десен крак и глава. В 90-ата минута Кампаняро направи непростим пропуск, стреляйки в аут с глава, въпреки че вратата бе празна.\r\n\r\n\r\n", "date": "2017.10.24", "title": "Лудогорец дръпна с 5 т. на върха след хеттрик"}
{"url": "http://www.novinite.bg/articles/151648/Ucheni-Kuchetata-nadushvat-tumori", "text": "Японски специалисти от Mедицинския университет на префектура Тиба доказаха способността на кучетата да надушват онкологични заболявания, съобщава Нова.Учените провели поредица от експерименти с няколко лабрадора. На тях им била предоставяна за подушване урина на здрави и на болни от рак пациенти, с потвърдена диагноза. При всички ракови образци четириногите безпогрешно откривали невидимите им \"маркери\"Тази порода домашни любимци започнаха да откриват тежки заболявания още в края на 80-те години на миналия век. Но едва напоследък се постигат убедителни резултати за откриване на рак в клинични условия. През 2015 г. при подобен експеримент в болница в Милано кучета открили хора, страдащи от рак на простатата, с точност от 98%.По мнението на учените изучаването на механизма на обонянието на кучетата ще им позволи значително да подобрят методите си на диагностика на раковите заболявания още на ранен етап. ", "date": "2017.10.24", "title": "Учени: Кучетата надушват тумори"}
{"url": "http://www.novinite.bg/articles/151660/Ispaniya-i-Kataluniya-v-igra-na-nervi", "text": "Конфликтът Испания-Каталуния се задълбочава, а решението за пореден път беше отложено. Ръководствата на автономната област и на правителството в Мадрид взаимно се изчакват, информира НОВА.Игра на нерви. Независимост или нови избори? Сега това е въпросът пред Каталуния. Решението е опасно както за Мадрид, така и за Барселона. Анализаторите наричат това „игра на стратегии”.„Двете правителства правят тактически ходове, за да се опитат да забавят възможно най-много ситуацията и да се опитат да намерят решение”, коментира пред NOVA Чавиер Джанеста, политически анализатор и преподавател.Мадрид иска нови избори в Каталуния, а властите там са склонни на отстъпки. Според Джанеста ако Каталуния се откаже от независимостта, Мадрид ще се откаже да й отнеме автономията. Проблемът на каталунския президент Карлес Пучдемон обаче е по-голям, а компромисът би имал висока цена.„Каталунският президент е под натиск да обяви независимост, защото половината народ иска това. Това е конфликт законността и легитимацията”, коментира Чавиер Джанеста. „Ако не обяви независимост, много хора ще смятат, че отстъпва от задълженията си след резултатите от референдума”. ", "date": "2017.10.24", "title": "Испания и Каталуния в игра на нерви"}
{"url": "http://www.novinite.bg/articles/151664/Orban-Centralna-Evropa-e-poslednata-svobodna-ot-migranti-zona", "text": "Унгарският премиер Виктор Орбан каза, че Централна Европа е последната \"свободна от мигранти\" зона на континента, като добави, че единството между страни като Унгария, Полша и Чехия може да каже \"стоп\" на глобализацията и на масовата миграция, информира ДЕАРИК. Според Орбан, който е върл противник на имиграцията, Европа трябва да бъде \"безопасна, справедлива, гражданска, християнска и свободна\" и да се върне към величието, което според него тя е имала преди да тръгне по пътя на все по-засилващия се мултикултурализъм. Орбан отново отправи критики към ръководството на Европейския съюз и подчерта убеждението си, че външните граници на Европа трябва да бъдат защитавани. Той също така обвини една \"спекулативна финансова империя\" за \"нахлуването\" на мигранти в Европа след 2015 г. - очевиден намек за американския милиардер от унгарски произход Джордж Сорос. Премиерът говори по повод 61-та годишнина от антисъветското въстание в Унгария през 1956 г., когато съветски танкове смазаха бунта за броени дни и около 200 000 унгарски бежанци избягаха на Запад.", "date": "2017.10.24", "title": "Орбан: Централна Европа е последната \"свободна от мигранти зона\""}
{"url": "http://www.novinite.bg/articles/151667/Primer-ot-Honolulu-Globi-za-peshehodcite-telefonni-zombita", "text": "Властите на Хонолулу на Хавайските острови ще глобяват пешеходците, които пресичат, без да се оглеждат, защото са вперили погледи в смартфоните си, предаде Франс прес, цитира ДАРИК. Нарушителите ще бъдат глобявани до 35 долара. Това е първият американски град, който предприема мерки срещу \"телефонните зомбита\" - пешеходците, които не изпускат от поглед екраните на смартфоните си с риск за живота си. Ще бъде разрешено обаче да се пресича, докато се говори по телефона, ако човек се огледа около себе си. Миналата година близо 6000 пешеходци са били убити от автомобили в САЩ, което е 11 процента повече в сравнение с 2015 г. и е най-високото ниво на инциденти с пешеходци за последните 2 десетилетия, според правителствени данни. Това увеличение се приписва на разсеяността на шофьорите и на пешеходците, дължаща се на увеличеното потребление на смартфони.", "date": "2017.10.24", "title": "Пример от Хонолулу: Глоби за пешеходците \"телефонни зомбита\""}
{"url": "http://www.novinite.bg/articles/151668/Prolivni-dajdove-i-uraganni-vetrove-v-Gurciya", "text": "Проливни дъждове и ураганни ветрове са създали проблеми в много райони на Гърция, съобщават гръцките медии, информира БНТ.В град Патра, полуостров Пелопонес, е била наводнена болница, нанесени са щети на много сгради. На остров Кефалония е вилняло торнадо, а градушка е поразила град Парга. В Солун също са възникнали проблеми. Сняг е валял в зимните центрове в Северна Гърция. Лошото време в Гърция се очаква да продължи до четвъртък.", "date": "2017.10.24", "title": "Проливни дъждове и ураганни ветрове в Гурция"}
{"url": "http://www.novinite.bg/articles/151649/Shte-ostane-li-Spas-Vasilev-v-aresta", "text": "Софийският градски съд решава дали да остави в ареста Спас Василев. Мъжът успя да измами десетки хора, криейки се зад фалшив профил във Facebook, информира НОВА.Години наред той използва фалшива самоличност - тази на Александър Николов, за да обещава пътувания и да продава невалидни самолетни билети.Миналата седмица съдът го остави в ареста, а според адвоката му Спас е имал желание да купува билети на хората, но понякога ставали и грешки. ", "date": "2017.10.24", "title": "Ще остане ли Спас Василев в ареста?"}
{"url": "http://www.novinite.bg/articles/151647/Valejite-shte-prodaljat", "text": "Днес валежите ще продължат. Значителни ще са в централните и източните райони от страната, докато в западните временно ще отслабнат. Вятърът ще е слаб до умерен от северозапад, в източните райони - от югоизток, но до края на деня ще се ориентира от североизток и ще започне да се усилва. Температурите ще се понижат още и в повечето райони максималните ще са между 11° и 16°, в София около 11°.Атмосферното налягане в сутрешните часове е значително по-ниско от средното за месеца. През деня ще се повишава, но ще остане по-ниско.В планините ще бъде облачно, ветровито с валежи от дъжд, над 1800 метра – от сняг. Ще духа силен, временно и бурен вятър от изток-югоизток. Максималната температура на височина 1200 метра ще е около 9°, на 2000 метра – около 2°.Над Черноморието ще бъде облачно и дъждовно. Ще духа умерен югоизточен вятър, който до края на деня ще се ориентиря от североизток и ще започне да се усилва. Максималните температури ще са 15° - 17°. Температурата на морската вода е 17° - 19°. Вълнението на морето ще е 3-4 бала.", "date": "2017.10.24", "title": "Валежите ще продължат"}
{"url": "http://www.novinite.bg/articles/151673/Koga-da-ochakvame-zatoplyane", "text": "Дъждът, който заваля още в първите часове на новата седмица, ще продължи и във вторник. Значителни ще са валежите в централните и източните райони от страната, където в 16 области  е в сила оранжев предупредителен код за количества до 60 л/кв.м, информ8ира НОВА.През изминалата нощ най-много е валяло в района на Казанлък - 58 л/кв.м. Дъждът наводни улици в града, а автомобил пропадна в изкоп на ремонтирано платно. По данни на общината няма нанесени сериозни материални щети.До края на деня вятърът ще е по-силен в Източна България, където поривите му ще достигат 72км/ч.В сряда валежите ще отслабват, по- значителни ще останат само в Южна България. Температурите ще се понижат още малко.През нощта срещу четвъртък дъждът навсякъде ще спре. В четвъртък и петък ще има шанс за повече слънчеви часове. Ще се затопли. През почивните дни обаче облаците отново ще се увеличат. ", "date": "2017.10.24", "title": "Кога да очакваме затопляне?"}
{"url": "http://www.novinite.bg/articles/151666/Ufolog-otkri-drevni-piramidi-kraj-bregovete-na-Florida", "text": "Уфологът Скот Уорнг съобщи, че е открил древни пирамиди на дъното на океана. Той открил необикновените структури с помощта на google earth. Те се намират на морското дъно до остров Ню Провидънс, близо до Флорида, САЩ. Според Уорнг и Тайлър Глокнер тези пирамиди може да са по-древни от всички подобни пирамидални постройки, които са откривани на сушата, защото океана консервира и запазва постройките много по-добре от въздушната среда. Според тях двете пирамиди може да са изградени от древна извънземна раса. Подобни теории съществуват и за много от пирамидите открити на сушата - че това са древни енергийни центрове, построени с помощта на извънземни технологии. Едната от откритите пирамиди има перфектна тристранна структура, като тази на великата пирамида в Гиза, Eгипет.Другата има стъпаловиден строеж и стъпаловиден градеж, подобен на пирамидалния храм Чичен Ица, построен от цивилизацията на маите. Координатите на находката му са 24°56\\'26.50\"N 77°19\\'39.35\"W.За момента обаче същността и произхода на тези пирамидални форми са неясни. За да се докаже теорията на уфолозите, трябва да се направи подводно проучване. Тяхната теория засега не е подкрепена от официално научно становище. Според скептиците това може да са просто коралови рифове или подводни скали.", "date": "2017.10.24", "title": "Уфолог откри древни пирамиди край бреговете на Флорида"}
{"url": "http://www.novinite.bg/articles/151669/Pirati-napadnaha-germanski-korab", "text": "Пирати отвлякоха в близост до бреговете на Нигерия шестима души от екипажа на товарен кораб на германска компания, съобщава изданието Der Spiegel. Инцидентът се е случил в ранните часове на събота, информира БНТ.\r\nКорабът „Деметра“ е нападнат малко преди акостирането си в пристанище в Нигерия. В момента на атаката на плавателния съд не е имало германски граждани, увериха от базираната в Хамбург компания \"Peter Döhle Schiffahrts-KG\".\r\nНападателите са успели да отвлекат шестима членове на екипажа. Останалите дванадесет моряци са останали невредими. Към момента корабът се намира в безопасни води. Все още обаче няма информация за съдбата на отвлечените, нито за тяхната националност.\r\n", "date": "2017.10.24", "title": "Пирати нападнаха германски кораб"}
{"url": "http://www.novinite.bg/articles/151654/Jitelite-na-Asenovgrad-podnovyavat-masovite-protesti", "text": "Жителите на Асеновград подновяват масовите протести. Още тази седмица те се вдигат на бунт и излизат по улиците на града, информира НОВА.Причината е изненадващото прекратяване на делото срещу 11-е нападатели от ромската махала на града, които пребиха деца от спортния клуб по гребане и техните треньори.Родителите, чийто деца бяха бити, са получили уведомително писмо от съда, че делото се прекратява и връща обратно в прокуратурата.Масовите протести в Асеновград започнаха през юни. Родителите на пребитите тогава деца сега отново готвят бунт заради решението на съда да прекрати делото. Основният мотив то да бъде върнато на прокуратурата са допуснати процесуални пропуски и липса на доказателства.Двама от задържаните са освободени срещу парична гаранция. Останалите девет нападатели четвърти месец вече са в ареста.Тренировките на малките гребци на базата „40-те извора“ от месец се провеждат без полицейска охрана. Сега страхът у  треньорите се завръща отново. Те първи тогава бяха нападнати и пребити.Жителите на Асеновград продължават да настояват за бърз процес и ефективни присъди за виновните.От прокуратурата съобщиха за NOVA, че вече са внесли протест в съда срещу прекратеното дело. Настояват процесът да стартира отново, като в кориците на делото няма допуснати пропуски. В неделя жителите на Асеновград отново излизат на протест по улиците на града. ", "date": "2017.10.24", "title": "Жителите на Асеновград подновяват масовите протести"}
{"url": "http://www.novinite.bg/articles/151656/Edin-ot-ranenite-pri-katastrofata-kraj-Vladaya-e-s-opasnost-za-jivota", "text": "Един от ранените при катастрофата край Владая все още е с опасност за живота. Това съобщи пред NOVA директорът на „Пирогов” проф. Асен Балтов.Общо трима от пострадалите при тежкия инцидент в понеделник вечерта са настанени в болницата, информира НОВА.„Единият е в тежко състояние, в реанимация, с тежка коремна травма, разкъсан черен дроб, опериран е по спешност, има и допълнително счупване на бедрена кост. Все още е с опасност за живота”, заяви проф. Балтов.„Вторият пациент е на 53 години. Той е с гръдна травма, множество счупени ребра и счупване и увредени връзки на лакътната става. Третият пациент, който е в най-стабилно състояние, е със счупване на бедрената кост и извадено рамо. И тримата пациенти ще бъдат оперирани”, обясни шефът на „Пирогов”.В понеделник вечерта микробус се преобърна по таван на пътя София - Перник, в участъка между село Владая и кръстовището на Драгичево. При инцидента бяха ранени 7 души. Един от тях почина няколко часа след катастрофата. Според Йонко Иванов, председател на Съюза по авто-мото подготовка, има грешка на водача.„Влизайки по този наклон, скоростта е доста висока, и едно леко натискане на спирачката води до поднасяне на този автомобил, доколкото разбрахме от експертите. Едно е да карате бусче с картофи и зеле, друго е да возите хора”, заяви Йонко Иванов.  ", "date": "2017.10.24", "title": "Един от ранените при катастрофата край Владая е с опасност за живота"}
{"url": "http://www.novinite.bg/articles/151681/V-Rumaniya-globyavat-roditeli-s-2-200-otkazali-da-vaksinirat-decata-si", "text": "В Румъния родители, които отказват да ваксинират децата си, могат да бъдат глобени до 2 200 евро. Това е заложено в приет от Сената закон за задължително ваксиниране, информира Romania Insider.Според закона в случая със задължителните ваксини се предполага, че се дава съгласие за имунизация.Единствената по-значима промяна във внесения от правителството законопроект е премахването на положение, според което законът за ваксинация ще влезе в сила от 1 януари 2018 г. Не е включена друга дата във варианта на Сената, според местния сайт News.ro.Работодателите ще трябва да плащат разходите за ваксинация на служителите си, ако са изложени на риск от инфекция заради естеството на работа. Но работодателите също ще могат да удържат разходите за ваксинация от служителите си.В закона е заложено телевизията и радиото безплатно да провеждат кампании за ваксиниране.За да влезе в сила, законът трябва да бъде одобрен и от долната камара.През последните месеци в Румъния бяха регистрирани десетки случая на починали от морбили.", "date": "2017.10.24", "title": "В Румъния глобяват родители с €2 200, отказали да ваксинират децата си"}
{"url": "http://www.novinite.bg/articles/151676/Uchenie-za-borba-s-neftenite-razlivi", "text": "Български кораб за борба с нефтени разливи ще проведе обучение във Варненския залив информира НОВАВ тренировката ще участват представители на Главна дирекция „Аварийно-спасителна дейност“, Дирекция „Морска администрация“-Варна, EMSA (Европейска агенция за морска сигурност) и други, съобщиха организаторите.По време на учението корабът ще демонстрира оборудване за проучване и обозначаване на нефтени разливи, оборудване за борба с нефтени разливи, приемане и предаване на данни от/на Морския спасително-координационен център. То се провежда в сътрудничество с EMSA и в него ще бъде активирана системата за сателитно наблюдение за нефтени разливи (Clean Sea Net), както и европейската система за бедствия CESIS ( ERC ).Корабът ще бъде отворен за посетители днес от 14:30 до 16:30 ч. на Морска гара Варна.Проект „EMSA Oil Spill Response Services“ има за цел да създаде мрежа от дежурни кораби за реагиране при нефтени разливи, чрез договори с търговски оператори на плавателни съдове. В тази връзка в България е нает м/т „Галакси Еко“ за периода 2017-2021 г. с район на действие Южно Черно море.Наетите от EMSA кораби са специално приспособени за операции за борба с нефтени разливи и са в режим на постоянна готовност, докато извършват обичайната си търговска дейност. Към момента EMSA поддържа 17 напълни оборудвани кораба за реагиране при нефтени разливи в цяла Европа. ", "date": "2017.10.24", "title": "Учение за борба с нефтените разливи"}
{"url": "http://www.novinite.bg/articles/151661/Shveciya-plashta-za-kupuvane-na-elektricheski-velosiped", "text": "Когато есента напомни за себе си с по-ниски температури и дъжд, традиционната нагласа е велосипедите да се \"зазимяват\". Не и в Швеция. Там правят тъкмо обратното. Държавата ще субсидира всеки гражданин, решил да закупи електрически велосипед през следващите три години. За целта вече са отделени 35 милиона евро. Предвидени са оща два бюджетни транша за следващите две години, информора БНТ.Инициативата следва мащабна програма за превръщането на малките електрически превозни средства в част от обществения и личния транспорт по улиците на шведските градове. Подобни инициативи вече имат ефект във Франция, Испания, Италия, Великобритания,Австрия, Холандия и Норвегия. Френската субсидия е фиксирана в размер на 200 евро, а в Осло 1200 долара безвъзмездна помощ са гарантирани при покупката на всяко карго електрическо колело. В Стокхолм използването на товарни електрически велосипеди също е подпомагано финансово от властите. Дори в студ и сняг тези велосипеди доказват достойнствата си при пренос на стоки по улиците на града. Тригодишната държавна субсидия, обаче, има за цел да разшири кръга на елекрическите велосипеди, като покрива 25 процента от всяка покупка над хиляда евро. Първите кандидати вече са получили одобрение и ще могат да се възползват от намалението още от януари 2018-та. Стимулът със сигурност ще изкара много велосипедисти по добре развитата инфраструктура на шведските градове. В основата на инициативата е най-голямата шведска велосипедна асоциация. Нейните очаквания са субсидията за електрически колела да увеличи не само броя на велосипедистите, но и разстоянията, изминавани от тях. Опитът в съседни страни показва, че пробегът в градовете на седмица се е увеличил средно с 12 до 18 километра при въвеждане на субсидиите. Качеството на въздуха, разбира се, се подобрява, като самите колоездачи не са принудени да пълнят дробовете си с дизелови или бензинови изпарения при всяко вдишване.Споменатите по-горе страни са извървели своя път до преоткриването на велосипеда с електрическо подпомагане. Хубавото е, че и в България тези велосипеди вече не са чужди на движението по улиците. ", "date": "2017.10.24", "title": "Швеция плаща за купуване на електрически велосипед"}
{"url": "http://www.novinite.bg/articles/151650/Obmislyat-zabrana-na-karuci-v-stolicata", "text": "Общо 17 катастрофи с каруци са станали от началото на годината. При инцидентите са пострадали четирима души. Данните съобщиха от МВР, цитира НОВА.Според експерти каруците на пътя са сериозен риск за всички участници в движението. Затова в Столичния общински съвет предвиждат пълна забрана за каруци на територията на София, както и драстично завишаване на санкциите за нарушителите.До 500 лева ще плаща всеки, които кара каруца на територията на града. Ще се конфискува и конят. Засега идеята е отнетите животни да участват в програма в помощ на деца с аутизъм. ", "date": "2017.10.24", "title": "Обмислят забрана на каруци в столицата"}
{"url": "http://www.novinite.bg/articles/151655/BSP-Iskame-neoblagaem-minimum-zashtoto-balgarite-jiveyat-v-potresavashta-bednost", "text": "В предложения алтернативен бюджет БСП иска въвеждането на необлагаем минимум, защото огромна част от българското население живее в потресаваща бедност. Това заяви заместник-председателят на парламентарната група на социалистите Крум Зарков, информира НОВА.„От около 3 милиона осигурени българи, 2,8 милиона получават заплати от между 510 и 3300 лева. Има обаче и такива, които взимат в пъти повече от останалите и те ще трябва да плащат по-високи данъци”, обясни Зарков.Във вторник от БСП поискаха въвеждане на прогресивен данък и необлагаем минимум. Идеята е удръжките от минималната работна заплата да отпаднат, а данъците да се определят спрямо доходите - колкото повече са те, толкова по-високи да бъдат налозите.„Плоският данък не е лява марка. Той изигра своята роля и затова предлагаме сега да се дебатира”, каза още Крум Зарков.Според него средствата, разпределяни в различни сектори, продължават да се увеличават без да се правят сериозни реформи.„Повечето пари не водят до по-добри резултати”, коментира още депутатът от БСП. ", "date": "2017.10.24", "title": "БСП: Искаме необлагаем минимум, защото българите живеят в потресаваща бедност"}
{"url": "http://www.novinite.bg/articles/151670/Bojnite-piloti-v-Graf-Ignatievo-otkazaha-da-letyat", "text": "Пилотите на военната авиобаза \"Граф Игнатиево\" днес са отказали да летят, предаде OFFNews.Днес няма да се проведат планираните учебни полети, но бойното дежурство ще се носи. Това е охраната на въздушното пространство по мисията Air Policing, в която до края на месеца участват и изтребители на италианските ВВС.Към момента от Министерството на отбраната не потвърждават информацията. Летателният състав масово е докладвал, че се чувства психологически непригоден за полети.Миналата седмица стана ясно, че 10 новодоставени двигатели за изтребителите МиГ-29 не могат да бъдат използвани заради липсата на оригинални протоколи от завода производител. В последните месеци за пореден път беше отложен проектът за купуване на нов изтребител, като очакванията са той да се забави с една година. По неофициална информация все още не са доставени и смазочни материали, които са необходими за работата на изтребителите.", "date": "2017.10.24", "title": "Бойните пилоти в Граф Игнатиево отказаха да летят"}
{"url": "http://www.novinite.bg/articles/151658/Georgi-Parvanov-Ne-stoi-vaprosat-s-predsrochni-izbori", "text": "Въпросът с предсрочните избори не е на дневен ред. Това стана ясно от думите на президента на България за периода 2002-2012 г. Георги Първанов, информира НОВА.Запитан как ще коментира констатации на столичната организация на БСП, че идват предсрочни избори след европредседателството, а БСП не е готова, Първанов коментира, че това е част от „вътрешнопартийното напрежение, от помпането на самочувствието”.„Не бих казал, че сега стои въпросът за предсрочни избори”, заяви Първанов.„За да се случат те, трябва да са налице няколко фактора. Първо - да има проблеми в управляващата коалиция. Въпреки усилията на Валери Симеонов да компрометира мнозинството, все още не успява да го постигне. Второ - трябва да има силна опозиция. Но не в смисъл да говори високо, радикално, а в смисъл – която да се възприема като алтернатива. Засега „Позитано” се възприема по-скоро като част от пейзажа. И трето – трябва да има силно социално напрежение. Имаме податки, но засега не мисля, че този въпрос седи”, обясни Първанов.Според него преценката на Валери Симеонов за това как стои в обществото „не е адекватна”. „Но тези въпроси, които той поставя не са нови за ГЕРБ”, заяви Първанов.За „Кумгейт”, Първанов попита дали някой ще провери роднините, които са се облагодетелствали от участие в бордове и от европейските проекти и държавния ресурс.  „Години наред партиите във властта, без изключение, вкарваха най-напред своите апаратчици на места, които стояха неадекватно. Видях това, което е в „Булгартрансгаз”. Там видях примери не само на роднини, но и на хора, свързани с партиите”, заяви Първанов.Що се отнася до оградата по границата, Първанов коментира, че трябва да се види какви пари са изхарчени, дали е постигната целта и дали някой се е облагодетелствал.    ", "date": "2017.10.24", "title": "Георги Първанов: Не стои въпросът с предсрочни избори"}
{"url": "http://www.novinite.bg/articles/151672/Grisho-se-otkaza-ot-turnira-vav-Viena", "text": "\r\nНай-добрият ни тенисист Григор Димитров и екипът му взеха решение да пропусне провеждащия се през тази седмица турнир по тенис във Виена.Българинът получи \"уайлд кард\" от организаторите и бе поставен под номер 3 в надпреварата от категория ATP 500. С оглед на натоварената програма на Григор през последните седмици обаче от щаба му са преценили, че е по-добре да използва времето за подготовка преди турнира от сериите Мастърс в Париж, който започва следващия понеделник.\r\n игра в три поредни седмици - в Пекин, Шанхай и Стокхолм, като през настоящия месец навъртя 11 мача в рамките на 19 дни. На мястото на българина в основната схема във  като \"щастлив губещ\" влиза Томас Фабиано.\r\nСпоред жребия Димитров трябваше да срещне в първи кръг местния тенисист Денис Новак, който е 291-и в света. При достигане до полуфиналите във  Димитров можеше да се изкачи до рекордното в кариерата си седмо място в ранглистата.\r\n", "date": "2017.10.24", "title": "Гришо се отказа от турнира във Виена"}
{"url": "http://www.novinite.bg/articles/151682/Navodnenie-po-ulicite-na-Stara-Zagora", "text": "Проливният дъжд създаде сериозни затруднения за движението на автомобили в Стара Загора, съобщи БГНЕС.На места в областния град дъждът предизвика образуването на огромни локви. На един от главните булеварди в Стара Загора - булевард \"Славянски\", остана непроходим. Там локвите достигнаха дълбочина от около половин метър.Вследствие на наводнението десетки автомобили в града закъсаха.Припомняме, днес се очаква дъждовете на територията на страната да продължат.Оранжев код за обилни валежи е обявен за областите Плевен, Велико Търново, Русе, Разград, Ловеч, Габрово, Търговище, Шумен, Пловдив, Стара Загора, Сливен, Бургас, Ямбол, Хасково, Кърджали, Смолян. ", "date": "2017.10.24", "title": "Наводнение по улиците на Стара Загора"}
{"url": "http://www.novinite.bg/articles/151651/Shte-se-prisaedini-li-Balgariya-kam-edinnata-sistemata-za-otbrana-na-ES", "text": "Обща отбрана в Европа - тази тема е част от дневния ред на кабинета във вторник.Европейските лидери вече се договориха да създадат единна система за отбранително сътрудничество. Целта - по-ефективно разработване и придобиване на военна техника. На днешното си заседание правителството, трябва да одобри присъединяването на България.Кабинетът ще гласува и актуализиране на бюджета на правосъдното министерство за 2017 г., информира НОВА. ", "date": "2017.10.24", "title": "Ще се присъедини ли България към единната системата за отбрана на ЕС?"}
{"url": "http://www.novinite.bg/articles/151674/Dve-ministerstva-razrabotvat-proekt-za-vinen-turizam-s-12-destinacii", "text": "\r\nМинистрите на земеделието и на туризма Румен Порожанов и Николина Ангелкова застават зад общ проект „Сподели България“, чиято основна цел е да популяризира родината като туристическа дестинация с акцент върху природните и исторически забележителности, качествените български вина и традиционната кухня. Проектът се финансира от държавата, като целта е да обхване 12 дестинации, колкото са и месеците в годината, като представи на чуждите туристи 100 туристически обекта в 50 родни общини, посочи министърът на туризма Николина Ангелкова. Проектът ще бъде качен на платформата „Аз обичам България“, която рекламира и 100-те туристически обекти на страната, като целта е да събере възможно най-много мнения.\r\n„Сподели България“ все още е в етап на обсъждане, така че до окончателното му представяне в средата на 2018 година дестинациите може да надхвърлят предварително заложените 12. „А защо не вместо с 12 да се поздравим с 30 дестинации, колкото са дните в един месец“, шеговито добави и министър Порожанов. Според него идеята е изключително добра, защото съчетава туризма с опознаване на традициите и местната кухня.\r\nМаркетолозите са в дълг към родните , чиято продукция не получава достатъчно добра реклама, но с този проект качествените вина биха получили висока оценка чрез чуждите туристи. По думите на изпълнителния директор на агенцията по лозата и виното Красимир Коев България отдавна се е доказала с качествените вина и това се вижда от множеството отличия, получени на световните еноложки конкурси.\r\nПред бизнес делегация от Китай, кметове на туриститески дестинации и пред туристическия бизнес двамата министри представиха първите 12 дестинации, включени в проекта „Сподели България“. Очаква се те да станат част от в пакетите на българските и чуждестранни туристически агенции.\r\nПървата дестинация е „Долината на река Струма“, където топ обектът ще бъде град Мелник с величествената си природа и великолепните червени вина, съчетани с местната кухня и природните дадености в Югозападна България.\r\nСледва „Долината на река Места“, регионът, заключен между трите уникални планини Рила, Пирин и Родопите, до този момент известни зад граница единствено със ски туризма. Целта е в бъдеще този регион да привлича туристи с местната си кухня. За целта обаче, както посочи и кметът на Банско Георги Икономов, Българската агенция побезопасността на храние трябва да промени стратегията си, за да може местните храни да влязат в ресторантите.\r\nТретата дестинация е „Западна Тракия“, където освен тракийските светини и културното наследство на стария Пловдив, привлекателни за туристите могат да бъдат и множеството бутикови изби, в които се произвеждат изключителни бели и червени вина.\r\nЧетвъртата дестинация е „Розовата долина“, където освен с традиционното розопроизводство, туристите ще бъдат запознати и с историята на Панагюрище и Копривщица. Регионът е известен и с множеството ферми под Балкана, наложили се на пазара с качествените си млечни продукти. И тук те са на почит, особено с прословутия „Карловски мискет“, който е емблемата на региона.\r\nПетата дестинация е „Източна Тракия“ с Жеравна и Котел, съхранили българската идентичност, където също се залага на местните специалитети и качествени български вина. Освен със сливенската праскова местните хора могат да се похвалят и с производството на хинап, вид фурма, която вирее само в този регион – около Стара Загора.\r\nШестата туристическа дестинация е „Сакар“, заключена между реките Марица, Тунджа, Соколица и Сазлийка. И този регион е известен с множеството тракийски светилища, с уникалното си винопроизводство, а също и с отглеждането на традиционния сусум.\r\nСедмата дестинация е „Златия“, обхващата Северозападна България с феномена Белоградчишки скали и красивите гледки на Западния дял на Стара планина. Регионът под връх Ком и около Белоградчик е известен с производството си на ягоди и малини, затова и туризмът може пряко да се съчета с кулинарията и местните специалитети, приготвени от тези плодове. Винарите пък ще защитават местния сорт „Гъмза“, който не отстъпва на новите европейски сортове, смятат организаторите.\r\nОсмата туристическа дестинация е „Мизия“ и обхваща района около Плевен, където се намира единственият на Балканите Музей на виното. В този регион кулинарията залага и на рибните специалитети, широко разпространени около Свищов и Русе.\r\n„Добруджа и Северното Черноморие“ е деветата дестинация, където красивите морски пейзажи умело може да се съчетаят с кулинарните и винени изненади на местните изби. Това е царството на димята, затова и белите вина са на почит в този регион.\r\nДесетата дестинация е \"Южното Черноморие\", където старите градове Несебър и Созопол са естествен магнит за туристите. В проекта тази дестинация се съчетава перфектно с представянето на традиционните местни бели вина, а също и със сладкото от зелени смокини, специалитет на созополските баби.\r\nЕдинадесетата дестинация са „Старите столици“ Плиска, Велики Преслав и Велико Търново, които пък идеално могат да се съчетаят с винения кулинарен бизнес в района на Търговище и Шумен. Винарите там ще изненадат туриста с известния „Осмарски пелин“, както и с пестила, произвеждан единствено тук от стар сорт сливи.\r\nПоследната 12-а дестинация е „Източни Родопи“ с района около Хасково, Кърджали и Ивайловград, където освен с величествените природни феномени и древните разкопки при Перперикон изненада за туристите ще бъдат и местните родопски гозби, чудесно гарнирани с фини червени вина.\r\nДо средата на 2016 г. двете министерства се очаква да организират 6 кръгли маси в различни региони на страната, като целта е да се даде широк отзвук сред местния бизнес.\r\n", "date": "2017.10.24", "title": "Две министерства разработват проект за винен туризъм с 12 дестинации"}
{"url": "http://www.novinite.bg/articles/151652/Startira-osnovniyat-remont-na-Asparuhoviya-most", "text": "Започва същинската част от ремонта на Аспаруховия мост във Варна. Поставени са знаци за временна реорганизация на движението, информира НОВА.По време на ремонтните дейности изцяло ще бъде затворено платното в посока Бургас и движението ще се извършва двупосочно в платното към Варна, през обновените вече участъци.Рехабилитацията беше наложителна, защото мостът не е ремонтиран от около 40 години.Очаква се цялостната реконструкция на трасето да приключи през 2018 г. - преди началото на летния туристически сезон. ", "date": "2017.10.24", "title": "Стартира основният ремонт на Аспаруховия мост"}
{"url": "http://www.novinite.bg/articles/151665/Stolichna-biblioteka-na-89-godini", "text": "89 години от създаването си чества Столичната библиотека.Годишнината ще бъде отбелязана с 2 изложби, поетична вечер и забавления за децата. Посетителите ще видят 47 редки книги от личните колекции на Константин Стоилов, Кирил Христов, Васил Пундев и Петко Тихолов, а в изложбата, наречена „Картини от грамофона“ са включени около 80 грамофонни плочи, издадени през 70 – 80-те години на миналия век, информира ДАРИК. Децата ще се срещнат с автора на книгата „Мая и концертът на талантите“ Зорница Иванова и ще рисуват с художника Христо Кърджилов, а от 18 ч. започва поетична вечер на Георги Константинов. За рождена дата на Столичната градска библиотека се смята 24 октомври 1928 година. Тогава кметът на София Владимир Вазов обявява създаването на общински музей с три отдела: музей, библиотека и архив.", "date": "2017.10.24", "title": "Столична библиотека на 89 години"}
{"url": "http://www.novinite.bg/articles/151659/Petoklasnichka-napisa-jalba-zaradi-tejkite-uchenicheski-ranici", "text": "Петокласничка написа жалба заради тежките раници. Малката Теодора Божкова от София потърси сама правата си пред властта, като се обърна към Агенцията за закрила на детето с молба за решение на проблема. Момичето събрало подписите на своите съученици, а постъпката й впечатли хиляди в социалните мрежи, информира НОВА.В понеделник Теодора и майка й били повикани на разговор в Министерството на образованието. Оттам се ангажирали с търсене на начини за намаляване тежестта на ученическите раници. Какви са възможните варианти вижте във видеото. ", "date": "2017.10.24", "title": "Петокласничка написа жалба заради тежките ученически раници"}
{"url": "http://www.novinite.bg/articles/151663/Spryano-e-dvijenieto-v-tunela-na-stolichniya-Lavov-most", "text": "Временно е спряно движението в транспортния тунел на Лъвов мост в посока район „Люлин“, заради технически проблем, довел до спиране на помпите, които изпомпват дъждовната вода, съобщиха от Столична община. Екипи на „Софийска вода“, „Транспортна инфраструктура“, Столичен инспекторат и Аварийно-спасителното звено към Столична община са на място и работят за отстраняване на аварията, информира БНТ.", "date": "2017.10.24", "title": "Спряно е движението в тунела на столичния Лъвов мост"}
{"url": "http://www.novinite.bg/articles/151678/ES-se-sporazumya-za-zaplashtaneto-na-komandirovanite-rabotnici", "text": "Командированите служители в Европейския съюз ще вземат такава заплата за работата си, каквото е възнаграждението на местните им колеги. Такова споразумение за изменение на съответната европейска директива от 1996 година постигнаха рано тази сутрин (02:00 часа българско време) министрите на труда на Европейския съюз.Извън това споразумение обаче остава транспортният сектор. Припомняме, че по време на визитата на френския президент Еманюел Макрон в България основната тема беше именно директивата за командированите работници. Тогава България застана на позицията транспортният сектор да бъде изключен т.е. българските шофьори да не вземат толкова, колкото европейските им колеги и Макрон прие тази позиция. Мнозина анализатори коментираха многократно, че френската позиция е протекционистична - при равни заплати за мултинационални компании ще е по-изгодно да наемат местни работници, а не да докарват такива от чужбина.България е гласувала \"за\" сегашното споразумение на ниво ЕС, а против са били Полша, Унгария, Литва и Латвия. Въздържаха се Великобритания, Ирландия и Хърватия. Ето и кои са основните моменти в рамката на споразумението:1. Възнаграждението на командированите работници да е в съответствие със законодателството и практиките на приемащите държави-членки.2. Прилагане на универсално приложими колективни трудови договори за командировани работници във всички сектори.3. Дългосрочна командировка за поне 12 месеца срок може да бъде удължена с още 6 месеца на база мотивирано уведомление от съответния доставчик на услуги.4. Равно третиране на временно наетите работници спрямо местните работници.5. Специално за транспортния сектор новата директива ще влезе в сила чак когато бъде прието ново, специфично законодателство относно транспортната сфера6. Три години срок за транспониране плюс още една година за прилагането на директивата.Споразумението на ниво Европейски съвет означава, че сега могат да бъдат започнати преговори с Европейския парламент.", "date": "2017.10.24", "title": "ЕС се споразумя за заплащането на командированите работници"}
