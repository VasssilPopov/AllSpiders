{"url": "http://www.novinite.bg/articles/160134/Mtel-stava-A1", "text": "Мтел става . След 23 години на пазара, над 4 милиарда лева инвестиции и над 4,5 милиона настоящи клиенти на мобилни и фиксирани услуги, първият GSM оператор в България предприема най-голямата промяна в своята история. Новото юридическо име на телекома е „А1 България” ЕАД. Всички условия по договорите с клиентите на компанията ще останат непроменени и ще са валидни до изтичането на срока им. Няма да има никакви промени и по отношение на телефонните номера и SIM картите в мрежата на телекома.  Новото име на компанията е само част от цялостния процес по промяна. Основната идея в него е А1 да се вслушва все повече в мнението на клиентите, за да отговори на техните очаквания и да направи живота им в дигиталната ера по-лесен и по-забавен. Промяната ще позволи на компанията да гарантира по-високо качество на своята мрежа, да направи технологиите по-достъпни и лесни и да осигури лоялно отношение и удобство на клиентите си.", "date": "2018.05.22", "title": "Мтел става А1"}
{"url": "http://www.novinite.bg/articles/160123/Rozoproizvoditeli-otnovo-izlyazoha-na-protest", "text": "Розопроизводители отново излязоха на протест. Десетки стопани от казанлъшкото село Черганово блокираха рано сутринта пътя Казанлък – Стара Загора.Повод за недоволството им са ниската изкупна цена и липсата на гаранция от страна на розопреработвателите за изкупуване на розовия цвят. В село Черганово с розопроизводство се занимават около 50 семейства.За разлика от минали години, сега  розоварните дори не посочват изкупна цена за продукцията, а плащанията се бавят.Част от розоварните в Казанлъшко отказват да изкупуват повече продукция, с мотива, че не могат да я преработят.", "date": "2018.05.22", "title": "Розопроизводители отново излязоха на протест"}
{"url": "http://www.novinite.bg/articles/160135/Kuche-nahapa-jestoko-2-godishno-dete", "text": "2-годишно дете е нахапано от домашно куче в пловдивското село Крумово. Сигнал за инцидента е подаден около 17.00 часа в понеделник, съобщават от полицията.По първоначални данни момиченцето е нападнато от отглеждано от семейството куче от едра порода.Детето е настанено в болница със сериозни наранявания. То е било е прието в Интензивното отделение на Клиниката по детска хирургия в УМАЛ „Свети Георги“ в Пловдив. Към момента състоянието на детето е стабилизирано, но ще остане в клиниката още известно време. Лекарите няма да дават изявления, съобщава Агенция „Фокус”.Пострадала е и майка му. На адреса е извършен оглед. По случая е образувано досъдебно производство.", "date": "2018.05.22", "title": "Куче нахапа жестоко 2-годишно дете"}
{"url": "http://www.novinite.bg/articles/160137/Dava-zelena-svetlina-za-zapochvane-na-targovski-pregovori-s-Avstraliya-i-Nova-Zelandiya", "text": "Днес Съветът даде разрешение на Комисията да започне търговски преговори сАвстралия и Нова Зеландия и прие указания за водене на отделните преговори.&quot;Днешното решение за започване на търговски преговори с Австралия и НоваЗеландия изпраща силен сигнал и до двете държави за това, че ние ценимпартньорството си с тях и искаме да задълбочим съществуващите връзки помеждуни. Но то също напомня на света, че ЕС е ангажиран с откритостта, свободнататърговия и световното сътрудничество&quot;, заяви министър Караниколов.Водещата цел на търговските споразумения с двете страни е допълнителнонамаляване на съществуващите пречки пред търговията, премахване на митатавърху стоките и предоставяне на по-добър достъп до услугите и общественитепоръчки в Австралия и Нова Зеландия. Секторите, които вероятно ще спечелят най-много от споразуменията за свободна търговия, са автомобилното оборудване,машините, химикалите, преработените храни и услугите. заяви министърКараниколов.В мандатите за водене на преговори се обръща специално внимание на защитата науязвимите сектори като селското стопанство чрез извличане на максимални ползи ототварянето на пазарите, без да се нанасят вреди на местните производители. Вмандатите за водене на преговори не се предвижда пълна либерализация натърговията със селскостопански продукти, за които се предвижда да се ползват отспециално третиране.В мандатите за водене на преговори се предвижда установяването на всеобхватна имодерна рамка, основаваща се на най-високите стандарти в областта на труда,безопасността, околната среда, климата и защитата на потребителите.Комисията представи проектите за мандати за водене на преговори през септември2017 г. в резултат на успешните подготвителни обсъждания, които послужиха заопределяне на обхвата на бъдещите споразумения.ЕС вече е в тясно сътрудничество с Австралия и Нова Зеландия по въпросите наикономическата и търговската политика в рамките на споразуменията запартньорство, сключени съответно през 2008 г. и 2017 г. ЕС има също и двустранниспоразумения и с двете държави за взаимното признаване на някои техническисертификати, които улесняват търговията с промишлени продукти, като намаляватразходите за изпитване и сертифициране на износа и вноса. Макар и като цялоограничени търговските бариери си остават значителни за някои сектори катоселското стопанство или текстилните изделия.Ключови факти за търговията с Австралия: ЕС е третият по големина търговскипартньор на Австралия. През 2017 г. годишната двустранна търговия възлиза на над47,7 млрд. евро, а положителното търговско салдо за ЕС е в размер на над 21 млрд.евро. Износът на ЕС за Австралия е предимно на промишлени стоки, докато в износана Австралия за ЕС основен дял заемат минералните суровини и селскостопанскитепродукти. Дружества от ЕС предоставят търговски услуги на стойност почти 20 млрд.евро в Австралия и имат инвестиции в страната за над 160 млрд. евро (през 2016 г.).Ключови факти за търговията с Нова Зеландия: При годишен двустранен търговскиобмен на стойност над 8,7 млрд. евро през 2017 г. ЕС е вторият по големинатърговски партньор на Нова Зеландия след Австралия. В износа на Нова Зеландия заЕС преобладават селскостопанските продукти, докато износът на ЕС за НоваЗеландия е главно на промишлени стоки. За ЕС търговията с Нова Зеландия сеизразява в положително търговско салдо от 1,9 млрд. евро (през 2017 г.), като надружества от ЕС се падат над 10 млрд. евро преки чуждестранни инвестиции в НоваЗеландия.", "date": "2018.05.22", "title": "Дава зелена светлина за започване на търговски преговори с  Австралия и Нова Зеландия"}
{"url": "http://www.novinite.bg/articles/160128/Bezdomno-kuche-nahapa-dete", "text": "11-годишно момиче от Кубрат е било нахапано от куче на детска площадка в града, съобщиха от МВР-Разград.Инцидентът станал около 14:30 часа на 21 май на детска площадка в града.Бездомното куче нахапало детето по бедрото и задните части.Пострадалата е откарана в Спешна помощ - Кубрат, където, след оказана медицинска помощ, е освободена за домашно лечение.За случая е уведомен дежурен прокурор. Образувано е досъдебно производство.", "date": "2018.05.22", "title": "Бездомно куче нахапа дете"}
{"url": "http://www.novinite.bg/articles/160139/NDK-s-ogranichen-dostap-utre", "text": "На 23 май /сряда/ достъпът до централната сграда на НДК ще бъде ограничен. Това се налага от съображения за сигурност заради провеждането на събитие от високо ниво от календара на Българското председателство на Съвета на ЕС.Затворен за посетители ще бъде Билетен център – НДК. Желаещите да закупят билети за културни събития ще могат да го направят в целодневната билетна каса в кино „Люмиер Лидл“ или на .Литературен клуб „Перото” ще отваря врати за посетители след приключване на събитието и снемане на външния охранителен периметър. Актуалната информация ще бъде публикувана на .Без промени остава достъпът до Театър Азарян и ДНК – пространство за съвременен танц и пърформанс.", "date": "2018.05.22", "title": "НДК с ограничен достъп утре"}
{"url": "http://www.novinite.bg/articles/160087/Ohranata-na-vazdushnoto-ni-prostranstvo-prez-2018-g-e-pod-vapros-sochi-doklad", "text": "Охраната на въздушното пространство над страната за 2018 година е под въпрос, а заради задълбочаващите се проблеми с поддръжката на авиационната техника е продължила и тенденцията за намаляване на броя летателни часове, които пилотите трябва да имат. Това пък е създало реална заплаха за безопасността на полетите и е ограничила възможностите за обучение на млади пилоти по охрана на въздушното пространство.Тези констатации са направени в годишния доклад за състоянието на отбраната, който правителството прие миналата сряда и беше официално публикуван, преди да бъде разгледан в парламента. Очаквано - отложената за пореден път процедура по придобиване на нова бойна техника се е отразила негативно върху способностите на Военновъздушните сили, тъй като старата съветска летателна техника е на предела на възможностите си и е несъвместима със силите на НАТО. Освен остарелите изтребители сериозен проблем има и в радиолокационните комплекси, които работят \"с частични неизправности\".В доклада се посочва, че на практика радарното покритие на територията на страната се е осъществявало със затруднения. \"Радиолокационната техника (РЛТ) работи с последните налични елементи, с аварии (неизправни блокове и възли) и със занижени параметри\", е записано в доклада. От него става ясно още, че тези системи се ремонтират с поддръчни средства и само благодарение на познанията на инженерния състав на ВВС. \"Канибализмът\" в бойната авиация продължава с пълна сила, като резервни части се осигуряват чрез разглобяването на стара апаратура.В резултат на това:Нещо повече - само за една година авиационните инциденти са се увеличили със седем. Ако през 2016 година са отразени 29 инцидента, от които два сериозни, за миналата година техният брой вече е 36, от които сериозен е само един. Като причина за тези инциденти се посовчват най-вече неизправности по техниката. Всичко това се отразява сериозно върху пилотите. Недостигът на персонал във ВВС е близо 13 процента, което трайно и чувствително затруднява изпълнението на задачите от формированията. Това поставя под въпрос участието на ВВС в операции на НАТО - основно поради несъвместимостта на наличните техника и въоръжение с тези на останалите съюзници в Алианса. В документа се посочва, че дежурството по охраната на въздушното пространство и осигуряването на приемственост на летателния състав чрез нормален ритъм на летателната дейност изискват поддържането на висок процент изправна авиационна техника. \"Поради нереализирани процедури за доставки/услуги през 2017 г., Военновъздушните сили изпитваха силни затруднения в осигуряването на летателната подготовка\", е записано още в доклада.Миналата сряда правителството даде зелена светлина за рестартиране на проектите за модернизация за ВВС и Сухопътните войски. Отделените за тях средства са близо 3.2 млрд. лв. Обещанията на министъра на отбраната Красимир Каракачанов са, че до края на годината ще има сключен договор за покупката на нови изтребители. Оптимизмът на министъра в средата на годината обаче засега изглежда нереалистичен, тъй като предстои проектите да минат разглеждане в парламента, след което трябва да бъдат разпратени наново запитвания до страните и фирмите, които предлагат изтребители. Едва след това ще бъде направена оценка на офертите. Досегашната практика показва, че този процес продължава близо година.В заключенията на доклада за състоянието на отбраната се посочва, че най-сериозен е недостигът от военнослужещи в Сухопътните сили. Там са концентрирани и немалка част от разходите на Министерството на отбраната. В констатациите се посочва, че мисията по охрана на границата гълта сериозен ресурс, което се отразява негативно върху подготовката на силите. ", "date": "2018.05.22", "title": "Охраната на въздушното ни пространство през 2018 г. е под въпрос, сочи доклад"}
{"url": "http://www.novinite.bg/articles/160073/Ombudsmanat-svikva-sreshta-za-sanarodnici-sadeni-v-Garciya", "text": "Омбудсманът Мая Манолова организира междуинституционална работна среща с граждани и представители на държавните институции, на която ще бъдат обсъдени проблемите на наши сънародници, съдени в съседна Гърция по подозрение за трафик на хора. Манолова е сезирана от потърпевши български граждани за казуса им с продажбата на моторно превозно средство у нас, което не е пререгистрирано от новите си собственици, а с него е извършено престъпление – превоз на нелегални имигранти в южната ни съседка. Така невинни българи са изправени пред реалната опасност да бъдат лишени от свобода за деяние, което не са извършили. Работната среща е от 11.00 часа, поканени са, освен потърпевшите, представители на Министерство на външните работи, МВР, Главна дирекция „Национална полиция“, Прокуратура на Република България и Нотариалната камара.", "date": "2018.05.22", "title": "Омбудсманът свиква среща за сънародници, съдени в Гърция"}
{"url": "http://www.novinite.bg/articles/160076/Deputatite-zasedavat-dnes-zaradi-pochivkata-si-v-petak", "text": "Депутатите ще заседават извънредно днес, след като решиха да почиват и в петък след неработния 24 май. На заседанието си следобед народните представители ще обсъдят удължаване на срока за извършване на одит за съответствието на допълнителните разходи и трансфери на първостепенните разпоредители с бюджет за периода от 1 януари 2017 до 31 януари т.г. Удължаването на срока е поискано от Сметната палата. Причината е, че изискваната информация е свързана с предоставянето на множество документи с голям времеви диапазон и допълнителното ангажиране на повече експерти от различни административни звена.На първо четене ще бъдат обсъдени и промени в Закона за рибарството и аквакултурите. Според тях любителите риболовци ще трябва да полагат еднократно тестови изпит за правоспособност. Разширяват се правомощията на служителите на Изпълнителните агенции по рибарство и аквакултури, и по горите, и те вече ще могат да заснемат и задържат нарушители, включително чрез физическа сила. Увеличават се глобите за риболов с взривни, отровни и зашеметяващи вещества, както и за рецидив. На второ четене ще бъдат разгледани промени в законите за гражданската регистрация и за местното самоуправление.", "date": "2018.05.22", "title": "Депутатите заседават днес, заради почивката си в петък"}
{"url": "http://www.novinite.bg/articles/160088/Organizaciya-na-dvijenieto-na-24-maj", "text": "Забранява се престоят и паркирането на пътни превозни средства, както следва:- От 13.00 часа на 23.05.2018 г. да приключване на мероприятието на 24.05.2018 г., както следва:- на ул. „Оборище” между ул. „Кракра” и бул. „Васил Левски” от страната на Националната библиотека, с изключение на автомобилите на снимачния екип.- на ул. „Шипка” между ул. „Кракра” и бул. „Васил Левски” от страната на Националната библиотека;- на паркинга зад Националната библиотека .От 07.00 часа до приключване на мероприятието на 24.05.2018 г.- всички паркинги на пл. „Княз Александър І”;- паркинга на пл. „Атанас Буров”;- паркинга на ул. „Княз Александър І” между бул. „Цар Освободител” и ул. „Московска”.Празничното шествие ще се проведе от 10.00 часа на 24.05.2018 г. по следния маршрут: от площада пред Археологическия музей по бул. “Цар Освободител”, бул. “Васил Левски” до паметника на  „Св. Св. Кирил и Методий” пред Националната библиотека.Забранява се влизането в двете посоки на пътни превозни средства, както следва:От 08.00 до 11.00 часа на 24.05.2018 г. по:- бул. „Цар Освободител” между бул. „В. Левски” и пл. „Независимост”;- ул. „Аксаков” между ул. „Г. Бенковски” и ул. „Дякон Игнатий”;- ул. „Г. Бенковски” между ул. „Аксаков” и бул. „Цар Освободител”;- ул. „Леге” между ул. „Съборна” и пл. „Атанас Буров”;- ул. „Дякон Игнатий” между ул. „Аксаков” и бул. „Цар Освободител”;- ул. „15 ноември” между бул. „Цар Освободител” и пл. „Св. Ал. Невски”;- ул. „Кн. Александър І” между ул. „Съборна” и пл. „Кн. Александър І”.От 09.00 до 10.30 часа на 24.05.2018 г., с изключение на колите на масов градски транспорт, по:- бул. „Васил Левски” между бул. „Цар Освободител” и бул. „Янко Сакъзов”.- ул. „Оборище” между ул. „Кракра” и пл. „Св. Ал. Невски”;- ул. „Шипка” между бул. „Васил Левски” и ул. „Кракра”.От 10.30 до 12.00 часа на 24.05.2018 г., включително и колите на масов градски транспорт, по:- бул. „Васил Левски” между бул. „Цар Освободител” и бул. „Янко Сакъзов”.- ул. „Оборище” между ул. „Кракра” и пл. „Св. Ал. Невски”, с изключение на тролейбусите;- ул. „Шипка” между бул. „Васил Левски” и ул. „Кракра”.За времето от 10.30 до 12.00 часа на 24.05.2018 г. се променят частично маршрутите на автобусни линии №№ 9, 280 и 306 както следва:- автобусна линия № 9 (в посока ул. „ Ген. Гурко”): от бул. “Евлоги и Христо Георгиеви” обратен завой на Национален стадион “Васил Левски”, бул. “Евлоги и Христо Георгиеви” и по маршрута.- автобусни линии №№ 280 и 306 (в посока ул. „Шипка”): от бул. „Цариградско шосе” наляво по бул. „Евлоги и Христо Георгиеви”, ул. „Ген Гурко”, бул. „Васил Левски”, бул. „Цар Освободител” и по бул. „Цариградско шосе” по маршрутите;Маршрутите на тролейбусни линии №№ 1, 2, 4 и 11:- тролейбусни линии №№ 1 и 2 в посока съответно ж.к. Левски Г и ж.к. „Хаджи Димитър”: от Пета градска болница и ж.к. „Бъкстон” по маршрутите до кръстовище бул. „Васил Левски” – бул. „Цар Освободител”, надясно по бул. „Цар Освободител”, надясно по бул. „Евлоги и Христо Георгиеви”, надясно по ул. „Ген. Гурко” и наляво по бул. „Васил Левски” по маршрутите;- тролейбусни линии №№ 4 и 11 в посока съответно ж.к. „Хаджи Димитър” и площад „Сточна гара”: от ж.к. „Дружба 1 и 2 по маршрутите до кръстовище бул. „Цар Освободител” - бул.„Васил Левски”,  наляво по бул. „Васил Левски”, наляво по ул. „Ген. Гурко”, наляво по бул. „Евлоги и Христо Георгиеви” и надясно по бул. „Цариградско шосе” по маршрутите;- тролейбусите от линия №№ 1, 2 и 4, преминали преди затваряне на участъка, да се движат по маршрут: от ж.к. „Левски Г” и ж.к. „Хаджи Димитър” по маршрутите си до кръстовище ул. „Оборище” - бул. „Васил Левски”, надясно по бул. „Васил Левски” и надясно по бул. „Княз Александър Дондуков” по маршрутите;- тролейбусите от линия № 11, преминали в участъка между площад „Васил Левски” и площад „Сточна гара” преди затварянето, изчакват на площад „Сточна гара”.Столичната дирекция на вътрешните работи осигурява охрана и постове за контрол и регулиране на движението на възловите кръстовища, като съвместно с линейния контрол на „Център за градска мобилност” ЕАД ще спират и възстановяват поетапно движението на пътните превозни средства в зависимост от преминаването на участниците в шествието. ", "date": "2018.05.22", "title": "Организация на движението на 24 май"}
{"url": "http://www.novinite.bg/articles/160140/Hranite-koito-prechistvat-cherniya-drob", "text": "Нездравословното хранене е сред най-натоварващите черния дроб фактори. Основната вреда идва от честото преяждане и от прекомерната консумация на преработени храни. Колкото и вредни да са за черния дроб обаче някои храни, толкова полезни за него може да бъдат други, пише tialoto.bg.Експертите по здравословно хранене посочват няколко типа храни, които подпомагат пречистването на черния дроб от токсини и стимулират функциите на този важен орган. Редовната консумация на тези храни е сред най-ефективните естествени мерки за допълване грижите за черния дроб.ЧесънБогат на селен и алицин, чесънът активира ензимни комплекси, които поддържат чернодробните функции. Дори в ниски количества, редовната консумация на чесън оказва благоприятен детоксикиращ ефект върху важния орган.ГрейпфрутГрейпфрутът е сред най-пълноценните хранителни източници на глутатион – мощен антиоксидант с незаменим позитивен ефект върху черния дроб, помагащ и за ускоряване производството на протеини в чернодробните клетки. Освен това грейпфрутът е богат на витамин C, калий и фибри, които също носят своите ползи за важния орган.Зеленолистни зеленчуциПресните зелени листни зеленчуци съдържат голямо разнообразие от биоактивни вещества, които оказват сериозен детоксикиращ ефект върху черния дроб и организма като цяло. Те подпомагат изхвърлянето на тежки метали, пестициди и други химикали, попаднали в кръвообращението или натрупани в чернодробната тъкан.", "date": "2018.05.22", "title": "Храните, които пречистват черния дроб"}
{"url": "http://www.novinite.bg/articles/160099/Dneven-horoskop-za-vtornik", "text": "Имайте търпение. Не се вълнувайте прекалено за неща, които още не е сигурно, че ще се случат. Възможно е да се разочаровате, ако имате прекалено големи надежди.Фокусирани сте върху бъдещето, така че мечтайте и правете големи планове. Ще намерите решение на проблема, който ви тормози от известно време, но ще отнеме време да го осъществите.Днес ще бъде много натоварен ден за вас, но стискайте зъби. Остава само още един работен ден. Дайте всичко от себе си днес, за да можете да се насладите на почивните дни след това. Вижте повече: ", "date": "2018.05.22", "title": "Дневен хороскоп за вторник"}
{"url": "http://www.novinite.bg/articles/160130/Namalete-stresa-s-konopeno-maslo", "text": "Когато става дума за намаляване на стреса, ние сме готови да опитаме почти всичко - от акупресура и медитация до изключване на съзнанието и фокус върху малките ежедневни неща. Затова, ако и вие се борите със стреса, ето нещо интересно, което доказано ще ви помогне да го победите. Какво е то? Конопеното масло е вторичен продукт на пресовите конопени семена, разнообразие от растителни видове Канабис.Какви са ползите от него? Поддръжниците казват, че конопеното масло може да модулира реакцията на тялото на стрес и страх, да облекчи дискомфорта, свързан с нервите и да помогне за поддържането на баланс в червата. По принцип, подобно на адаптогените, конопеното масло не отблъсква стреса от тялото ви, то просто ви помага да се справите по-добре с него. Проучвания - като тази от Университета на Колорадо, са открили, че канабиноидният профил на индустриалния коноп или медицинската марихуана е идеален за хора, които търсят медицинските ползи от него. Легално ли е? За разлика от CBD, което е в сивата зона, конопеното масло е напълно законно. Въпреки че конопът и марихуаната са по същество сортове на едно и също растение - канабис сатана, L-марихуаната е култивирана, за да концентрира високи нива на опиат (до 18%), докато конопът, който се отглежда предимно за облекло, хартия, био горива и храни , съдържа по-малко от 0.3% опиат.Как да го приемате? Тъй като това е напълно законно, можете да го купите от био магазин и след това да го приемате перорално или да го добавите в сладкиши или салатни сосове. Добре, но наистина ли работи?Доказано е, че конопеното масло помага на тялото да се почувства по-спокойно, да контролира повече мислите и да помага за нормалното протичане на процесите в организма дори при повишени нива на стрес. Ако търсите начин да се отпуснете, без да знаете, че нарушавате всички закони, може да опитате с маслото от коноп.", "date": "2018.05.22", "title": "Намалете стреса с конопено масло"}
{"url": "http://www.novinite.bg/articles/160126/96-leva-e-srednata-mesechna-smetka-za-otoplenie-na-dvustaen-apartament-na-gaz", "text": "118 лева е средната месечна сметка на клиентите на „Овергаз Мрежи“ за изминалия отоплителен сезон 2017/2018. Природният газ продължава да е по-изгодната алтернатива. Ако тези домакинства бяха използвали електроенергия, за да поддържат по-високи температури в домовете си през зимата, щяха да платят средно по 290 лева на месец, което е със 172 лева повече, отколкото отоплението със синьо гориво. Най-много са клиентите на „Овергаз Мрежи“, които живеят в апартаменти от 70 до 90 квадрата – 32 %. Средната месечна сметка за отопление на техните двустайни и тристайни жилища от октомври 2017 до април 2018 е 96 лева. Представителите на потребителския сегмент в апартаменти от 90 до 120 квадрата – 30 %, са платили средно по 110 лева на месец през изминалия отоплителен сезон. Изчисленията показват, че домакинствата, избрали синьото гориво за отопление, готвене и топла вода, са щели да платят с 2.5 пъти повече, ако бяха използвали електроенергия. Средната сметка за целия отоплителен сезон на клиентите на „Овергаз Мрежи“ е 825 лева. Ако те се отопляваха с електроенергия през зимата, вместо с природен газ, щеше да им излезе с 1 202 лева по-скъпо или да платят 2 027 лева от октомври 2017 до април 2018. Домакинствата, които желаят да заменят енергоизточника си с природен газ, могат да се възползват от програмата DESIREE Gas* и да получат безвъзмездно финансиране за газификация до 20%.", "date": "2018.05.22", "title": "96 лева е средната месечна сметка за отопление на двустаен апартамент на газ"}
{"url": "http://www.novinite.bg/articles/160122/Mashtabna-akciya-sreshtu-razprostranenieto-na-narkotici-vav-Vraca", "text": "Във Враца беше проведена мащабна специализирана операция по линия „Наркотици“. Проверките на лица, жилища и МПС са осъществени след оперативно следствени действия на служители от Враца, Бяла Слатина и Мездра. Голяма част от проверките на физически лица и МПС са извършени в районите на учебни заведения. Около 15.30 часа във Враца, в района на СОУ „Никола Войводов“ е извършена проверка на лек автомобил „Фолксваген“, управляван от лице на 27 години, криминално проявен и осъждан. В автомобила е била и 18-годишна жена. В автомобила са намерени и иззети 15 грама зелена суха листна маса, която при направения полеви наркотест е реагирала на канабис. При последвали процесуално-следствени действия в жилище, са намерени и иззети 50 плика тип „спейсбек“ с общо тегло около 270 грама зелена суха листна маса, която при направения полеви наркотест реагира на канабис. Намерена и иззета е и електронна везна. Двамата са задържани за срок до 24 часа. В Бяла Слатина, в частен дом обитаван от мъж на 25 г., полицейските служители са открили и иззели 10 съцветия канабис. При извършен личен обиск на А.А., са открити и 4 полиетиленови пликчета с бяло кристално вещество, което при направения наркотест е реагирало на амфетамин. Пред къщата на същото лице, в тротоарна тревна площ са намерени 2 съцветия, които при направеният наркотест са реагирали на канабис. На същото място е намерена и станиолова сгъвка с големината на яйце, с множество бели кристали, които при направеният наркотест са реагирали на амфетамин. Лицето е задържано.  На улица в гр. Бяла Слатина, след оперативно-следствени действия е спрян за проверка лек автомобил „Санг Йонг“, управляван от мъж на 23 г. от Бяла Слатина. При спирането на автомобила водачът изхвърлил през прозореца листна маса, която при направения накротест реагирала на канабис. Водачът е изпробван с техническо средство „DRUG CHECK 3000“, което отчело наличие на метамфетамин и канабис. Водачът е заведен в болницата в гр. Бяла Слатина, където е отказал да даде кръв и урина за химически анализ. Уведомен е дежурен прокурор. Той е задържан.", "date": "2018.05.22", "title": "Мащабна акция срещу разпространението на наркотици във Враца"}
{"url": "http://www.novinite.bg/articles/160079/Jertvite-v-aviokatastrofata-v-Kuba-se-uvelichiha", "text": "Една от трите жени, оцелели при катастрофата на самолет „Боинг 737“ в Куба, е починала в болница в Хавана, съобщиха световните агенции. 23-годишната Гретел Ландроув е родена в град Олгин, за където се е бил отправил самолетът, но напоследък е живеела в столицата. Другите две жени, които оживяха при катастрофата, остават в критично състояние заради тежки изгаряния и други травми, включени към апарати за изкуствено дишане. Самолетът Боинг 737 се разби почти веднага след излитането си от Хавана, причинявайки смъртта на 110 души (вече 111) от 113 на борда. Това прави инцидента авиокатастрофата с най-много жертви в Куба от близо 30 години. Мексиканските авиационни власти съобщиха, че временно спират дейността на авиокомпания „Дамох аеролинеас“, докато тече проверката ѝ, след като неин самолет се разби в Куба в края на миналата седмица, предаде Асошиейтед прес. Главно управление за гражданска авиация посочи, че целта му е да гарантира, че авиокомпанията се придържа към разпоредбите, и да събере информация в помощ на продължаващото разследване за причините за катастрофата.", "date": "2018.05.22", "title": "Жертвите в авиокатастрофата в Куба се увеличиха"}
{"url": "http://www.novinite.bg/articles/160085/Evrodeputatite-izslushvat-Mark-Zukarbarg", "text": "Шефът на Facebook се изправя пред Европейският парламент. Марк Зукъбърг ще изнесе подробности около скандала с \"Кембридж Аналитика\", засегнал близо 3 милиона европейци.Зукърбърг беше поканен през април, дни след като свидетелства пред представители на американския Конгрес.Очаква се на заседанието в Брюксел да бъдат поставени въпроси, свързани със защитата на личните данни и влиянието на социалната медия върху изборните процеси в Европа.", "date": "2018.05.22", "title": "Евродепутатите изслушват Марк Зукърбърг"}
{"url": "http://www.novinite.bg/articles/160120/Zrelishten-arest-na-patni-policai-v-Blagoevgrad", "text": "Няколко служители на КАТ-Благоевград бяха арестувани в централата на структурата в югозападния град днес по обед.На този етап не е ясна причината за задържането им.По първоначална информация става дума за четирима или петима пътни полицаи.", "date": "2018.05.22", "title": "Зрелищен арест на пътни полицаи в Благоевград"}
{"url": "http://www.novinite.bg/articles/160129/Tejka-katastrofa-s-raneni-na-Carigradsko-shose", "text": "Тежка катастрофа е станала преди минути на бул. \"Цариградско шосе\" в посока към кв. \"Младост\", в района на Четвърти километър в София.Заради произшествието движението в района е силно затруднено. Образували са се колони от автомобили. Оцевидци съобщават за сериозно ранени, с опасност за живота. Още един пътен инцидент допълнително усложнява пътната обстановка.", "date": "2018.05.22", "title": "Тежка катастрофа с ранени на \"Цариградско шосе\""}
{"url": "http://www.novinite.bg/articles/160089/Indoneziya-obyavi-trevoga-zaradi-vulkan", "text": "Индонезийските власти обявиха тревога заради най-нестабилния вулкан в страната - Маунт Мерапи, разположен в гъсто населена област, предаде Асошиейтед прес. Наредена е евакуация на живеещите в радиус 3 км от вулкана.Маунт Мерапи изригна четири пъти от вчера, изхвърляйки 3500-метров стълб вулканичен материал и покривайки района с пепел. Вече са евакуирани около 660 души от опасната зона. Вулканът с височина 2968 метра е най-активният сред над 120-те вулкана в страната.", "date": "2018.05.22", "title": "Индонезия обяви тревога заради вулкан"}
{"url": "http://www.novinite.bg/articles/160098/Osadiha-katolicheski-arhiepiskop-prikrival-sveshtenik-pedofil-i-nasilnik", "text": "Австралийски католически архиепископ бе признат за виновен по обвинение в прикриване на сексуално насилие над деца през 70-те години.Филип Уилсън, архиепископ на Аделаида, стана най-високопоставеният обвиняем и осъден представител на Католическата църква в света.Той е прикрил свещеник педофил от Нови Южен Уелс, който е насилвал момчета.По време на процеса Уилсън отричаше жертвите да са му споделили за насилието.В изявление, публикувано от църквата в сряда, Уилсън пише, че е \"очевидно разочарован\" от присъдата и ще обмисли възможността да я обжалва.Миналия месец Уилсън заяви пред съда в Нюкасъл, че не е имал информация за действията на свещеник Джеймс Флетчър, когато е бил помощник-свещеник в Мейтленд (на 130 км северно от Сидни).Флетчер беше осъден за сексуално насилие над девет деца през 2004 г. и почина в затвора през 2006 г.Една от жертвите - Питър Крейг, споделя подробности за насилието от Уилсън, извършено през 1976 г. Друг потърпевш споделя, че е бил насилен в изповедалнята, когато е бил 11-годишен. Попаднал там, защото Уилсън го обвинил в лъжа и за наказание трябвало да повтори 10 пъти \"Аве Мария\".Адвокатите на Уилсън се опитали безуспешно да предизвикат прекратяване на делото на четири различни основания, след като 67-годишният им клиент бил диагностициран с болестта на Алцхаймер.Присъдата му ще бъде произнесена през юни. Максималното наказание е две години затвор.", "date": "2018.05.22", "title": "Осъдиха католически архиепископ, прикривал свещеник педофил и насилник"}
{"url": "http://www.novinite.bg/articles/160107/Erdogan-gotvi-embargo-za-izraelski-stoki-sled-izborite-v-Turciya", "text": "Турският президент Реджеп Тайип Ердоган се надява, че страните от Организацията за ислямско сътрудничество (ОИС) ще обявят бойкот на израелските стоки. Анкара ще приеме такива мерки след предсрочните президентски и парламентарни избори на 24 юни. Това заяви Ердоган пред журналисти преди да отпътува за посещението си в Босна и Херцеговина, цитиран от телевизия „Хабер тюрк“ и БГНЕС. „В рамките на ОИС ние взехме решение да съветваме страните-членки на организацията да бойкотират стоки от Израел. Би ми се искало членовете на ОИС да вървят в посока въвеждане на ембарго, и в резултат ще бъде изключено купуването на каквото и да е от Израел“, каза Ердоган.Турският президент добавил, че неговата страна има намерение да действа по аналогичен начин.„Ще направим преоценка на отношенията ни с Израел особено в икономическата и търговската сфера. Предстоят ни избори, а след това ще направим стъпки в съответното направление“, казал Ердоган.На 18-и май в Истанбул в рамките на извънредна среща на ОИС беше приета декларация, според която организацията „излезе с призив за въвеждане на икономически ограничения против страните, които следвайки САЩ преместват своите посолства в Йерусалим“.Срещата и решенията на нея бяха реакция във връзка със сблъсъците на 14 май на границата между Ивицата Газа и Израел, при които израелски войници убиха 60 палестинци. Палестинците от контролираната от „Хамас“ Газа предизвикаха избухването на ожесточени сблъсъци, насочвайки се към граничните ограждения. ", "date": "2018.05.22", "title": "Ердоган готви ембарго за израелски стоки след изборите в Турция"}
{"url": "http://www.novinite.bg/articles/160080/ES-ne-vijda-alternativa-na-sporazumenieto-s-Iran", "text": "\r\nНяма алтернативно решение на иранското ядрено споразумение. Това заяви върховният представител на Европейския съюз по въпросите на външните работи и сигурността Федерика Могерини. По този начин тя отговори на държавния секретар на САЩ Майк Помпейо, който изброи условия за ново споразумение с Техеран. Иран беше тема на разговорите и по време на срещата на външните министри от Г-20 в Буенос Айрес.\r\nГерманският външен министър Хайко Маас обяви, че ще се срещне с американския държавен секретар Майк Помпео. Двамата ще обсъдят позицията на Вашингтон по ядреното споразумение с Иран.\r\n\r\nНа съвместна пресконференция с колегите си от Аржентина и Япония в рамките на срещата на Г-20, германският външен министър заяви, че не е изненадан от изявлението на Майк Помпео. Според него думите на американския държавен секретар са съдържали много елементи от изявлението на Доналд Тръмп. \r\nСАЩ заплашиха Иран с най-тежките санкции в историята и поискаха от Техеран мащабни промени. Държавният секретар Майк Помпео представи цялостна стратегия за Иран. Тя включва пакет от 12 условия и ако те бъдат изпълнени, Вашингтон и Техеран ще могат да сключат нов договор. Той трябва да замени иранското ядрено споразумение, от което САЩ се оттеглиха.\r\n  ", "date": "2018.05.22", "title": "ЕС не вижда алтернатива на споразумението с Иран"}
{"url": "http://www.novinite.bg/articles/160108/EK-Italiya-tryabva-da-sledva-otgovorna-byudjetna-politika", "text": "Италия трябва да се стреми да следва \"отговорна\" бюджетна политика, заяви вицепрезидентът на Европейската комисия, отговарящ за еврото - Валдис Домбровскис в интервю за в. „Ханделсблат“, информира БГНЕС. Неговото изявление идва в момент, в който зараждащата се популистка крайно дясна коалиция в Италия посочи като свой избор за премиер един малко известен на политическата сцена адвокат.\"Ние считаме, че е важно италианското правителство да остане на ход в провеждането на отговорна бюджетна политика\", каза Валдис Домбровски, отбелязвайки, че Италия има второто най-високо ниво на държавен дълг след Гърция.Дългът на Италия от 2,3 трилиона евро представлява 132% от брутния вътрешен продукт (БВП), което е най-високият коефициент навсякъде в Европа, с изключение на Гърция. ЕС прогнозира, че италианският държавен дълг ще остане 130% над нейния БВП тази година. Това е повече от два повече от 60-процентовия таван на ЕС. Ето защо Брюксел се безпокои, че Италия продължава усилията си да съкрати огромните си дългове в съответствие с правилата на ЕС, като се опасява, че новото правителство в Рим ще се стреми да увеличи публичните разходи.„Договорът за правителство на промяната“ между Движението \"Пет звезди\" и националистите от „Лига“ отхвърля строгите икономии, които трябва да се прилагат вследствие на финансовата криза, и предвижда твърдолинейни действия в областта на имиграцията и сигурността. Описаните в документ от 580 страници действия, съпроводени от сериозни разходи финансови мерки и евроскептичният му тон разтревожиха финансовите пазари.  Домбровски отбеляза, че планът на коалицията за драстично намаляване на данъците и обратно намаляване на пенсиите със задна дата ще излезе скъпо.\"Само можем да съветваме да останата на курса на икономическата и фискалната политика, да стимулират растежа чрез структурни реформи и да поддържа бюджетния дефицит под контрол\", каза вицепрезидентът на Европейската комисия Валдис Домбровскис.", "date": "2018.05.22", "title": "ЕК: Италия трябва да следва \"отговорна\" бюджетна политика"}
{"url": "http://www.novinite.bg/articles/160131/Eva-Majdel-65-ot-parvoklasnicite-shte-rabotyat-nesashtestvuvashti-vse-oshte-profesii", "text": "„Обликът на работния пазар ще се промени драстично. През 2020 г. над 30% отосновните умения за успех, които работодателите ще търсят ще са свързани съссоциалните умения, например, работа в екип, критично мислене, адаптивност,креативност и ефективна комуникация.“, заяви българският евродепутат от ГЕРБ/ЕНПЕва Майдел по време на откриването на конференцията на високо равнище посветенана новите тенденции в икономиката на уменията.По време на събитието, чийто домакин бе Ева Майдел, американската компанияЛинкдин представи първата дигитална карта на света, представяща в реално времединамиката на работните пазари и връзката между работници, компании, институции.„В светлината на четвъртата индустриална революция Линкдин би желал да свързва понови начини хората с икономическите възможности. Днес в Европейския парламентпредставихме проекта Линкдин икономическа графика (LinkedIn Economic Graph),който е дигитално представяне на световната работна сила, както и други проекти,които сме реализирали с европейски градове и региони във Франция, Белгия, Италия иВеликобритания, с надежда да работим заедно и с други държави и партньори. Всътрудничество с властите на тези страни подпомогнахме политиците да адресираттези предизвикателства на бъдещето на работата. Успяхме да набележим тенденциикато миграция на таланти, нива на наемане, да предоставим статистика в реално време,която може да допълни съществуващите проучвания за пазарите на труда. Заедно свластите бихме желали да допринесем за създаването на икономически възможности зарастеж.“ коментира Джон Хирлихи, вицепрезидент на Линкдин и управляващ директорза Европа, Близък изток и Африка.„Според проучвания 65% първокласниците ще работят на напълно нов тип длъжности,които не съществуват към момента. Визионерското ръководство на училищата, както ипо-голяма гъвкавост на образователната програма ще са от решаващо значение зауспеха и конкурентоспособността на работната сила.“, добави българският евродепутатЕва Майдел. Освен образователните институции според Майдел лидерството накомпаниите и политическата подкрепа на местно, национално и европейско ниво щедаде допълнителен стимул на училищата и университетите да внедрят иновативнипрактики, отговарящи на нуждите на новият тип дигитална икономика.Специални гости на събитието бяха еврокомисарят по вътрешен пазар, индустрия ипредприемачество Елжбета Биенковска, заместник-министърът на труда и социалнатаполитика на България Зорница Русинова, заместник-премиера на Белгия АлександърДе Кру, както и директорът на Европейския център за политически стратегии АнМетлер.", "date": "2018.05.22", "title": "Ева Майдел: 65% от първокласниците ще работят несъществуващи все още професии"}
{"url": "http://www.novinite.bg/articles/160110/Raketen-obstrel-v-Kandahar-nyama-postradali-balgarski-voenni", "text": "Няма пострадали български военнослужещи при ракетен обстрел в Кандахар. Това съобщиха от Министерството на отбраната.Базата на международната коалиция на летище Кандахар, Афганистан, беше подложена на ракетен обстрел на 21 май 2018 г. в 23.36 часа местно време (22.06 часа българско време). Няма пострадали български военнослужещи. ", "date": "2018.05.22", "title": "Ракетен обстрел в Кандахар, няма пострадали български военни"}
{"url": "http://www.novinite.bg/articles/160112/Nyama-postradali-balgarski-voennoslujeshti-pri-raketen-obstrel-v-Kandahar", "text": "Няма пострадали български военнослужещи на базата на международната коалиция на летище Кандахар, Афганистан. Тя е била подложена на ракетен обстрел на 21 май в 23.36 часа местно време /22.06 часа българско време/, информираха от Министерството на отбрана.", "date": "2018.05.22", "title": "Няма пострадали български военнослужещи при ракетен обстрел в Кандахар"}
{"url": "http://www.novinite.bg/articles/160133/Putin-potvardi-che-Borisov-otiva-v-Rusiya-sled-nyakolko-dni", "text": "След няколко дни Русия ще има удоволствието да приеме българския премиер Бойко Борисов. На тази среща ще продължим дискусията що се отнася до икономическите въпроси. Това заяви руският президент Владимир Путин след срещата си с българския си колега Румен Радев. Припомняме, че по-рано днес (22 май) bTV съобщи неофициално, че в края на месеца Борисов ще пътува за Русия. По подобен начин стана ясно и, че Румен Радев отива в Русия - след като говорителят на Кремъл Дмитрий Песков официално го каза, президентството ни потвърди.Иначе след срещата с Радев Путин директно премина на въпроса за какво са говорили с българския държавен глава, като уточни, че няма да обсъжда пред медиите въпроси от икономически въпроси, но добави, че през 2017 година вече има увеличение на търговския оборот между Русия и България, а това не можело да не радва. \"Има много повече възможности за сътрудничество\", добави Путин, цитиран от ТАСС. Размяна на любезности Очаквам да направим стратегически преглед в нашите двустранни отношения. Ще се радвам на един откровен и задълбочен диалог, който да даде импулс на нашите правителства да работят в тази посока. Целта на посещението ми е да възобновим прекъснатия диалог между България и Русия на най-високо ниво. Това заяви Румен Радев след разговора си с Путин в Сочи, като посочи областите на взаимен интерес - търговия, икономика, образование, култура и енергетика.Нашите отношения са по-особени, те не се основават само на чисто политически и икономически интереси, а на дълбоките, исторически, културни и духовни връзки между нашите народи. Това прави и нашите отношения по-лесни, но в същото време ни задължават да поставяме откровено всички теми, каза още Радев. Путин пък не пропусна да каже, че вдругиден ще бъде честван Денят на славянската писменост, който обединява Русия и България. Руският президент подчерта и, че Радев е на визита в Русия заради 140-тата годишнина от Освобождението на България. Именно историята беше посочена от Путин като фактор, който сближава Русия и България.", "date": "2018.05.22", "title": "Путин потвърди, че Борисов отива в Русия след няколко дни"}
{"url": "http://www.novinite.bg/articles/160136/Koi-darjavi-vodyat-naj-zdravosloven-nachin-na-jivot", "text": "Средната продължителност на живота в световен мащаб се е покачила от 52,6г. през1960г. до 71,9 години през 2017г. Подобряването на световното дълголетие до голямастепен е резултат от по-здравословен начин на живот и напредък в медицинскататехнология и лечение. Не всички държави обаче са се възползвали еднакво отподобренията в здравеопазването и храните, съобщават от foodpanda. В някои части насвета, живеещи до 60 години, все още е рядко срещано. В други, живеещи над 80години, е норма.Резултатите за здравето често отразяват по-широките икономически условия в даденастрана. Най-здравите страни в света са силно развити с универсални здравни системи,финансирани предимно от данъкоплатци. Междувременно най-слабо здравно развитидържави в света се борят да предоставят основни услуги като електричество и чиставода в големи количества от населението си, да не говорим за здравна система отвсякакъв вид.В световен мащаб факторите като обществената политика и инфраструктурата иматмного по-голямо влияние върху общественото здраве от поведението на индивидуалнониво. Като цяло хората по света се стараят да развират био земеделие и да се налагаздравословен начин на хранене и живот, което да увеличи броят на дълголетици издраво население.След проучвания по специални индекси се установи, че страните от Западна Европа санай-здравите, с най-голямата част от населението, които водят здравословен начин наживот и хранене. Съответно най-боледуващи са хората от Африка и на юг от Сахара.САЩ заемат 34 място.", "date": "2018.05.22", "title": "Кои държави водят най-здравословен начин на живот"}
{"url": "http://www.novinite.bg/articles/160100/Mejdu-50-i-100-lv-za-maturi-vav-Facebook", "text": "Над 55 хил. завършващи се явиха на първия изпит по български език и литература. Върху произведение на Никола Вапцаров зрелостниците се потиха тази година.12-класниците писаха тема по стихотворението \"Вяра\". Въпреки засилените мерки за сигурност отново не липсваха опити за търговия с отговорите.\"Провеждането на държавните зрелостни изпити премина изключително спокойно. Изненади в организацията нямаше, което сочи, че форматът, който се прилага в момента е удачен, за да се противопостави на всякакви опити, които биха могли да доведат до съмнения за честност. За пробив в системата за сигурност не може да става и въпрос\", коментира в студиото на \"България сутрин\" директорът на столичното 119 СУ Диян Стаматов.За втора поредна година матурата беше разделена на части, а учениците нямаха право да излизат преди да са приключили с всяка от тях. Мярката е взета, за да се предотвратят преписвания.Над 4 000 камери и 10 000 квестори също дебнеха за такива. Само 12 са анулираните работи в цялата страна заради опити за преписване и скрити мобилни телефони.Появиха се обаче и съмнения за изтичането на отговорите на матурата по български език и литература след края на зрелостния изпит.Екип на Bulgaria ON AIR се натъкна на публикация във Facebook, която показваше отговрите от модул 1 и 2, в които имаше само 2 грешки. Цената варираше между 50 и 100 лв.\"Направихме профил в социалната мрежа, с който се представихме за зрелостник. Влязохме в няколко групи, създадени специално за тазгодишната матура и се натъкнахме на следните предложения - \"последни записвания при нас за отговорите на матурите! Заинтересованите нека пишат!\", разказа репортерът на Bulgaria ON AIR Димитър Димитров.Според директора на 119 СУ обаче става въпрос за измамници, а информация от МОН няма как да изтече, тъй като компютър генерира крайния вариант на изпита измежду близо 12 милиона комбинации на въпросите и всички се случва при изключително засилени мерки за сигурност.\"Търговци на матурите и занапред ще има. Всички опити за продажби в социалните мрежи обаче са абсолютно фалшиви\", категоричен бе Диян Стаматов в студиото на Лора Инджова и Златимир Йочев.", "date": "2018.05.22", "title": "Между 50 и 100 лв за матури във Facebook"}
{"url": "http://www.novinite.bg/articles/160125/BAN-Ima-greshna-zadacha-v-maturata-za-12-klas", "text": "Родители откриха грешка в една от задачите на теста от матурата по български език и литература за зрелостниците. Неправилно членуване в изречение е посочено като верен отговор от експертите на МОН. Примерът \"Убедително написаното мотивационно писмо на младия и амбициозен кандидат впечатли КОМИСИЯ\" взриви социалната мрежа с неестественото си звучене и липсата на членуване на съществителното \"комисия\", което българският език изисква. Същият отговор \"б\" обаче е посочен като верен от МОН. Той е грешен граматически, от което следва, че в цялата задача няма нито един верен отговор и съответно дванайсетокласниците са подведени от съставителите на изпитните задачи. Това би трябвало да доведе до незачитане на точките от тази задача, както и да са отговаряли на нея абитуриентите. Родители са звънели и на телефона на службата за езикови справки към Института по български език на БАН, признаха оттам за Канал 3. Филолозите са категорични, че посоченото за вярно изречение звучи неестествено заради употребената нечленувана форма и е съвсем нормално да приемем, че се схваща като неграматично. \"Оттук следва, че във всички изречения на въпросната задача №7 има допусната граматична грешка и няма нито едно, което да отговаря на условието\", коментираха още специалистите от БАН. Според тях е възможно да става въпрос за техническа грешка, но от МОН са тези, които ще обяснят. Според филолозите е твърде пресилено сега да си измисляме разни доводи, че въпросното съществително \"комисия\" в изречението не е грешка, защото езиковият усет подсказва точно обратното. В службата \"Езикови справки и консултации\" са получили родителски сигнали и за евентуални грешки в теста за 7 клас, но примерите се проверяват, поради което не пожелаха да конкретизират за коя задача става въпрос. На въопрос защо МОН не се възползва от услугите на най-големите капацитети по български език в такива важни случаи, като съставянето на тестове за матури, от БАН обясниха, че вероятно е заради условието за конфиденциалност - да не изтече предварително какво ще се падне на изпита. А покрай примера от съседната подточка в същата задача от теста: \"По Искърско дефиле, което е с дължина около 100 км, са разположени множество интересни обекти\", където се изисква ИскърскоТО дефиле да бъде членувано, езиковедите напомниха, че е правилно да кажем и да напишем: \"МинистерскиЯТ съвет се събра\", \"Законът влиза в пленарнаТА зала\". Масово обаче от устата на депутати и журналисти чуваме \"отивам на Министерски съвет\" или \"влиза в пленарна зала\". Сред най-масовите грешки са и използваните в ежедневието грешни изрази като \"на рецепция\", \"на каса\", които изискват категорично членуване.", "date": "2018.05.22", "title": "БАН: Има грешна задача в матурата за 12 клас"}
{"url": "http://www.novinite.bg/articles/160105/Naj-izyavenite-ni-tvorci-poluchiha-otlichieto-Zlaten-vek", "text": "Министерството на културата отличи най-изявените наши и чужди заслужили творци и млади надежди с наградите \"Златен век\". За творчеството и културата без възраст – разказва отличеният поет Петър Андасаров.Публицист, журналист, носител на награди за литература. Той е Петър Андасаров – един поет на 81 години.„Има два извора на знание и познание – единият е да гледаш природата с очите си, да възприемаш всичко в нея, и вторият е най-ценният, най-постоянният: книгата”, казва Петър Андасаров.Започва да пише в четвърти клас, случайно, когато учителката го кара да опише една своя разходка. „Тогава аз съм видял минзухарчетета, които бяха нацъфтели, много бяха, и ми се видяха като запалени свещички, уплаших се да не духне вятър да ги угаси. Това е било моето първо усещане за метафора”.Казва, че уюта намира сред книгите. Освен като автор, служителите го познават и като читател в Столичната библиотека.  Чест му отдаде и властта. На церемония в националната галерия министърът на културата удостои него и десетки други творци с почетен знак \"Златен век\".\r\n \r\n„Това е знак за хората, че някой ги цени и има смисъл да се развиват”, заяви министърът на културата Боил Банов.„За мен тази награда е венец на моите творчески усилия през 58 години, в които аз неизменно съм в ковачницата на Кирило-Методиевото слово”, каза Петър Андасаров.\r\n", "date": "2018.05.22", "title": "Най-изявените ни творци получиха отличието „Златен век”"}
{"url": "http://www.novinite.bg/articles/160115/Nelegalni-migranti-v-bg-kamion-v-Sloveniya", "text": "Словенската полиция е открила трима нелегални мигранти, скрити в камион с българска регистрация, съобщи агенция Хина, цитирана от БТА.Мигрантите, които произхождат от Афганистан и Пакистан, са били заловени на границата с Хърватия във вторник. Те са предадени на хърватската полиция. Още 82-ма нелегални мигранти са били заловени при опит да влязат в Словения от петък до неделя, информира пък словенската агенция СТА. Те са граждани на Пакистан, Афганистан, Алжир, Мароко, Индия, Либия и Египет.Вчера са били хванати и двама други мигранти, които влезли в Словения от Хърватия, като преплували през река Купа. Трети човек от групата се е удавил, съобщават словенски медии.", "date": "2018.05.22", "title": "Нелегални мигранти в бг камион в Словения"}
{"url": "http://www.novinite.bg/articles/160074/Startira-programata-Zelena-Sofiya-za-mejdublokovite-gradinki", "text": "Стартира кандидатстването с проекти за подобряване на междублоковите пространства по Програма „Зелена София“ на Столична община.Програмата е насочена към обновяване на междублоковите пространства - общинска собственост с активното участие на гражданите, като създава възможност за озеленяване и изграждане на прилежащите към блоковете зелени площи, подмяна или ремонт на елементите на парковото обзавеждане, създаване на зони за отдих.В Програмата могат да участват всички етажни собствености в Столична община, регистрирани в районните администрации по чл. 46б от ЗУЕС или сдружения на собственици, вписани в регистъра по чл. 44 от ЗУЕС и юридически лица с нестопанска цел, регистрирани на територията на Столична община по Закона за юридическите лица с нестопанска цел или Закона за народните читалища.Размерът на средствата за финансиране на проекти за 2018 година е 500 000 лева и е определен с годишният бюджет на Програмата. На представителите на одобрените проекти Столична община предоставя безвъзмездно дървесна и храстова растителност, цветя, тревна смеска, паркова мебел, материали за ремонт – пясък, плодна пръст, бетонови плочи, боя и др. и инструменти и машини – лопати, мотики, ножици за храсти и жив плет, косачки и храсторези и др.От 2011 г. по Програма „Зелена София“ са обновени над 700 междублокови пространства.Програмата за 2018 г. е обявена публично на сайта на Столична община - www.sofia.bg, в тема «Околна среда – Програми и проекти». Оттам може да се изтеглят всички необходими документи /формуляр за кандидатстване и всички образци и приложения към него/, след което да се подадат в деловодството на районните администрации, в срок до 17,00 ч. на 18 юни.", "date": "2018.05.22", "title": "Стартира програмата Зелена София за междублоковите градинки"}
{"url": "http://www.novinite.bg/articles/160075/Protesti-za-i-protiv-AEC-Belene", "text": "Протести „за” и „против” АЕЦ „Белене” пред Министерския съвет. Поводът - да се даде ли живот на проекта \"Белене\", или не. За положително развитие на ядрената енергетика са от АБВ , против от \"Демократична България\". Кабинетът „Борисов” обяви рестарт на АЕЦ „Белене”.Ако идеята получи зелена светлина и от Народното събрание, ще се търси проект на пазарен принцип, без държавни гаранции и без дългосрочни договори за изкупуване на ток. Китайски инвеститор вече официално заяви интерес към втора ядрена централа.", "date": "2018.05.22", "title": "Протести „за” и „против” АЕЦ „Белене”"}
{"url": "http://www.novinite.bg/articles/160077/Nov-protest-vav-Varna-sreshtu-dobiva-na-gaz-v-Dobrudja", "text": "Жалбата на фирмата, чието инвестиционно намерение за добив на газ в Генерал Тошевско получи неодобрението на РИОСВ преди четири месеца, ще бъде гледана от Административния съд във Варна.Поради тази причина отново бе организиран протест срещу добива на газ в Добруджа. Хората се притесняват, че има опасност Девненските извори да бъдат замърсени, каквато е констатацията на двете басейнови дирекции.Фирмата обжалва пред Министерството на околната среда и водите решението на Експертния екологичен съвет на РИОСВ-Варна, с което й бе отказано да добива газ в района.„Има потенциален риск и от тази гледна точка районната инспекция във Варна е дала отрицателно становище. То беше обжалвано пред мен, потвърдил съм решението и естествено сега има възможност да се отиде на съд, която е и следващата инстанция”, коментира в „Здравей, България” екоминистърът Нено Димов.", "date": "2018.05.22", "title": "Нов протест във Варна срещу добива на газ в Добруджа"}
{"url": "http://www.novinite.bg/articles/160071/Dajd-s-gramotevici-i-dnes-sledobed", "text": "Денят започва със слънце, следобед отново ще вали дъжд. На места ще има условия за градушки. Максималните температури ще са между 23 и 28 градуса. По Черноморието ще е малко по-хладно - между 18-21 градуса. Температурата на морската вода е 18-23 градуса.Вълнението на морето ще бъде около 2 бала. В планините ще се развива купеста и купесто-дъждовна облачност. На много места, главно в следобедните часове ще има краткотрайни валежи с гръмотевици, като по-значителни ще са в масивите от Западна България. Ще духа слаб до умерен предимно южен вятър. Максималната температура на 1200 метра ще е около 15, на 2000 метра - около 8 градуса. ", "date": "2018.05.22", "title": "Дъжд с гръмотевици и днес следобед"}
{"url": "http://www.novinite.bg/articles/160084/Jena-zadigna-parite-ot-hrama-v-priyuta-v-Novi-han", "text": "Жена задигна парите от храма в приюта в Нови хан. Случката се разиграла на 19 май във време, в което в храма не е имало никой друг. Кражбата обаче е била уловена от охранителните камери, съобщава NOVA. „Това се случи на 19 май по обяд. Аз по това време бях в гробищния парк, извършвайки панахиди и помени. Връщайки се в храма да си оставя някои неща, минах покрай свещите и видях, че чекмеджетата са отворени, а вътре бяха останали само дребни стотинки. На камерата видяхме въпросната жена”, обясни отец Григорий. При стъпването си в храма жената обяснила, че дъщеря ѝ починала и сега трябвало да гледа внучето си заедно със зет си. Освен това обяснила, че има бизнес, който иска да прекрати. „Тази жена не е местна. Не я познавам”, каза още отец Григорий. По думите на отец Иван и друг път се е случвало касата в храма да бъде разбита от външни лица. „За мен кражбата от храма е голямо престъпление”, каза отец Иван от приюта в Нови хан.", "date": "2018.05.22", "title": "Жена задигна парите от храма в приюта в Нови хан"}
{"url": "http://www.novinite.bg/articles/160078/Nov-vid-telefonna-izmama-na-vazrastni-hora-v-Dupnica", "text": "Нов вид телефонна измама в Дупница. Този път измамниците се представят за служители на общината, а целта им е имотна облага. Те се обаждат на домашния телефон на възрастни хора, казват им, че е възникнал документален проблем с техен имот и им предлагат помощ да го отстранят, като ги посетят на място. За схемата алармираха от общината, след като им се оплака възрастна жена от града.Схемата започва с обаждане на домашния телефон. От едната страна е „ало” измамник, представящ се за служител на Община Дупница, а от другата - 76-годишната Надежда Велкова.Мнимият служител успява да убеди жената, че трябва да се срещнат като той дори би могъл да й помогне с документацията като я посети на адрес. Надежда се подвела, тъй като наистина от няколко месеца подготвя документи за продажба на имот.След срещата Надежда събрала необходимите документи, но вместо да чака втора среща с измамника, решила да отиде в общината, за да свърши по-бързо работа. Там разбира, че за малко да стане жертва на имотна измама. От общината с почуда разбират, че измамникът е използвам името на реален техен служител, но от друг отдел.Възрастната жена решава да не подава жалба в полицията, защото редовно й се налагал да се справя с „ало” измамници.По данни на полицията пенсионерите от Дупнишко са едни от най-атакуваните, но за техен късмет и най-трудно податливите.От полицията призовават за повече мнителност по отношение на телефонните обаждания с цел искане на пари или документи.", "date": "2018.05.22", "title": "Нов вид телефонна измама на възрастни хора в Дупница"}
{"url": "http://www.novinite.bg/articles/160090/6-godini-sled-silnoto-zemetresenie-Moleben-i-vodosvet-za-zdrave-v-Pernik", "text": "Молебен и водосвет за здраве и благоденствие събира днес жителите на Перник за шеста поредна година след голямото земетресение през май 2012 година. Светият ритуал ще се извърши пред централния храм в града „Св. Иван Рилски” от 10 часа. В него ще се включи и новият викарий на Софийската епархия Белоградчишкият епископ Поликарп, който вече е идвал в града ни на празнична Света Литургия за Великден. За ритуала са поканени всички граждани на Перник да се включат в общата молитва.  Ще бъде раздаден и курбан, който се осъществява с подкрепата на Община Перник. По-късно от 11:00 ч. с курбан за здраве ще се отбележи и годишнината от земетресението в центъра на село Дивотино, което беше едно от най-пострадалите населени места в Пернишко. Най-силното земетресение в страната от 70 години, с магнитуд 5,8 по скалата на Рихтер, разлюля Пернишко в нощта на 21 срещу 22 май 2012 година. Трусът бе в 03:00 ч. след полунощ, на 10 км от Перник. Последваха серия вторични трусове, най-силният от тях бе с магнитуд 4,7 по Рихтер. Трусът предизвика разрушения в района на Перник, стотици хора напуснаха домовете си през нощта, а някои от тях и за по-дълго, като заживяха във фургони. Около 8000 молби на граждани постъпиха пред правителството с искане за помощ от държавата за възстановяване на попуканите и с разрушения домове. Хиляди бяха и тези, които ремонтираха домовете си със собствени сили и средства, без да искат помощ от държавата. Повече от 220 бяха жилищата със заповеди за събаряне. Над 14 млн. лева бяха отпуснатите средства за възстановяването на частни сгради и постройки, а около 8 млн. лв. са парите, осигурени за обществени сгради – училища, читалища, детски градини. Бяха изградени и две нови детски заведения – в градския парк на Перник и в град Батановци. Близо 800 хил. лв. са дадени за черквите в региона.", "date": "2018.05.22", "title": "6 години след силното земетресение: Молебен и водосвет за здраве в Перник"}
{"url": "http://www.novinite.bg/articles/160121/12-pejki-s-formata-na-bukvi-ot-kirilicata-postavyat-v-Sofiya", "text": "Проектът \"Скритите букви\" на фондация \"Прочети София\" започва днес от 19.00 ч. в Музея за история на София (Централната минерална баня), съобщават инициаторите. \"Скритите букви\" вплита в обща идея поезия, типография и градска среда и създава нови места за четене в столицата. От днес до 28 май ще бъдат поставени всички 12 оригинални пейки с формата на букви от кирилицата - Б, Д, Ж, З, И, Й, Ц, Ч, Ш, Щ, Ъ, ь, Ю, Я, без графичен аналог в латиницата и гръцката азбука. В идните дни ще бъде активна и карта, която ще обозначава местата, на които са поставени пейките. Прикрити в центъра на града, пейките ще очертаят и своеобразен маршрут от някои от най-интересните и значими имена в съвременната българска поезия, като Мирела Иванова, Георги Господинов, Силвия Чолева, Цочо Бояджиев, Надежда Радулова, Иван Ланджев, Марин Бодаков, Красимира Джисова, Стефан Иванов, Мария Калинова, Петър Чухов, Галина Николова, Никола Петров и Анна Лазарова. При всяка пейка ще бъде поставено по едно стихотворение, вдъхновено, посветено или въображаемо свързано с дадена буква. На 24 май в 12:00 ч. от Музея за история на София ще започне първата Литературна разходка по пътя на \"Скритите букви\". Неин водещ ще бъде Александър Шпатов от Сдружение за градски читални, създатели на Литературната карта на София. Туровете ще обхващат истории за града и литературна София, като разказ за Арменското кафене и легендарната сладкарница \"Цар Освободител\", за убитите софийски книжари, за книжарницата на Тодор Чипев, за чуждестранните писатели, свързани с града, както и за съвременните форми на представяне на литература в него.Няколко дни преди официалното начало на проекта, арх. Анета Василева, художникът Кирил Златков, кураторът Владия Михайлова, Адриана Андреева и Бояна Гяурова от студио \"Комплект\" ще обсъдят \"Случаят \"Скритите букви\" и други намеси в градска среда\". Дискусията е на 17 май от 19:00 ч. в \"Генератор\". Сред основните теми са какви временни и постоянни намеси са възможни в града, какво е отношението на институциите към провокациите в градска среда, как творците взаимодействат със законите и администрацията, къде се намираме спрямо световните тенденции за намеса в градската среда, може ли средата да развива критично мислене и да създава активни граждански позиции, дали институционализацията на изкуството помага или пречи на обществото. Проектът \"Скритите букви\" се реализира с финансовата подкрепа на \"Културна програма за Българското председателство на Съвета на ЕС-2018 г.\" на Националния фонд \"Култура\".", "date": "2018.05.22", "title": "12 пейки с формата на букви от кирилицата поставят в София"}
{"url": "http://www.novinite.bg/articles/160097/Sabaryat-nezakonni-kashti-i-pavilioni-v-Stolipinovo", "text": "Поредна акция по събаряне на незаконни къщи и павилиони ще се проведе днес в пловдивския квартал Столипиново. Сградите са били построени без необходимите разрешителни и документи и затова районната администрация в квартал \"Източен\" е предприела действия по тяхното премахване.В квартала ще влязат багери, за да съборят 2 къщи и 25 търговски обекта. През последните години наблюденията на районната администрация са, че все повече хора започват да строят незаконни постройки в междублоковите пространства, затова и започва масирана акция по тяхното премахване.Николай Чунчуков, кмет на район \"Източен\", Пловдив: В тези междублокови пространства нашите наблюдения в последните години са, че жителите на района се опитват да строят незаконно къщи и търговски обекти, но през последните години ние сме издали над 100 такива заповеди. Това е поредната акция по премахване на такива къщи и търговски обекти, тъй като мястото е общинско, теренът не е предназначен за строителство.Собствениците на тези постройки са ги построили без съответните разрешения и документи, обясни Чунчуков - \"на тези постройки мястото им не е тук\", коментира той.", "date": "2018.05.22", "title": "Събарят незаконни къщи и павилиони в Столипиново"}
{"url": "http://www.novinite.bg/articles/160095/Mark-Zukarbarg-dava-pokazaniya-pred-EP", "text": "Президентът на „Фейсбук” Марк Зукърбърг днес ще даде показания пред Европейския парламент във връзка със скандала с „Кеймбридж аналитика”.Социалната мрежа призна, че личните данни на около 87 милиона нейни потребители са били предоставени на британската консултантска компания, която е работила за предизборната кампания на американския президент и в кампанията за Брекзит.Регламентът за защита на личните данни (GDPR) на ЕС, който влиза в сила на 25 май, цели да даде на потребителите повече контрол върху личните им данни, включително и в интернет. Предвидени са големи глоби за компании, които не се съобразяват с него.Изслушването започна в 19 ч. българско време и ще бъде предавано на живо във „Фейсбук”. ", "date": "2018.05.22", "title": "Марк Зукърбърг дава показания пред ЕП"}
{"url": "http://www.novinite.bg/articles/160103/Treta-liniya-na-metroto-e-zavarshena-na-60", "text": "Вече имаме почти 60% - 58% изпълнение на третата линия на метрото. Това каза в предаването \"Денят започва\" по БНТ директорът на \"Метрополитен\" ЕАД инж. Стоян Братоев. \"И преди имаше карти, просто сменихме визията. Подложката, основата, върху която бяха предишните карти, беше остаряла. Купихме специална картова основа от Института по картография, върху която се нанесоха схемата на метрото, схемата на градския транспорт\", разказа инж. Братоев. \"Основните туристически обекти изведохме, които има София. Като готвихме изданието за тази новата, актуалната карта, ние имахме предвид, че вече София стана наистина сериозна туристическа дестинация\", продължи той. По думите му след няколко години, след като се пусне третата линия, ще трябва отново картите да бъдат обновени.", "date": "2018.05.22", "title": "Трета линия на метрото е завършена на 60%"}
{"url": "http://www.novinite.bg/articles/160104/70-ot-sofiyanci-Gradat-e-mrasen-Samo-1-chistyat", "text": "Близо 30 процента от жителите на София, или почти всеки трети софиянец, е доволен от чистотата на столичния град, показват данни от анализ на Евростат, посветен на \"Зелената седмица в ЕС\", която продължава до 25 май.От тези 30 процента обаче - 26 процента са по-скоро \"доволни\" и едва 4 процента - \"много доволни\", сочат детайли от анализа.Други 42 процента от софиянци са по-скоро \"недоволни\", а 28 процента са \"много недоволни\" от чистотата на столицата, отчита Евростат, което показва, че двама от всеки трима столичани имат претенции към чистотата в София.По този показател българската столица е на 26-та позиция сред столиците на страните-членки на ЕС, като зад нас са само Братислава и Рим. Анализът отчита равнището на удовлетвореността от чистотата общо на 109 европейски града.Когато се сравняват обаче данните на Евростат, с желанието на софиянци сами да си помогнат и да изчистят града си, се отчита значително разминаване между процента на \"недоволните\" столичани и броя на жителите на София, които доброволно са се включили в пролетното почистване на София преди броени дни на този месец.По данни на столичната община само около 13 хиляди софиянци, или едва около 1 процент от жителите на София, са се включили като доброволци в кампанията за пролетното почистване, когато са засадени 5 400 дръвчета, събрани са над 6 200 тона отпадъци, премахнати са 66 нерегламентирани сметища и т.н.", "date": "2018.05.22", "title": "70% от софиянци: Градът е мръсен! Само 1% чистят"}
{"url": "http://www.novinite.bg/articles/160111/Ogneborci-ot-Burgas-Sliven-i-Yambol-premeriha-sili-v-sastezanie-po-pojaroprilojen-sport", "text": "На 18 май в град Нова Загора се проведе тазгодишното зонално състезание попожароприложен спорт. В надпреварата взеха участие отборите на Регионалните дирекции„Пожарна безопасност и защита на населението” (ПБЗН) от градовете Бургас, Сливен и Ямбол.Състезанията по пожароприложен спорт имат за цел да допринесат за повишаване нафизическата подготовка и професионалното майсторство на служителите от службите за ПБЗН.Те се провеждат ежегодно, като включват следните етапи: районни, областни, зонални,републикански преглед и състезание за купата на БФППС. В районите състезания участватслужителите от съответните районни служби, в областните – сборните отбори на районнитеслужби на територията на съответната област, а в зоналните – сборните представителни отборина няколко регионални дирекции ПБЗН.Тези състезания представляват заключителен етап от целогодишната професионалнаподготовка на огнеборците и дават възможност на изявилите се състезатели за участие врепубликански и международни прояви по този вид спорт. В състезателните дисциплини савключени атрактивни елементи от ежедневната дейност на огнеборците.Състезанието в гр. Нова Загора се проведе в четири дисциплини: „Изкачване сщурмова стълба“; „100-метрова пътека с препятствия“; „Пожарна щафета 4 х 100 м спрепятствия“ и „Бойно разгръщане от мотопомпа“. Същото се организира ежегодно, катодомакинството е на ротационен принцип между трите области.Надпреварата бе открита от директора на РДПБЗН-Сливен комисар Владимир Демиреви от заместник-кмета на община Нова Загора Ивайло Енев. Те поздравиха състезателите заположените усилия за подготовка и пожелаха успех и достойно представяне на всички.Комплексен победител в състезанието е отборът на РДПБЗН-Бургас с 6 наказателниточки, следван от РДПБЗН-Ямбол с 9 наказателни точки и РДПБЗН-Сливен също с 9наказателни точки. В индивидуалните дисциплини комплексната надпревара бе спечелена отЯнко Каменски с общо време 36,87 сек., следван от Валентин Великов – 40,64 сек. и от СтефанТашев – 40,88 сек., и тримата състезатели от отбора на РДПБЗН-Бургас.Състезанието премина в дух на добро спортсменско поведение и колегиалност.Победителите от РДПБЗН-Бургас ще вземат участие в Републиканския преглед попожароприложен спорт, който ще се състои в гр. Варна в началото на месец юни.", "date": "2018.05.22", "title": "Огнеборци от Бургас, Сливен и Ямбол премериха сили в състезание по  пожароприложен спорт"}
{"url": "http://www.novinite.bg/articles/160127/Veliko-Tarnovo-domakinstva-Evropejskata-olimpiada-za-sigurnost-i-otbrana", "text": "Финалният етап на международната Олимпиада по обща европейска политиказа сигурност и отбрана се провежда във Велико Търново от днес до 25 майвключително. Курсанти, кадети и военнослужещи от 15 държави пристигнаха в Старатастолица за престижното събитие, което е част от официалния календар на българскотопредседателство на Съвета на Европейския съюз. Домакин на надпреварата еНационалният военен университет „Васил Левски“.Големият форум бе открит днес, а сред гостите бе заместник-кметът на ВеликоТърново проф. Георги Камарашев. Той поздрави всички присъстващи от името на кметаДаниел Панов и подчерта, че олимпиадата издига авторитета както на града, така и наНВУ „Васил Левски“. Приветствия отправиха също заместник-министърът набългарското европредседателство Олег Петков, ректорът на НВУ бриг. ген. ПламенБогданов, чуждестранни гости.Близо 40 курсанти от 30 военни университети и академии в Европа ще премерятсили в олимпиадата. България е представена от курсант-старшина Стилиян Славчев/НВУ „Васил Левски“/ и курсант Димитър Стойков /ВВМУ „Н. Й. Вапцаров“/.Участниците, както и още десетки гости и членове на оценяващото жури ще се включати в традиционното шествие за 24 май, организирано от Община Велико Търново заДеня на българската просвета, култура и писменост.Олимпиадата по обща европейска политика за сигурност и отбрана се провеждапрез година, а настоящето й издание е четвърто. Състезанието е третото значимосъбитие във Велико Търново, посветено на българското европредседателство. ВСтарата столица преди месец заседава Съветът на европейските общини и региони.Седмица след това Велико Търново посрещна над 150 участници от редица държави заМеждународната борса „Културен туризъм“.", "date": "2018.05.22", "title": "Велико Търново домакинства Европейската олимпиада за сигурност и отбрана"}
{"url": "http://www.novinite.bg/articles/160094/Protesti-za-i-protiv-AEC-Belene", "text": "Протести „за” и „против” АЕЦ „Белене”. Новото обединение в дясно – „Демократична България” излиза срещу проекта. Определя го като опасен и неизгоден.В същото време АБВ организира митинг в защита на новата централа.Припомняме, че преди дни кабинетът „Борисов” обяви рестарт на АЕЦ „Белене”. Ако идеята получи зелена светлина и от Народното събрание, ще се търси проект на пазарен принцип, без държавни гаранции и без дългосрочни договори за изкупуване на ток. Китайски инвеститор вече официално заяви интерес към втора ядрена централа.", "date": "2018.05.22", "title": "Протести „за” и „против” АЕЦ „Белене”"}
{"url": "http://www.novinite.bg/articles/160114/Angelkova-Ne-znam-zashto-tezi-koito-kampinguvat-smyatat-che-sa-izvan-zakona", "text": "\"Не знам защо тези, които къмпингуват, смятат, че са извън закона и не трябва да бъдат проверявани. И това лято ще има проверки, не смятам, че едни хора трябва да имат права над други хора. Тези хора, които къмпингуват \"свободно\" по плажовете, не искат да има регулация. Това заяви министърът на туризма Николина Ангелкова. По думите ѝ именно заради \"група хора на прекалено крайни позиции\" работната група не е успяла да разработи облекчени регулации за създаването на къмпинги у нас.В коментар за плаж \"Корал\", където природозащитници се опасяват, че частен инвеститор ще заграби плажа и прилежащата му територия, Ангелкова уточни пред bTV, че е нужно изготвянето на общ устройствен план, но \"когато се стартира такава процедура се слага каруцата пред коня, започват едни спорове, на които не им е мястото на този етап.\" На въпрос защо е допуснат хотелът, построен директно върху плажа до Слънчев бряг министърът на туризма каза, че държавата е реагирала, но строителството му  е станало през 2001 година: \"Държавата е реагирала, това се е случило през 2001 г. Има много безумия от приватизацията. Той е частна собственост. По Конституция частната собственост е неприкосновена.\" Ангелкова уточни още, че министерството на туризма няма правомощия да следи за нивата на шум по Черноморието. Тя прогнозира през настоящия сезон чуждестранните туристи да бъдат близо 6 милиона, а очакваните печалби да са на стойност около и над 4 милиарда лева.", "date": "2018.05.22", "title": "Ангелкова: Не знам защо тези, които къмпингуват, смятат, че са извън закона"}
{"url": "http://www.novinite.bg/articles/160116/Opashka-ot-kamioni-zadrasti-Dunav-most-2", "text": "Опашка от тежкотоварни автомобили, дълга около 2 километра се е образувала на Дунав мост 2 между Видин и румънския град  Калафат, съобщи слушатели БНР.Причина за създалата се ситуация е интензивният трафик на изхода от България, съобщиха от компанията за управление на съоръжението.Оттам уверяват, че се Работи се на пълен капацитет и се очаква скоро опашката от ТИР-ове да намалее. ", "date": "2018.05.22", "title": "Опашка от камиони задръсти Дунав мост 2"}
{"url": "http://www.novinite.bg/articles/160106/Zashto-politicite-mrazyat-divoto-kampinguvane", "text": "Щурмът на политиците срещу хората с палатки има две причини, една ясна и една не толкова. Сигурната е купищата пари, които се разиграват, грижата да се осигури благоденствието на хотелския бизнес, който пък да се отблагодари със солидни суми: обръчът от фирми трябва да е стабилен, нахранен, доходоносен. Добре е всеки плаж да се монетизира, а после, както обича нашият премиер (дето скоро обяви, че обидата срещу него била обида за целия български народ), българите да се нахокат, че ходят в Гърция и да се призоват да влеят пари в българската икономика - понеже, видиш ли, за нейните златни цифрички трябва най-напред да те е грижа, вместо за личната ти почивка. В добавка тук-таме трябва да се пусне слуха, че ако почиваш на палатка, си \"зелен\", значи предадел, протестър, боклук, който не вниква във виталните политически решения към българската природа. Аман от тебе дето все пречиш да вдигнем лифтове до майната си, да пляснем пет хотела директно на плажната ивица, и въобще да правим каквото си щем, както най-добре си знаем. В атаката срещу палатките обаче има още една, скрита причина. И тя е че политиците имат инстинкт за една особеност на дивото къмпингуване, която ги притеснява твърде много. Тя е в това, чe между всичките си безценни предимства, дивото къмпингуване е политически акт. В основата си е радикален опит в изключване от системата. Край на телевизорите, край на социалните мрежи, край на медиите, окончателен срив в Матрицата. Shutdown. Да живееш на безлюден плаж, да посрещаш изгрева и да спиш под звездите, да чистиш главата си от плаките на всекидневието - няма нищо по-влудяващо за един политик. Политикът по дефиниция иска да стои винаги като фонов шум в главата ти, да облъчва ума ти, да е там непрекъснато. Не е важно дали ги псуваш по телевизора или по форумите, важното е мисълта ти да се занимава с тях. Няма по-голям ужас за политиката от опитите да се изключиш. Някой трябва да налива в мелниците ѝ непрекъснато, някой трябва живее под един покрив с нея. Перфектният човек е този, който се събужда със сутрешен блок, не пропуска емисия новини и си ляга със смлян на пастет мозък. Eлекторат, данъкоплатец, гражданин, протестър, апатик, форумен специалист - важното е да си необходима биомаса, глина за обработка. Оттам насетне всичко е лесно.  Толкова за \"незаконните\" къмпингуващи и преследващите ги политици. Свивайте шатрите, загасяйте огъня, кажете сбогом на вълните. Политиците имат нужда от вас.", "date": "2018.05.22", "title": "Защо политиците мразят дивото къмпингуване"}
{"url": "http://www.novinite.bg/articles/160102/Koshmarni-zadrastvaniya-po-Hemus-ochakvat-shoforite-cyalo-lyato", "text": "Тръбата в посока към София на прясно ремонтирания тунел \"Витиня\" ще е затворена още месеци наред и цяло лято пътуването по така наречената магистрала \"Хемус\" ще е ад. Това се разбра от информация на Агенция \"Пътна инфраструктура\" (АПИ). Скандалното за \"Витиня\" е, че той съвсем наскоро беше ремонтиран и в него в момента не се извършва нищо. От миналата седмица преди тунела и в двете посоки се образуват гигантски задръствания. Обяснението на АПИ е, че тече заздравяване на близкия виадукт при 33-ти км, а \"тунел \"Витиня\" попада в този участък\". Този аргумент е абсолютно несъстоятелен, тъй като през септември м.г. ремонтът на двете тръби беше отчетен като постигане на \"изключително качество на строителството\" от регионалния министър Николай Нанков.Лошата новина за пътуващите е, че цяло лято трафикът ще минава двупосочно само през едната тръба на тунела. Тръбата за София няма да бъде отворена, преди да бъде завършен виадуктът. Според отговора на АПИ до в. \"Сега\" това ще продължи \"до края на строителния сезон\". На страницата на агенцията обаче е уточнено, че се очаква ремонтът да продължи до декември. Дори и тогава обаче адът няма да свърши. АПИ съобщи, че всъщност, докато тунелът към София е затворен, ще се извършват проучвателни дейности, за да се планира негов бъдещ ремонт. Което означава, че по \"Хемус\" в близките години едва ли ще се пътува нормално. Кошмарът обаче тепърва предстои. Във вторник трябва да бъдат отворени офертите за изработването на технически проекти за ремонт на още два тунела по \"Хемус\" - \"Топли дол\" и \"Правешки ханове\". Задание за ремонт има и за тунел \"Траянови врата\" на магистрала \"Тракия\". Стойността на поръчката за проектиране е 1.01 млн. лв. без ДДС и се финансира от данъкоплатците. Така реално основните изходи на столицата на север и на изток ще бъдат блокирани за дълго време - от два месеца и магистрала \"Люлин\" е затворена в посока към София заради срутване.", "date": "2018.05.22", "title": "Кошмарни задръствания по \"Хемус\" очакват шофьорите цяло лято"}
{"url": "http://www.novinite.bg/articles/160096/Dimitar-Delchev-Borisov-ni-buta-na-iztok-stavame-oshte-po-zavisimi-ot-Kremal", "text": "Свалянето на мораториума за Белене е подписване на празен чек за правителството. От ДБГ сме категорични, че докато не е ясно как ще изглежда проектът, кой ще го финансира, дали държавата пак ще харчи милиарди левове от бюджета, не трябва да пада забраната за строеж, заяви пред Нова телевизия Димитър Делчев, председател на „Движение България на гражданите“.ГЕРБ, БСП и ДПС са се прегърнали за АЕЦ Белене, истинската опозиция, която я е грижа за бъдещето на България, е извънпарламентарната демократична общност, каза той.От 2009 година до днес премиерът Борисов е преминал многократно от фазата, че Белене е гьол до това, че е необходим проект. Ако АЕЦ се управлява, както държавата в момента, с постоянно включване и изключване, той несъмнено ще гръмне. Трябва да се внимава с този проект, каза още председателят на ДБГ.Според Делчев проектът Белене отдавна не е икономически, а политически.Делчев е категоричен, че последната нотификация от ЕС за проекта е от 2007 година, а сега е необходима нова.На хората от Северна България не им е все едно къде ще се съхранява отработеното ядрено гориво, дали ще е до Плевен, до Монтана или Видин. Правителството без да е решило проблемите, не трябва да създава нови, заяви той.", "date": "2018.05.22", "title": "Димитър Делчев: Борисов ни бута на изток, ставаме още по-зависими от Кремъл"}
{"url": "http://www.novinite.bg/articles/160113/Darjavnata-socialna-pomosht-za-parvoklasnici-shte-e-250-lv-prez-2018-2019-g", "text": "Държавата да подпомогне с 250 лв. еднократна помощ семейства с първокласници наесен, предвижда проект на постановление, внесен за обсъждане в Министерския съвет от социалния министър Бисер Петков.Помощта за учебната 2018/2019 г. е в същия размер, какъвто бе определен за 2017/2018 г.Помощта се отнася за деца, записани в I клас в държавно или общинско училище и е с цел покриване на част от разходите на родителите.Изискванията за получаването ѝ е детето да живее постоянно в страната и средномесечния доход на член от семейството за предходните 12 месеца е по-нисък или равен на дохода, определен със Закона за държавния бюджет на Република България (ЗДБРБ) за съответната година. За 2018 г. той е 450 лв.Помощта се предоставя без доходен тест за деца с трайни увреждания, деца с един жив родител и деца, настанени в семейства на роднини и близки и приемни семейства.Очаква с еднократната помощ да бъдат подкрепени 46 000 деца.Предвидените средства са 11 500 000 лв.", "date": "2018.05.22", "title": "Държавната социална помощ за първокласници ще е 250 лв. през 2018/2019 г."}
{"url": "http://www.novinite.bg/articles/160132/Zam-ministar-Krasimir-Jivkov-Nad-34-ot-teritoriyata-na-Balgariya-e-chast-ot-Natura-2000", "text": "Защитените зони в България са общо 340, покриващи 34,4% от територията на страната. Това ни нарежда на едно от челните места в Европа“, заяви зам. -министърът на околната среда и водите  Красимир Живков при откриването на Информационния ден за „Натура 2000“ в МОСВ.Той обясни, че България е една от най-богатите на биологично разнообразие държави в Европа. На площ от 111 хил. кв. км е съсредоточено изключително голямо биологично разнообразие в три биогеогеографски района – Черноморски, Континентален и Алпийски. „Нашият принос към мрежата „Натура 2000“ се изразява в опазването на 90 типа хабитати, важни местообитания на 100 вида растения и 226 вида животни, определени от европейските директиви“, допълни Красимир Живков.Зам.-министърът заяви, че програмата LIFE е затвърдила своите позиции като един от основните инструменти,  подпомагащ изпълнението и прилагането на политиките в областта на околната среда и климата. Доказателство за това са все по-нарастващият интерес към програмата и увеличаването на броя на бенефициентите.На днешното събитие бяха представени мерките, свързани с „Натура 2000“ по оперативни програми „Околна среда“, „Развитие на човешките ресурси“, „Иновации и конкурентоспособност“, Програма за развитие на селските райони и Програма за морско дело и рибарство. Бяха представени и приоритетни теми за финансиране, свързани с  „Натура 2000“ по програма  LIFE. Представени бяха и добри практики по успешно реализирани проекти с финансовата подкрепа на програма LIFE на ЕС. ", "date": "2018.05.22", "title": "Зам.-министър Красимир Живков: Над 34% от територията на България е част от „Натура 2000“"}
{"url": "http://www.novinite.bg/articles/160141/Savetat-prie-nov-podhod-za-dogovaryaneto-i-sklyuchvaneto-na-targovski-sporazumeniya-na-ES", "text": "Съветът по външни работи в частта си Търговия прие заключения относнодоговарянето и сключването на търговски споразумения на ЕС. В заключенията сеизлагат основните принципи, на които ще се базира подходът на Съвета приводенето на търговски преговори в бъдеще.Този подход е изготвен най-вече в отговор на Становището на Съда на ЕС относноразпределението на компетенциите между Съюза и неговите държавичленки за сключването на ССТ между ЕС и Сингапур. В решението си Съдътпостанови, че само разпоредбите, отнасящи се до непреките чуждестранниинвестиции и режима за уреждане на спорове между инвеститори и държави,попадат в обхвата на „споделената компетентност“.Подходът отразява също речта на председателя Юнкер от 2017 г. за състояниетона Съюза и съобщението на Комисията „Балансирана и прогресивна търговскаполитика с цел извличане на ползите от глобализацията“, където се изтъква нуждатада се гарантира легитимността и всеобхватността на процесите на договаряне иприемане в търговската политика, независимо дали окончателното решение заприемане се взема само на равнище ЕС или и на равнище държави членки.В заключенията Съветът взема под внимание намерението на Комисията да отправипрепоръка за разделяне в отделни споразумения на разпоредбите, свързани синвестициите, които ще изискват одобрение от ЕС и всички негови държави членки,и другите търговски разпоредби, които попадат в обхвата на изключителнатакомпетентност на ЕС. В текста се посочва и как Съветът възнамерява да подходипо този въпрос в бъдеще, включително в конкретния случай със споразуменията сАвстралия, Нова Зеландия и Япония.Акцент се поставя също върху ролята на Съвета в преговорите, и по-специалноучастието му на всички етапи от преговорния процес, като се посочва колко важно еда се работи за постигането на консенсусни решения във възможно най-голямастепен, за да се гарантира, че при търговските споразумения интересите иопасенията на всички държави членки са взети адекватно предвид.В заключенията си Съветът изтъква, че е важно всички заинтересовани страни,включително националните парламенти и гражданското общество, да бъдатинформирани за напредъка и съдържанието на договаряните търговскиспоразумения.„Днес проведохме политическо обсъждане по тези три споразумения и се надявам дауспеем да потвърдим твърде амбициозния график за тяхното подписване“, заявиминистър Емил Караниколов. Министерство на търговията и индустрия на Сингапур,от своя страна приветства силната подкрепа на икономическия министър за усилиятаи съвместната работа по Споразумението за свободна търговия между ЕС и Сингапур(EUSFTA).", "date": "2018.05.22", "title": "Съветът прие нов подход за договарянето и сключването на търговски  споразумения на ЕС"}
{"url": "http://www.novinite.bg/articles/160118/Tehnokrati-pokazvat-mini-vodorodni-koli-na-deca-i-mladeji-pred-NDK", "text": "Образователен център „Технократи“ ще представи мини водородни коли на деца и младежи на 27-ми и 28-ми май пред НДК. Събитието е част от първия по рода си у нас Hydrogen Summit - Срещата на високо равнище по въпросите на водорода в Централна иИзточна Европа, за който директно от Брюксел пристигат два автомобила, задвижвани отводород за свободен тест драйв в столицата.На изложението пред НДК „Технократи” ще запознаят деца и възрастни с бъдещето, коетоносят възобновяемите енергийни източници чрез интересни и практически експерименти,включващи слънце, вятър и вода. Фокусът ще бъде върху разделянето на водата на съставнитеѝ водород и кислород и задвижването на мини автомобил чрез водород. Eкип от обучители щеводят демонстрацията и ще напътстват децата като обясняват всеки елемент от процеса и щеги насърчават сами да експериментират. Едновременно с практиката, децата ще добият иценни теоретични познания по въпросите на зелената енергия и бъдещето на световнатаикономика и енергетика.Събитието ще се проведе на 27-ми и 28-ми май от 11 ч. до 17 ч. пред НДК, пл. „Баба Неделя“,с вход свободен, а на 1-ви юни на пл. “Народно събрание” /пред БАН/ от 10 ч. до 17 ч.Децата в Благоевград и Стара Загора ще имат възможността да направят същите експериментина 30-ти и 31-ви май.Hydrogen Summit е организиран от Съвместното предприятие “Горивни клетки и водород&quot;заедно с Петър Курумбашев, член на Делегацията на българските социалисти в ЕП, Българскатаакадемия на науките, Министерство на транспорта, информационните технологии исъобщенията, Министерство на образованието и науката и Столична община.На официалното откриване на 27-ми май от 11 ч., участие ще вземат представители наЕвропейския парламент и учени, сред които г-н Петър Курумбашев, член на ЕП, г-н АнгелПопов, Министър на транспорта, информационните технологии и комуникациите, проф.Евелина Славчева, директор на ИЕЕС – БАН, проф. Костадин Костадинов от Министерство наОбразованието и науката. Специален гост е и г-н Барт Биебуюк, изпълнителен директор наСъвместното предприятие “Горивни клетки и водород”.", "date": "2018.05.22", "title": "„Технократи” показват мини водородни коли на деца и  младежи пред НДК"}
{"url": "http://www.novinite.bg/articles/160072/Promeni-v-parkiraneto-v-Sofiya-zaradi-panaira-na-knigata", "text": "Пролетният панаир на книгата променя паркирането в София от днес, съобщи ЦГМ. От 11:00 до 19:30 часа днес, от 08:30 до 19:30 часа на 25.05.2018 г., от 08:30 до 19:30 часа на 28.05.2018 г. и от 17:00 до 19:30 часа на 03.06.2018 г. се забранява престоят и паркирането на пътни превозни средства с изключение на автомобилите обслужващи мероприятието на бул. \"Партриарх Евтимий\", в частта до ул. \"Проф. Фритьоф Нансен\", от страната на НДК - 10 /десет/ паркоместа.„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.05.22", "title": "Промени в паркирането в София заради панаира на книгата"}
{"url": "http://www.novinite.bg/articles/160091/Kristian-Vigenin-za-evropredsedatelstvoto-V-Sofiya-ne-se-e-sluchilo-neshto-grandiozno-i-neobichajno", "text": "„В София не се e случило нещо грандиозно и необичайно.” Това заяви международниятсекретар на ПГ на „БСП за България” Кристиан Вигенин пред БНТ по поводевропредседателството ни. Той обясни, че по време на нашето председателство са поетиангажименти за инвестиции в региона и предстои да се види доколко това ще се случи. Подумите му не е имало и дългосрочен политически ангажимент на срещата на върха ЕС-Западни Балкани. „Свързаността с останалите страни е много важна. Виждаме обачеполитическите пречки. Много трудно е да се говори за бъдещо разширяване на ЕС.Страните членки също има какво да направят, докато дойде време за самотоприсъединяване”, обясни Вигенин. Според него преди политическата интеграция да сереализира, важен е подходът на свързване на региона, защото страните могат да сепревърнат де факто в част от ЕС и след това политическата крачка ще бъде бърза.По повод името на Македония, Вигенин попита дали Борисов е бил наясно за постигнатиякомпромис, дали го е подкрепил, ако го е направил, то с какви аргументи, а ако не – в Софиясе водят договорки и излиза едно потенциално име, което най-малкото е спорно.", "date": "2018.05.22", "title": "Кристиан Вигенин за европредседателството: В София не се e случило нещо грандиозно и необичайно"}
{"url": "http://www.novinite.bg/articles/160081/Neno-Dimov-AEC-Belene-ne-e-opasen-proekt-ima-si-ekoocenka", "text": "АЕЦ \"Белене\" не е опасен от екологична гледна точка. Има оценка за въздействие на околната среда, която е спазила изцяло европейските изисквания. Има действащ ОВОС, няма нужда от нова екооценка.Това заяви министър Нено Димов пред Нова телевизия. Той уточни, че къде ще бъдат съхранявани отпадъците е въпрос от компетенциите на Министерството на енергетиката. Електроавтомобилите няма да плащат екотакса, за хибридите тя ще бъде намалена, но за дизеловите автомобили над 10 години ще скочи с около 15%, каза министърът. По думите му след края на Председателството страната ни ще започне кампания срещу двойния стандарт за автомобилите в Европа. В западните страни се свалят изкуствено цените на старите коли, за да се купуват те повече от Източна Европа, обясни Димов. Той коментира и изваждането на плаж „Болата” от резервата „Калиакра”. Територията остава защитена, разликата е, че е дадена за стопанисване на местните общности и кмета на района, обясни министър Нено Димов. ", "date": "2018.05.22", "title": "Нено Димов: АЕЦ Белене не е опасен проект, има си екооценка"}
{"url": "http://www.novinite.bg/articles/160093/Atlanticheskiya-savet-Da-sprem-prestaplenieto-AEC-Belene", "text": "Атлантическия съвет на България разпространи остра позиция срещу рестартирането на строителството на втора атомна централа у нас.Според организацията, в която членуват много авторитети в областта на външната политика и сигурността, АЕЦ Белене е корупционен и опасен за страната ни проект, чиято цел е да бъде продължена в дългосрочен период енергийната, а през нея и стратегическата зависимост на България от Кремъл.Според Атлантическия съвет нормален инвеститор не би влязъл в проекта без изрично и предварително поемане на всички основни рискове от българската държава, а печалба ще има само корумпирания политически елит и сателитите му.Ето и текста на цялата позиция:Българското правителство внесе в Народното събрание предложение за рестартиране на проекта АЕЦ \"Белене\" и отмяна на решението за прекратяването му, взето от 41-то Народно събрание на 28 март 2012 г. Крайната цел на този проект, както и на внесеното сега от правителството предложение за възобновяването на дейностите по него, е да бъде продължена в дългосрочен период енергийната, а през нея и стратегическата зависимост на България от Кремъл. АЕЦ „Белене\" ще обезкръви и затрудни функционирането на българската енергийна система и ще попречи на навлизането на нови технологии за евтина и чиста енергия. Колосалните разходи за окончателно погребване на отработеното ядрено гориво и за извеждане от експлоатация ще останат за децата и внуците ни, а щетите от евентуална авария биха ни унищожили икономически.Нормален инвеститор не би влязъл в проекта без изрично и предварително поемане на всички основни рискове от българската държава, а печалба ще има само корумпирания политически елит и сателитите му. Проектът АЕЦ „Белене\" ще затвърди руската намеса в българския политически и обществен живот и ще постави страната ни пред нови сериозни вътрешни и външни изпитания.\r\n\r\n\r\n\r\n1. Проектът АЕЦ „Белене\" е корупционен проект от момента на неговия замисъл и всеки етап от неговата реализация е стъпка в завладяването на българската държава от чужди интереси.2. Проектът АЕЦ „Белене\" е пряка заплаха за националната сигурност на България.3. Проектът АЕЦ „Белене\" е политически проект без икономическа целесъобразност. Огромните финансови загуби, които претърпя и продължава да търпи България от неговата реализация, се отразяват негативно върху стандарта на живот на българските граждани.4. Проектът АЕЦ „Белене\" е антибългарски проект. Той връща назад развитието на страната ни, поражда проблеми, които ще тежат върху бъдещите поколения.АСБ призовава българското правителство да промени незабавно решението си и да оттегли предложението си за рестартиране на проекта АЕЦ „Белене\".АСБ призовава народните представители от 44-то Народно събрание да осъзнаят огромната си отговорност пред България и да гласуват против решението на правителството.АСБ предупреждава българското правителство, че оставането му на власт е в пряка зависимост от решението по този въпрос на Народното събрание.АСБ призовава евроатлантическата общност в България да даде отпор на плановете на правитеството за АЕЦ БеленеУправителен съветна Атлантическия съвет на БългарияПозицията е изпратена до отговорните държавни институции в България и за информация до всички посолства на съюзните държави в НАТО и ЕС, до посолствата на страните партньори от Черноморския регион и Западните Балкани, до Главната квартира на НАТО, Европейската комисия, Европейския парламент и до българските медии.Димитрин Вичевсъпредседател на Управителния съвети представляващ Атлантическия съвет на България", "date": "2018.05.22", "title": "Атлантическия съвет: Да спрем престъплението АЕЦ Белене"}
{"url": "http://www.novinite.bg/articles/160092/Chetiri-partii-gubyat-registraciite-si-zaradi-nepodadeni-otcheti", "text": "Четири партии губят регистрациите си заради неподадени отчети в Сметната палата.„Тези партии за втора поредна година не са подали годишни финансови отчети. При това положение законът предвижда ние да сезираме прокуратура и тя да предприеме действия за заличаването на тези партии. Те ще бъдат заличени от Регистъра на политическите партии. Става въпрос за „Български земеделски съюз”, „Народняшка земеделска партия Никола Петков”, „Гражданска сила” и „Национално-патриотично обединение”, заяви в студиото на „Здравей, България” председателят на Сметната палата Цветан Цветков.25 от общо над 130 регистрирани партии се оказва, че не са подали финансовите отчети.„Броят на партиите е над 160 като голям процент от тях не водят активна политическа дейност, което предполага, че нямат приходи, нито разходи. Тези 25 партии, които не са си подали годишния финансов отчет ще бъдат глобени като размера на глобата е от 5000 до 10 000 лева”, добави председателят на Сметната палата Цветан Цветков.", "date": "2018.05.22", "title": "Четири партии губят регистрациите си заради неподадени отчети"}
{"url": "http://www.novinite.bg/articles/160138/Radev-kam-Putin-Ochakvam-da-napravim-strategicheski-pregled-v-dvustrannite-otnosheniya", "text": "Очаквам да направим стратегически преглед в нашите двустранни отношения\". Това заяви българският президент Румен Радев в началото на срещата си с руския президент Владимир Путин в Сочи.\"Ще се радвам на един откровен и задълбочен диалог, който да даде импулс на нашите правителства да работят в тази посока\", заяви още Радев, цитиран от БГНЕС.В началото на разговорите Радев поздрави Путин за встъпването му в длъжност и заяви, че целта на неговата визита е възстановяване на политическия диалог на най-високо ниво между двете страни.\"Нашите отношения са по-особени, те не се основават само на чисто политически и икономически интереси, а на дълбоките, исторически, културни и духовни връзки между нашите народи. Това прави и нашите отношения по-лесни, но в същото време ни задължават да поставяме откровено всички теми\", каза Радев.От своя страна Путин заяви, че след няколко дни ще има удоволствието да приеме и премиера на България.", "date": "2018.05.22", "title": "Радев към Путин: Очаквам да направим стратегически преглед в двустранните отношения"}
{"url": "http://www.novinite.bg/articles/160083/Proveryavat-stroeja-na-noviti-krilo-na-Parva-anglijska", "text": "От 13:00 часа днес кметът на София Йорданка Фандъкова ще провери изграждането на разширение на сградата на Първа английска гимназия и 112 Основно училище. В момента там се строи изцяло нов корпус с кабинети и класни стаи. Предвижда се и нов физкултурен салон.", "date": "2018.05.22", "title": "Проверяват строежа на новити крило на Първа английска"}
{"url": "http://www.novinite.bg/articles/160086/Angelkova-Kampinguvashtite-ne-sa-nad-zakona-proverki-shte-ima", "text": "Не знам защо тези, които къмпингуват, смятат, че са извън закона и не трябва да бъдат проверявани. Проверки ще има и това лято, заяви министърът на туризма Николина Ангелкова по бТВ.Не смятам, че едни хора трябва да имат права над други хора. Тези, които къмпингуват „свободно” по плажовете, не искат да има регулация”, каза още Ангелкова. Според нея именно заради „група хора на прекалено крайни позиции” работна група не е успяла да разработи облекчени регулации за създаването на къмпинги у нас.Трябва да се изготви общ устройствен план, но „когато се стартира такава процедура, се слага каруцата пред коня -  започват едни спорове, на които не им е мястото на този етап, коментира Ангелкова опасенията на природозащитници  че частен инвеститор ще заграби плажа \"Корал\". ", "date": "2018.05.22", "title": "Ангелкова: Къмпингуващите не са над закона, проверки ще има"}
{"url": "http://www.novinite.bg/articles/160101/Joncheva-Prisadata-na-Borisov-pokaza-che-politicite-ne-biva-da-lajat", "text": "Присъдата за Борисов показва, че политиците в България нямат право и не могат да си позволяват да лъжат, независимо дали става дума за предизборна кампания или извън нея.Това заяви говорителят на ПГ на \"БСП за България\" Елена Йончева по бТВ. Тя обясни, че присъдата е за казаните от него реплики пред камерите на националните телевизии многократно в Бургас, във Варна и след това повторени в националните медии, както от него, така и от членове на ГЕРБ. Йончева даде за пример казаното от Борисов на 13.03.2017г.: „Та това ново лице, което си позволи да каже за ГЕРБ, че краде и, ако продължи да изрече още една дума, ще наруша закона и ще изляза да кажа как бяхме принудени милиони да платим за нея. Много добре си спомням в предишния мандат как платихме едни големи пари, милиони. Казах просто да си мери приказките\". Тя обясни, че съдът е постановил, че това е клевета и не е вярно.„Не става въпрос за държавна тайна, а за това, че държавата не е плащала никакви милиони. Става дума за манипулация\", поясни депутатът. Елена Йончева обясни, че адвокатът на Бойко Борисов твърди, че той не е казал тези думи и ако ги е казал, те не се отнасят за нея и тя сама се е припознала в тези реплики. Тя изрази изненадата си, че никой, включително и нейни колеги журналисти, досега не са го попитали дали ги е казвал и ако ги е казал за кого са се отнасяли думите.„Неговият адвокат тогава неговото мнение ли изразява или прави своя интерпретация?“, попита народният представител. Тя изтъкна, че един от аргументите на адвокатите е бил и че казаното е било по време на кампания, като така се допуска, че по време на кампания може да се лъже и по този начин се прави политика у нас.„Всички ние, независимо дали сме журналисти, граждани, политици, трябва да търсим своите права в съда, за да не продължава държавата ни да бъде управлявана по този начин“, коментира говорителят на ПГ на левицата.Съдът постанови Борисов да плати 5000 лева. Тази сума ще дарим на кампанията \"Повече българчета за България 2018“, заключи Елена Йончева.", "date": "2018.05.22", "title": "Йончева: Присъдата на Борисов показа, че политиците не бива да лъжат"}
{"url": "http://www.novinite.bg/articles/160117/Chetiri-partii-gubyat-registraciite-si-zaradi-nepodadeni-otcheti", "text": "Четири партии губят регистрациите си заради неподадени отчети в Сметната палата.\"Тези партии за втора поредна година не са подали годишни финансови отчети. При това положение законът предвижда ние да сезираме прокуратура и тя да предприеме действия за заличаването на тези партии. Те ще бъдат заличени от Регистъра на политическите партии. Става въпрос за „Български земеделски съюз”, „Народняшка земеделска партия Никола Петков”, „Гражданска сила” и „Национално-патриотично обединение”, заяви председателят на Сметната палата Цветан Цветков пред Нова телевизия.25 от общо над 130 регистрирани партии се оказва, че не са подали финансовите отчети.„Броят на партиите е над 160 като голям процент от тях не водят активна политическа дейност, което предполага, че нямат приходи, нито разходи. Тези 25 партии, които не са си подали годишния финансов отчет ще бъдат глобени като размера на глобата е от 5000 до 10 000 лева”,добави председателят на Сметната палата Цветан Цветков.", "date": "2018.05.22", "title": "Четири партии губят регистрациите си заради неподадени отчети"}
