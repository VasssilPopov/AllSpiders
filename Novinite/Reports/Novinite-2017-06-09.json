{"url": "http://www.novinite.bg/articles/145245/Ofisat-na-badeshteto", "text": "\r\nОфисът на то ще разполага с виртуални папки, холограми и интернет навигация без необходимост от екрани, пише ВВС, предадено от Profit.bg.\r\nСлужителите ще могат да получават мигновена информация и да я визуализират по различни начини – от традиционния текст до 3D модели, които могат да се разширяват и свиват. Искате ли да видите какъв е архитектурният план на най-модерните сгради в град на другия край на света или да изследвате подробно човешкия мозък чрез холограмно копие? Трябват ви само очила. С тях ще можете да превръщате физическото си бюро във виртуален офис.\r\nКак работи?\r\nБъдещето на работните места не е чуждо на технологичните трансформации и не става въпрос само за по-модерен компютър и екран с по-голяма резолюция. Американската компания Meta съобщи, че в идните месеци ще пусне собствена версия на виртуален офис.\r\nСтава дума за среда с добавена реалност, която наслагва реални и виртуални екрани, като позволява на потребителя да борави с файловете с ръце. Новият софтуер се нарича Workspace и в момента е в етап на разработване.\r\nТой беше представен на изложението Augmented World Expo в Санта Клара, щата Калифорния, и функционира с очилата за виртуална реалност Meta2 на същата компания.\r\nХолограми\r\nСлагайки си тези очила, които ще струват 949 долара, потребителят ще може да вижда реалност на много екрани, да борави с файлове и да отваря и затваря документи с ръцете върху холограмите, насложени в реалния свят.\r\nТази система за боравене с холограмни обекти, наречена Airgrab, позволява също да подреждате документите на виртуални етажерки, както се случва в научнофантастичния филм „Специален доклад“, режисиран от Стивън Спилбърг през 2002 г.\r\n„Нашите клиенти искат да направят нещо повече от това да преследват дигитални влечуги и чудовища. 80% от тях идват от света да предприемачеството и само 5% - от развлекателната индустрия“, казва Мерън Грибец, създател и изпълнителен директор на компанията.\r\nПо време на представянето на системата Грибец показа на публиката как изважда файл от смартфона си във виртуалния , използвайки Airgrab. Връщането на файла от а в телефона също ще бъде възможно.\r\nВиртуален интернет\r\nСистемата предлага и виртуална интернет търсачка, която позволява да се сърфира и да се разглеждат уеб страници само с помощта на пръстите. Въпреки че все пак ще е необходимо да използвате реална клавиатура.\r\nГрибец казва, че всички служители на компанията му вече използват редовно виртуалния  Workspace и Meta2 и планират да елиминират физическите екрани. „Нашите клиенти искат да изведат работата си на нови равнища. 3D проектирането на продукти в реални размери, наблюдаването на множество холограмни екрани без необходимост от взиране в мониторите и наблюдаване на данни от друга перспектива“, допълва Грибец.\r\nТой смята, че технологията може да се приложи и на други пазари като архитектурата, образованието, индустриалните процеси и медицината. Но хора, които изпробваха новата система, коментираха, че очилата са доста тежки и не си представят да могат да ги носят часове наред.\r\nТака че обещанието за виртуален , които всички да могат да използват редовно, вероятно няма да бъде изпълнено в близко бъдеще.\r\n", "date": "2017.06.09", "title": "Офисът на бъдещето"}
{"url": "http://www.novinite.bg/articles/145247/Zashto-ima-seriozno-zabavyane-na-internet-vrazkata-v-Indiya", "text": "Липсата на масова интернет връзка в Индия и бурното навлизане на доставчици на този все още неразработен пазар предизвиква интересни ефекти, пише Profit.bg.Най-новата мобилна мрежа в Индия – Reliance Jio, може да се похвали с над 100 млн. нови потребители за по-малко от 1 година. Бързото повишаване на броя потребители обаче предизвика сериозно забавяне на интернет връзката.Ново проучване за скоростта на 4G връзката в 75 страни по света подрежда Индия единствено пред Коста Рика. Положението е даже още по-лошо – данните сочат, че 4G връзката в страната с над милиард население е „маргинално“ по-бърза от средната 3G скорост за света, пише CNN.Част от проблема е свързан с компанията Reliance Jio - мобилна мрежа, която добавя нови 4G потребители с невероятна скорост от септември миналата година. Потребителите се включват с охота, тъй като компанията предлага промоция за нови клиенти под формата на 6-месечен безплатен достъп. Паралелно с това, телекомът работи с много ниски месечни такси. Reliance Jio е собственост на най-богатия човек в Индия Мукеш Амбани, чиято политика за поддържане на ниски цени на разговорите, безплатния интернет и прочее прави много трудно влизането на индийския пазар на чуждестранни телекоми.Въпреки това, благодарение на Reliance Jio, покритието в страната се повиши драстично, като 80% от потребителите на мобилни услуги вече имат достъп до 4G. Този резултат постави Индия в топ 20 по света за първи път в нейната история. Цената на всичко това обаче е, че огромният брой потребители натоварва мрежата.„В Индия имаме уникален случай с един оператор, който има огромен принос към местния пазар“, се посочва в горепосоченото проучване.В Индия все още има 900 млн. души, които нямат достъп до интернет. Растящият пазар на мобилни телефони в страната провокира растежа и при мобилните услуги. Технологичните гиганти Facebook и Google също влизат в конкуренция за индийските потребители. ", "date": "2017.06.09", "title": "Защо има сериозно забавяне на интернет връзката в Индия"}
{"url": "http://www.novinite.bg/articles/145244/Kolkoto-poveche-trenirate-tolkova-po-riskovano-e-za-zdraveto", "text": "Увеличаването на интензитета и продължителността на физическите упражнения при спортуващи могат да доведат до хронично влошаване на функцията на червата и други проблеми в коремната област. Това става ясно от проучване върху чревното здраве, предаде БГНЕС.В него се посочва, че допълнителното натоварване наранява клетките на червата, което от своя страна позволява на обикновено изолираните патогенни ендотоксини да стигнат до кръвоносната система. Това състояние на предизвикан от упражнения стомашен синдром може да доведе до остри или хронични усложнения със здравето, пише научното издание „Сайънс дейли“. Според изследователите прагът на здравословната тренировка е 2 часа при 60% консумация на кислород, като той важи за всички, независимо в каква телесна форма се намират.Също така тренировките при високи температури на околната среда допълнително влошават негативния ефект. В същото време проучването посочва, че при хора с раздразнени или възпалени черва по-слабата физическа активност е за предпочитане. „Въпреки че прекомерните упражнения се потвърждава да са вредни за целостта и функцията на червата, ние установихме няколко допринасящи за влошаването фактори, които могат да бъдат контролирани, както и няколко стратегии за превенция и справяне, които могат да облекчат и премахнат вредите и влошената функция“, посочва д-р Рикардо Коста, водещ автор на изследването.", "date": "2017.06.09", "title": "Колкото повече тренирате, толкова по-рисковано е за здравето"}
{"url": "http://www.novinite.bg/articles/145246/Kakvo-shte-stane-ako-izvednaj-horata-sprat-da-pravyat-seks", "text": "Какво би се случило, ако изведнъж хората спрат да правят секс? Учени твърдят, че ефектите от продължителното въздържане съвсем не са безобидни, предаде ДАРИК. Сред тях са понижена концентрация, лошо настроение, загуба на рефлекси, умора, дори повишен риск от сърдечни проблеми. И дават осем причини да правите секс всеки ден: Редовният секс е една от най-ползотворните \"тренировки\" за сърцето. \"Сексът не само е отлична кардио тренировка, но преди и по време на половия акт се отделят хормони със защитен ефект за сърдечносъдовата система\", отбелязва кардиологът Фон Борщел. Редовният секс увеличава броя на имунните клетки в тялото, които се борят с външни микроби, като произвеждат антитела IgA (имуноглобулин А). Сексът кара мозъка да функционира по-добре. Учени установиха, че двойките, които правят секс всеки ден, засилват шанса за растеж на нервните клетки в мозъка. Влюбването и първите любовни връзки също стимулират мозъчната дейност. Съществува доказана връзка между качествения секс и продължителността на човешкия живот, разкрива сексологът доц. д-р Румен Бостанджиев. Двойките, които имат пълноценна връзка и добър сексуален живот, живеят 5-10 години по-дълго, при това в много по-добро здраве. Сексът е най-добрият лек срещу безсънието. Интимните ласки преди лягане осигуряват спокоен и пълноценен отдих. Сексът лекува, релаксира, удължава живота, пази ни от стрес и освобождава ендорфини, които ни правят по-щастливи. Освен това сексът ни успокоява и носи чувството на удовлетвореност. Редовният секс сутрин е много полезен за здравето както на мъжа, така и на жената. След сутрешен секс получавате солидна доза бодрост за целия ден. Със секс поддържате баланса на естроген и тестостерон в организма, укрепвате тазовите мускули и пикочния мехур. Намалявате главоболието и болките в гърба.", "date": "2017.06.09", "title": "Какво ще стане, ако изведнъж хората спрат да правят секс?"}
{"url": "http://www.novinite.bg/articles/145249/Polezni-prilojeniya-koito-pomagat-pri-patuvane", "text": "Подготовката и насладата от пътуването стават все по-дигитални и по-малко аналогови. Според доклада за тенденциите от 2017 г. на Booking, 44% от пътниците очакват да планират ваканциите чрез смартфоните си, а 52% предвиждат да използват повече приложения, свързани с ваканциите, пише Profit.bg. Компанията отбелязва и още един важен аспект за всеки потребител – прозрачността. „Основни са приложенията, които предлагат интересно съдържание, виртуална реалност, 360-градусови снимки, карти, препоръки от местните хора..., всичко, което позволява туристите да проучат дестинацията, преди да пристигнат“, отбелязват авторите на доклада. Напредъкът на изкуствения интелект и автоматичното научаване са факторите, които ще променят приложенията такива, каквито ги познаваме, и ще ги превърнат в необходими придружители по време на пътуване.Испанският вестник El Pais публикува десет приложения, които вече съществуват и служат за улесняване на периода преди, по време на и след всяко пътуване. 1. Всичко за градския транспортДа се объркате в метрото на нов град е нещо напълно обичайно. За да предотврати това, на помощ идва приложението Citymapper, което предлага подробна информация за разписанията и комбинациите от градски транспорт в над 30 страни. Можем да сравним в реално време кога ще пристигне метрото или автобусът и да сравним маршрутите, за да видим кой е най-бързият. Също така можем да видим в кой вагон на метрото е добре да се качим, за да сме най-близо до изхода, който ни трябва. Приложението показва също свободните обществени велосипеди и маршрутите им в градовете, които разполагат с тях, както и разполагаемите коли под наем. Приложението е налично на iOS и Android. 2. „Здрасти, как си?“Познаването на основния говорим език в страната, която посещаваме, никога не е излишно. Приложението, което предизвика малка революция, когато беше пуснато, прави възможно бързото и приятно научаване на език. Приложението се основава на кратки уроци с известен привкус на видеоигри и вече има над 70 милиона потребители. То дори вече прескочи в училищата, където се използва от ученици и учители. Предлага се безплатно на iOS и Android. 3. Гид на гидоветеПриложението на Tripadvisor иска да се превърне в туристически гид под ръка, който идентифицира къде се намира потребителят и му разказва, например, историята на квартала или на близкия монумент. „Няма нужда от туристически тур“, казва Бланка Зайас, директор на отдел „Комуникации“ на компанията. Хилядите му снимки, видеа и оценки за почти всяка туристическа забележителност в света и популярната му функция, която съобщава на потребителя за най-близките интересни места, правят приложението изключително необходимо. Предлага се безплатно на iOS и Android. 4. Сигурна ли е тази страна? My Panda е приложение, което оценява равнището на риск в над 30 големи градове и предупреждава за заплахите или атентатите, които са се случили. То е свързано с база данни и се актуализира непрекъснато. След извършването на атентат, приложението предлага места, където можете да намерите убежище, и посочва най-близките полицейски участъци, а в същото време включва и функция за директно осведомяване на властите. Предлага се безплатно на iOS и Android. 5. Съвършеният куфарХаресвате съвършените куфари, в които всичко е пакетирани, систематично и етикетирано? Ако е така, трябва да се доверите на Packpoint - приложение, което, според дестинацията ви и нещата, които ще правите там, ви предлага необходимия багаж, така че да не ви липсва нищо при пристигането ви. Можете да маркирате и задраскване предложените елементи в обикновен списък. И все пак не оставяйте приготвянето на куфара за последния момент!", "date": "2017.06.09", "title": "Полезни приложения, които помагат при пътуване"}
{"url": "http://www.novinite.bg/articles/145170/Arestuvanite-ot-DAI-bili-v-shemata-ot-mnogo-vreme", "text": "Масови арести при разкриването на схема за продажба на книжки в системата на „Автомобилна администрация”. 12 от тях са служители на ДАИ, а двама – собственици на автошколи. Бяха повдигнати обвинения на шестима от тях.  „За София от 16 души 12 са задържани. В продължение на една година работим много засилено със специализираните служби”, каза пред NOVA изпълнителният директор на Изпълнителна агенция „Автомобилна администрация” Красимир Калайджиев. „Бих казал, че е направен един здрав колектив. Най-вероятно обаче не става въпрос за манипулация на жребия при кой изпитващ да се падне човекът, който се явява на изпит. Жребият се наблюдава и анализира чрез софтуер. Все пак специализираните служби ще разберат какво се е случило”, коментира Калайджиев. \"Хванатите са хора, които са работили много години в тази сфера. Не съм казал, че съм подал тайно сигнал, а че сме съдействали\", каза Калайджиев. Арестуваните служители на ДАИ не са отстранени от работа. \"За да ги отстраним от работа, трябва да имаме доказателства. Ако сега ги отстраним, а не се докаже, те ще се върнат на бял кон\", каза Калайджиев. По повод ДАИ-София той обясни, че през една изпитваща комисия на ден минават до десетина кандидати. В страната има около стотина председатели на изпитни комисии, които пряко участват в практическите изпити.  Що се касае до оставката ми, аз винаги мога да я подам. Към този момент никой не я е искал”, каза Калайджиев. Той поясни, че вчера и днес не се провеждат шофьорски изпити. Те са преместени за събота и неделя.", "date": "2017.06.09", "title": "Арестуваните от ДАИ били в схемата от много време"}
{"url": "http://www.novinite.bg/articles/145235/Zadarjaha-70-000-kasa-nelegalni-cigari-na-MP-Zlatarevo", "text": "\r\n70 000 къса (3500 кутии) контрабандни цигари задържаха митнически служители на митнически пункт Златарево. Цигарите са открити на 07.06 при проверка на влизащ в страната микробус с българска регистрация, управляван от български гражданин. С него пътувала и жена, също българска гражданка, предаде БНТ.\r\n\r\nМитническите служители отклонили превозното средство за щателна митническа проверка, при която установили, че в тайници - в пода, в гърба на една от седалките и в задната част на микробуса, са укрити цигари с македонски бандерол от марките Trokadero Slims (1500 кутии) и Eva Slims ( 2000 кутии).\r\nОбщото количество на откритите контрабандни цигари е 70 000 къса (3500 кутии), което се равнява на 7 мастербокса.\r\nПо случая е образувано досъдебно производство по описа на Митница Югозападна.\r\n", "date": "2017.06.09", "title": "Задържаха 70 000 къса нелегални цигари на МП Златарево"}
{"url": "http://www.novinite.bg/articles/145259/Kakvo-da-ne-pravim-za-da-jiveem-po-dalgo", "text": "Шведски учени определиха четирите главни фактора, пряко свързани с по-дългата продължителност на човешкия живот, съобщи Лента, предаде Дарик. Специалистите мислят, че необходимите фактори за здравословен начин на живот, който позволява да се доживее дълбока старост, са отказът от тютюнопушенето, физическата активност (не по-малко от 150 минути в седмицата), умерена консумация на алкохолни напитки (не повече от 14 алкохолни единици в седмицата, като единицата се равнява на 30 грама водка) и диета с балансирано съдържание на хранителни вещества и витамини. В изследването са участвали над 33 хиляди мъже и 30 хиляди жени на възраст от 45 г. до 83 г. При тях в началото на проучването не са регистрирани ракови и сърдечносъдови заболявания. Към края на експеримента през 2014 г. от първоначалната група са починали над 8,5 хиляди мъже и 6,5 хиляди жени. При идентифициране на причините за смъртността е установена връзка между начина на живот и неговата продължителност. Ако приемем риска от смърт за спазващите поне 2 от всички фактори средно за единица, то за тези, които се придържат и към четирите, той ще е над два пъти по-малък - 0,47 при мъжете и 0,39 при жените. Според учените това означава, че средната продължителност на живота се увеличава съответно на 4,1 и 4,9 години.", "date": "2017.06.09", "title": "Какво да не правим, за да живеем по-дълго"}
{"url": "http://www.novinite.bg/articles/145236/Arestuvaha-organizator-i-chlenovete-na-kanal-za-trafik-na-hora", "text": "Арестуваха организатор и членовете на канал за трафик на хора. Наложени са им постоянни мерки за неотклонение. Главният секретар на МВР главен комисар Маринов даде висока оценка на съвместната работа по разследването във връзка с тежката катастрофа на АМ „Тракия“, информира МВР.„Това не е краят на действията по случая, на този етап полицейските служители продължават работа по оперативна информация“, уточни главният секретар на МВР главен комисар Младен Маринов на брифинг в Пазарджик. Той посочи, че постигнатият напредък в разследването е в резултат от ефективните съвместни действия на служители от ОДМВР - Пазарджик, СДВР, главните дирекции „Национална полиция“ и „Борба с организираната престъпност“, със съдействието на ДАНС, под ръководството на Пазарджишката окръжна прокуратура. Задържани са организаторът и членовете на канала за трафик за чужди граждани. Информацията в МВР е, че групата е сформирана извън територията на страната – посочи главен комисар Маринов и допълни, че в хода на разследването са снети обяснения от 15 свидетели. На този етап не може точно да бъде установена сумата, която чужденците са дали за прекарването им през границата, тъй като не съдействат на разследването и дават противоречива информация – по думите на част от тях, дали 5000-6000 евро за цялото трасе, други твърдят, че са платили 2000 евро само за преминаване през територията на България. След възстановяване, оцелелите след тежката катастрофа ще могат да подадат молба за предоставяне на статут на бежанец. Тези, които не пожелаят да се възползват от тази възможност, ще бъдат настанени в Домове за временно настаняване от затворен тип. Осъществени са контакти с дипломатическите представителства на Пакистан и Афганистан с цел подпомагане на идентифицирането на жертвите и ранените, защото от цялата група мигранти само един е имал документи, уточни главният секретар на МВР.Окръжният прокурор на Пазарджик Васил Малинов информира, че първоначално досъдебното производство по случая е било образувано срещу неизвестен извършител за пътнотранспортно произшествие, а в последствие - и за трафик на хора. Организатор на канала е афганистански гражданин, повдигнати са му обвинения както за това престъпление, така и за притежание на наркотични вещества. Пазарджишкият окръжен съд е уважил внесеното вчера от прокуратурата искане и на задържаните -афганистанец и двама българи - са постановени постоянни мерки за неотклонение.На брифинга присъстваха и директорите на СДВР и ОДМВР-Пазарджик старши комисарите Ивайло Иванов и Йордан Рогачев.", "date": "2017.06.09", "title": "Арестуваха организатор и членовете на канал за трафик на хора"}
{"url": "http://www.novinite.bg/articles/145211/59-godishna-jena-dade-na-alo-izmamnici-10-000-leva", "text": "59-годишна жена от град Нова Загора е станала жертва на телефонна измама. Това съобщиха от ОДМВР - Сливен, предаде \"Фокус\". Тя е била въведена в заблуждение, че помага на органите на реда за залавянето на престъпна група.Измамата е станала в обедните часове на 8 юни след обаждане на стационарен телефон от мъж, който се е представил за служител на реда. Мнимият полицай е обяснил на жената, че ще получи обаждане от измамници, като следва да изпълни техните искания, за да бъдат заловени. Тя е дала номера на мобилния си телефон и така е била в постоянна връзка с престъпната група. Жената е била заблуждавана и държана на двата телефона около два часа. През това време е била разпитвана за жилището, в което живее, за разположението, за мебели и електроуреди. Поискали са от нея да опише номерата на банкнотите, да ги сложи в хладилника, за да не бъдат открити от измамниците, ако дойдат преди да се задейства операцията по залавянето им. Целта е жертвата да бъде държана в постоянна връзка с измамниците, докато пристигне така нареченото “муле” и прибере исканата сума. Въвлечена в измамната схема жената е оставила пред входната врата на дома си сумата от 10 000 лева и наличните златни накити. По случая в РУ-Нова Загора е образувано досъдебно производство.", "date": "2017.06.09", "title": "59-годишна жена  даде на ало измамници 10 000 лева"}
{"url": "http://www.novinite.bg/articles/145182/Nameriha-choveshki-kosti-v-kilim-do-blok-v-Pernik", "text": "Кости от човешки труп са намерени в Перник. Останките били увити в килим и захвърлени зад жилищен блок в квартал \"Димова махала\" в града, предаде Дарик. На зловещата находка попаднали днес служители на сметопочистващата фирма. Работниците по чистотата подали сигнал на телефон 112.   Извършен е оглед на мястото. Провеждат се оперативно-издирвателни и процесуално-следствени действия под надзора на прокуратурата.   Предстои да станат ясни повече подробности за случая.", "date": "2017.06.09", "title": "Намериха човешки кости в килим до блок в Перник"}
{"url": "http://www.novinite.bg/articles/145272/Zadarjaha-maja-otkradnal-invalidnata-kolichka-na-bolno-dete", "text": "Столични криминалисти задържаха мъжа, откраднал инвалидната количка на болно дете. Той е задържан за 72 часа и срещу него вече са повдигнати обвинения, предаде Нова телевизия. Припомняме, че количката на 9-годишния Илиян беше открадната от входа на блока, в който момченцето живее. Новината предизвика широк обществен отзвук. В четвъртък след обяд открадната количка беше намерена от полицаи в пункт за вторични суровини в кв. „Красна поляна“. Тя вече е върната на семейството.Мъжът, предал количката в пункта, е с инициали М.М. Очаква се той да бъде конвоиран в сградата на Софийския районен съд за разглеждане на искане за неговото по-нататъшно задържане под стража. ", "date": "2017.06.09", "title": "Задържаха мъжа, откраднал инвалидната количка на болно дете"}
{"url": "http://www.novinite.bg/articles/145229/Ispaniya-izze-nad-61-000-kutii-kontrabandni-cigari", "text": "Националната полиция на Испания иззе над 61 000 кутии контрабандни цигари и задържа 13 души – шестима българи и седем украинци, съобщиха органите на реда, пише НОВА.Операцията е проведена в автономната област Мадрид. Заподозрените щели да продават тютюневите изделия на испанска територия. Разследването започнало през май миналата година след като в района на Мадрид бил регистриран ръст на употребата на контрабандни цигари.Правоохранителните органи успели да установят, че продажбата на тези цигари става чрез магазини за хранителни стоки, контролирани от български и украински граждани. Установено било също, че част от цигарите пристигали в Испания от Полша, Беларус и Украйна, уточняват ТАСС и БГНЕС.  ", "date": "2017.06.09", "title": "Испания иззе над 61 000 кутии контрабандни цигари"}
{"url": "http://www.novinite.bg/articles/145204/Mirela-Demireva-se-klasira-na-sedmo-myasto-vav-vtoriya-si-start-za-sezona", "text": "Спортист №1 на България за 2016-а Мирела Демирева се класира на седмо място във втория си старт за сезона, който бе на Диамантената лига в Рим. Олимпийската вицешампионка постигна резултат от 188 сантиметра, който ѝ отреди тази позиция, пише .Живеещата и готвеща се в Холандия нашенка започна с успешен опит на 180 см, след което направи два опита на 185 см. Демирева преодоля 188 см от първия път, но след това не можа да се справи със 191 см. и приключи своето участие. Шампионка стана рускинята Мария Кучина, която е скочи 200 см. Втора със 196 см остана Камила Личвинко, а с бронз се окичи Юлие Левченко със 194 см.Междувременно чаровната ни спринтьорка Ивет Лалова изпъкна с три победи за турския си клуб ЕНКА. Това се случи в първия кръг на отборния шампионат на южната ни съседка, който се провежда в Анкара. След като в първия ден българката триумфира на 100 м и с щафетата на 4 по 100 м, във втория ден стигна до успех и на 200 м, където спря хронометрите на 23.56 сек. Друга родна атлетка, която от години се състезава за Фенербахче - Венелина Венева-Матеева, се поздрави с успех в скока на височина с 1.85 м няколко дни преди да навърши 43 години. ", "date": "2017.06.09", "title": "Мирела Демирева се класира на седмо място във втория си старт за сезона"}
{"url": "http://www.novinite.bg/articles/145203/Oficializiraneto-na-transfera-na-Serdjiu-Bush-v-Levski-aktivizira-seriozno-fenovete-na-CSKA", "text": "Официализирането на трансфера на Серджиу Буш в Левски активизира сериозно феновете на ЦСКА, пише .Ултрасите използваха социалните мрежи, за да продължат яростната си кампания подета срещу румънеца. Този път нападателят бе погнат в Instagram, където трябваше да изтърпи куп закани и клетви.Генериращата омраза към Буш със сигурност няма да направи приятен втория му престой в София, пише Топспорт.\"Ако наистина подпишеш с Левски, трябва да се скриеш някъде, защото ЦСКА не прощава лесно на предателите\", пише ядосан фен още преди трансферът да е станал факт.\"Умри, предател, дано си счупиш краката\", пише му друг привърженик на ЦСКА. Тук футболистът не издържа и отговаря на коментара: \"Браво, Господ вижда, благодаря ти\".\"Срам за теб, говедо! Ти си всичко друго, но не и мъж! ЦСКА завинаги! \"Енимълс ще те следват... добре дошъл в ада!!!, е поредният негативен коментар за Буш.", "date": "2017.06.09", "title": "Официализирането на трансфера на Серджиу Буш в Левски активизира сериозно феновете на ЦСКА"}
{"url": "http://www.novinite.bg/articles/145208/Finalat-na-Rolan-Garos-shte-stane-yasen-dnes", "text": "Финалът на \"Ролан Гарос\" ще стане ясен днес. В 13:45 часа стартира първият полуфинал, в който един срещу друг се изправят Анди Мъри и Стан Ваврика, пише . Около 16:30 часа пък е Рафаел Надал - Доминик Тийм. Двубоите ще бъдат излъчени директно по БНТ HD и Евроспорт 1 България, както и в БЛИЦ СПОРТ пряко с картина.  Евроспорт 2 пък ще покаже определянето на финалистките в турнира на двойки при жените:  От 17:30 часа: Ашли Барти/Кейси Делакуа - Луцие Храдецка/Катержина Синякова Бетани Матек-Сендс/Луцие Шафаржова - Юн-Ян Чан/Мартина Хингис.", "date": "2017.06.09", "title": "Финалът на \"Ролан Гарос\" ще стане ясен днес"}
{"url": "http://www.novinite.bg/articles/145209/Aresti-na-mafioti-v-Nyu-Jork-otloji-mach-za-svetovnata-titla-v-sredna-kategoriya-boks", "text": "Арести на мафиоти в Ню Йорк отложи мач за световната титла в средна категория на бокса между грузинеца Автандил Хурцидзе и британеца Били Джо Сандерс. Първият е задържан като част от руска банда, върлуваща в САЩ, пише .Хурцидзе е сред 33-ата красавци от куп страни на бившия СССР, заключени вчера. Те са обвинени в рекет, измами, продажба на наркотици, похищения и търговия с оръжие. Главатар на бандата е Ражден Шулая, смятан за един от силните хора в руската мафия пише offnews. Групата действала от Ню Йорк до Лас Вегас.  Грузинецът е известен в криминалните среди като Ражден Питерския. Мачът на грузинеца трябваше да се състои на 8 юли, но ще се търси нова дата. Самият боксьор побърза да напише във Фейсбук, че е станало огромна грешка и е тотално невинен. Хуридзе има 37 мача на професионалния ринг с впечатляващите 33 победи, от които 22 с нокаут, 2 равенства и 2 загуби. Той искаше да вземе титлата от Сандерс, който има 24 победи от 24 възможни, половината след нокаут.", "date": "2017.06.09", "title": "Арести на мафиоти в Ню Йорк отложи мач за световната титла в средна категория бокс"}
{"url": "http://www.novinite.bg/articles/145212/V-dvuboya-Belarus-Balgariya-ni-tryabva-pobeda", "text": "Тази вечер на България предстои съдбовна световна квалификация. Подопечните на Петър Хубчев гостуват на коравия тим на Беларус. Двубоят е от 21:45 часа на \"Арена Борисов\" в Борисов, а изходните позиции на отборите са - България е на третото място с 9 точки, а Беларус е пети с 2. \"Трикольорите\" са само на точка изоставане от втория в класирането Швеция. Шведите играят днес с лидера в групата Франция у дома. Холандия пък приема аутсайдера Люксембург, пише .Нашите тренираха с настроение в бившата руска република, намериха и време да поздравят с клипче контузения вратар Владо Сточнов. Петър Хубчев е приготвил капани за съперника. На пресконференцията българският селекционер коментира пред медиите, че съставът е оптималният, а със сигурност домакините ще имат едно на ум, след като България шамароса Холандия на \"Васил Левски\". Медиите в Беларус пишат, че тимът им е доста изморен.В Беларус все още умуват как ще излезе Игор Криушенко срещу нас, а вариантите са 3. След три поражение без реализиран гол със сигурност Беларус ще иска да спечели.Единият вариант е съставът да играе в схема 5-2-3, който е изпробван от състава. Втората опция е да се рискува със схема 3-5-2, а третият вариант е 4-2-3-1. Съществува вариант и тези схеми да бъдат изпробвани в хода на мача според развитието му.До този момент от 6 изиграни срещи България има 5 победи и 1 загуба с голова разлика 11:4. Като гост имаме победа и поражение при голова разлика 2:1 за нас.", "date": "2017.06.09", "title": "В двубоя Беларус - България ни трябва победа"}
{"url": "http://www.novinite.bg/articles/145210/DANS-razsledva-Federaciyatya-po-avtomobilen-sport", "text": "В ДАНС се извършват разпити на членовете на Управителния съвет на Българската федерация по автомобилен спорт (БФАС), предаде БГНЕС. Според сигнала настоящият председател на федерацията Владимир Илиев неправомерно е изхарчил повече от 300 000 лв.Агентите разследват плащания на поръчки над 5 000 лв. без решение на управителния съвет, както е по устав за застраховки, дрехи за официални лица и други. В сигнала до ДАНС Стефан Златев от клуб „Ефко рейсинг“ - Казанлък сезира, че настоящото ръководство в лицето на Владимир Илиев ( Председател) и Александър Ковачев (Зам. председател) водени от личен интерес и в разрез с действащия устав харчат парите на клуба. Определят се доставчици, без да се провеждат конкурси, като се избират близки до управляващите фирми. В същото време над 70 клуба, членове на федерацията са във финансов колапс. Кризата принуждава асовете на автомобилния спорт ни да преминават под чужд флаг.Елитният ни пилот Пламен Стайков вече се състезава за Грузия, единственият ни европейски шампион в мотоспортовете Николай Гочев кара под македонски флаг, за югозападната ни съседка се състезават и още 12 пилота от най-големия ни мотоклуб “4х4 адвенчър” - Троян. Състезателите също алармират, че в момента се подготвя злоупотреба с над 150 000 лева по програма на Световната Автомобилна Федерация (FIA), като със средствата ще бъде закупена GPS система за проследяване на силно завишена цена, но с параметри, които не отговарят на необходимите за провеждане на автомобилни състезания.Освен за финансови нарушения ДАНС и прокуратурата са сезирани и за документални злоупотреби. Според сигналите в протокола от проведеното последно Общо събрание (6 април 2017 г.) – в документа са вписани решенията, които не са взети. Протоколът е предложен за подпис на председателя на събранието Христо Стоилов – член на Управителния съвет в оставка. Скандалите и финансовите неуредици ще се решават извънреден на конгрес на БФАС през уикенда в столицата. Председателят на БФАС Владимир Илиев заяви, че не знае кой е подал сигнала срещу него и в какво точно го обвиняват. „Официално никой не ме е търсил за нищо. Не съм викан от ДАНС и не съм разпитван. По тази причина няма как да говоря за подобен случай“, каза той. От своя страна Тодор Христов от клуб “4х4 адвенчър” Троян коментира, че на Владимир Илиев му е изгодно да твърди, че не знае за такъв сигнал.„В продължение на година и половина Федерацията се управлява еднолично и в явно самоуправство от Владимир Илиев и Александър Ковачев. В момента договорите се сключват еднолично без да се уведомява УС, като се изхожда, че имало клауза конфиденциалност. Но БФАС не е търговско дружество, а сдружение с нестопанска цел в обществена полза. Всичко трябва да е ясно и прозрачно“, обясни Христов.Той посочи, че основният сигнал срещу Владимир Илиев е за самоуправство, използване за користни цели и финансови нарушения. „Явно на него му е изгодно да твърди, че няма сигнал. Не само аз съм подал сигнал и разполагам с номер. С работата на Владимир Илиев не са съгласни и други членове на УС на БФАС“, каза Христов.БФАС е сдружение с нестопанска цел в обществена полза, акумулиращо приходи от членски внос, такси за състезания, държавно финансиране и спонсорски договори от частни и държавни структури.", "date": "2017.06.09", "title": "ДАНС разследва Федерациятя по автомобилен спорт"}
{"url": "http://www.novinite.bg/articles/145207/Rakovodstvoto-na-Levski-vodi-pregovori-s-bivshiya-futbolist-na-CSKA-Emil-Gargorov", "text": "Ръководството на Левски води преговори с бившия футболист на ЦСКА и Лудогорец - Емил Гъргоров, твърдят колегите от livesport. Бадема, който за последно носи екипа на Берое, се контузи именно в мач срещу Левски на \"Герена\" в края на миналата година, и оттогава не е играл, пише .Въпреки това Боримиров и Митов смятали, че Бадема може да им свърши работа, предвид опита и качествата, с които разполага.Сделка обаче почти сигурно няма да има, тъй като Гъргоров е обявил, че ще подпише, само ако получава по 20 000 евро на месец.", "date": "2017.06.09", "title": "Ръководството на Левски води преговори с бившия футболист на ЦСКА- Емил Гъргоров"}
{"url": "http://www.novinite.bg/articles/145217/CSKA-1948-izprati-uspeshniya-sezon-s-grandiozna-Gala-vecher", "text": "ЦСКА 1948 изпрати успешния сезон 2016/2017 с грандиозна Гала вечер, която събра повече от 200 души, пише .Сред гостите имаше ръководители и треньори на 15 клуба, срещу които „червените“ се изправиха по време на сезона. Представители на третодивизионните Марек (Дупница) и Беласица (Петрич) също уважиха събитието.Програмата започна с награждаването на целия треньорски щаб, заедно с екипа му.  Те получиха специални плакети за приноса им за успешния сезон. Валентин Илиев, Йордан Юруков, Йордан Йорданов и Димитър Иванов получиха наградите си под бурните аплодисменти на гостите.Герман Петров бе избран за Играч на сезона от феновете и получи специална статуетка. Най-красивият гол за сезона пък бе дело на Калоян Стефанов. Отново привържениците на клуба избраха попадението, което бе реализирано в мача срещу БМ Спорт от втория полусезон.Изпълнителният директор на ЦСКА 1948 Добрин Гьонов награди Калоян и Герман, а след това, по молба на всички футболисти, подари шампионската купа за Столичен първенец на вратаря Кристиян Дяков. Стражът загуби баща си в деня на мача срещу Беласица (Петрич), но въпреки това присъства на срещата, за да подкрепи отбора в този важен момент.Програмата на вечерта продължи с викторина за феновете, които трябваше да отговарят на въпроси, свързани с представянето на отбора по време на сезона. Почти нито един от въпросите не успя да затрудни участниците, а най-бързите и съобразителни получиха награди. ", "date": "2017.06.09", "title": "ЦСКА 1948 изпрати успешния сезон с грандиозна Гала вечер"}
{"url": "http://www.novinite.bg/articles/145228/Policiyata-zadarja-maj-strelyal-s-gazov-pistolet-v-rajona-na-gara-Poduene-v-Sofiya", "text": "Полицията задържа мъж, стрелял с газов пистолет в района на гара Подуене в София, съобщават от , предава НОВА.Сигнал за инцидента е подаден около 12.45 часа. Арестуваният мъж е на възраст около 37 години. По първоначална информация агресията му била провокирана от разпра, възникнала с негов познат. Няма данни за пострадали. Образувано е досъдебно производство, полицията изяснява инцидента.  ", "date": "2017.06.09", "title": "Полицията задържа мъж, стрелял с газов пистолет в района на гара Подуене в София"}
{"url": "http://www.novinite.bg/articles/145214/Ilian-Iliev-e-noviyat-starshi-trenor-na-Vereya", "text": "Илиан Илиев се завръща в българския елит. Варненецът е новият старши треньор на Верея, съобщиха днес от клуба.Той ще бъде представен пред медиите на 14 юни, когато отборът се събира за първа тренировка за сезон 2017/2018 на Първа професионална лига.Ръководството, служителите и футболистите на ПФК Верея пожелават много успехи на Илиан Илиев като треньор на тима.Илиан Илиев е роден на 2 юли 1968 г. във Варна.  Като футболист е играл е за Черно море, Левски, Славия, АЕК (Атина, Гърция), португалските Бенфика, Маритимо и Салгейрош и турските Алтай (Измир) и Бурсаспор.Шампион на България през 1993, 1994 и 1995 година с Левски, вицешампион през 1992 и 1999 година.Носител на Купата на България през 1992 и 1994 година с Левски. Вицешампион през 1996 година, бронзов медалист през 1997 година и носител на купата на Португалия през 1996 година с Бенфика.В \"А\" група има 171 мача и 25 гола. За Левски е изиграл 21 мача и е вкарал 6 гола за Купата на България и 6 мача в евротурнирите (4 за КНК и 2 за купата на УЕФА), за Славия има 1 мач за купата на УЕФА. За националния отбор на България има 35 мача и 3 гола. Дебютира на 22 септември 1991 година срещу Турция в Стара Загора.Участва на Световното първенство през 1998 година във Франция, участвайки и в трите мача на България. Треньорската си кариера започва в родния си клуб Черно море, преминава през Берое, Левски и Локомотив Пловдив.През 2010 година Илиев записва името си в историята на Берое след като отборът му печели Купата на България за първи път от създаването си. Същата година Илиан Илиев печели и наградата Tреньор номер 1 на България за сезон 2009-2010, която се организира от Асоциацията на българските футболисти.", "date": "2017.06.09", "title": "Илиан Илиев е новият старши треньор на Верея"}
{"url": "http://www.novinite.bg/articles/145216/Balgari-s-rakiya-i-vino-na-mitnicata-v-Belarus", "text": "Митнически проблеми за малко да вкарат в ареста малката, но храбра българска агитка, която тръгна с микробус за мача на националите в Беларус. Срещата от световните квалификации е днес от 21,45 ч. наше време в Борисов, пише Офнюз. Петима фенове на аматьорския ЦСКА 1948 плюс известният привърженик Хана от Ботев Пловдив ще викат за българите от трибуните, пише .Още на граничния пункт до Брест обаче те се сблъскали със суровите закони на Беларус. Митничарите се заяли с виното и ракията, които нашите запалянковци носели за дружеска разпивка с тези на БАТЕ и Динамо Минск. След преговори ракията минала метър, защото подобно нещо не се продава в държавата от бившия СССР.Беларусите обаче настояли за конфискация на виното. Димитър Ангелов – Дучето отказал да предаде бутилките. Тогава съвсем сериозно униформените отсекли, че българската агитка ще бъде задържана.След куп молби, писания и протоколи все пак беларусите направили жест и пуснали алкохолните армагани да минат границата. Микробусът пък бил оформен като временен внос. Общо 4 жестоки проверки разнищили нашите запалянковци.Те все пак се добрали до Минск, където от снощи се наслаждават на купон. Нашите не пропуснали да изненадат националите, като ги посетили в хотела. Лично Дучето дарил капитана Ивелин Попов с икона на Свети Георги заради титлата със Спартак Москва.Жестът трогнал изключително юношата на Септември, известен с пристрастията си към Левски. Той обещал победа и нищо друго тази вечер в Борисов.Ракията и виното пък били употребени още снощи с момчета от агитките на БАТЕ и на Динамо Минск. Първите казали, че бойкотират националите. Вторите също нямало да присъстват, защото имали проблеми с полицията напоследък. А при Лукашенко това означава моментален арест. Привърженикът от Пловдив шашнал беларусите, след като поел близо два литра концентрат без това особено да му проличи, докладва един от феновете на ЦСКА пред Glas.bg.", "date": "2017.06.09", "title": "Българи с ракия и вино на митницата в Беларус"}
{"url": "http://www.novinite.bg/articles/145221/Stoichkov-Real-triumfira-napalno-zaslujeno-v-Shampionska-liga-VIDEO", "text": "Легендата Христо Стоичков е известен с омразата си към Реал. Както и със жлъчта, която сипе често към \"кралския клуб\" за щяло и нещало. Явно обаче с представянето си в ШЛ мадридчани успяха да затворят дори устата на Камата. Нещо повече - Ицо засипа \"белия балет\" с хвалебствия, пише.\"Реал триумфира напълно заслужено в Шампионска лига. Отборът беше изключително дисциплиниран и добре подготвен във всички срещи, които изигра. Не може да им се отрече превъзходството. Има обаче едно нещо, с което не съм съгласен. Всички твърдят, че най-важните фигури в тима са Зинедин Зидан и Кристиано Роналдо. Според мен други са с основните заслуги за успехите на Реал. Това са Марсело и Лука Модрич\", каза Стоичков в ефира на мексиканската телевизия Юнивижън, където е на щат като анализатор.", "date": "2017.06.09", "title": "Стоичков: Реал триумфира напълно заслужено в Шампионска лига (ВИДЕО)"}
{"url": "http://www.novinite.bg/articles/145206/Eduard-Jordanesku-zastana-nachelo-na-Astra-Gyurgevo", "text": "Екс наставникът на ЦСКА - Едуард Йорданеску, застана начело на Астра (Гюргево), където пази българският национал и бивш вратар на Левски Пламен Илиев, пише .Специалистът, който през есента на 2016 година работи на \"Армията\" отхвърли предложението на турския Карабюкспор, за да остане в Румъния, където е и семейството му. Целта пред Йорданеску е да изгради нов отбор, тъй като голяма част от основните играчи напуснаха клуба заради рестрикциите в бюджета.Пламен Илиев пък ще бъде категорично първи избор за Йорданеску под рамката на вратата от новия сезон.", "date": "2017.06.09", "title": "Едуард Йорданеску застана начело на Астра (Гюргево)"}
{"url": "http://www.novinite.bg/articles/145205/Manchestar-Yunajted-nyama-da-udalji-dogovora-na-Zlatan-Ibrahimovich", "text": "Ръководството на Манчестър Юнайтед няма да се възползва от възможността да удължи договора на нападателя Златан Ибрахимович и за следващия сезон, съобщава Sky Sports, цитирано от .35-годишният швед отбеляза 28 гола за \"червените дяволи\" през изминалата кампания, преди да получи тежка контузия в коляното през април, заради която трябваше да се подложи на операция.Самият Ибрахимович до този момент не е разкрил бъдещите си планове, но според източниците на Sky Sports от Юнайтед са решили, че повече не се нуждаят от услугите му.Според изданието мениджърът на тима Жозе Моуриньо иска нов нападател и ръководството на клуба е решено да му го осигури.", "date": "2017.06.09", "title": "Манчестър Юнайтед няма да удължи договора на Златан Ибрахимович"}
{"url": "http://www.novinite.bg/articles/145260/Naj-skapiyat-futbolen-klub-v-sveta-e-Manchestar-Yunajted", "text": "\r\nНай-скъпият футболен клуб в света е Манчестър Юнайтед, сочи класация на сп. Forbes, пише Profit.bg. \"Червените дяволи\" са оценени на 3.69 млрд. долара, с което изпреварват испанските Барселона и Реал Мадрид, чиято цена днес е респективно 3.64 и 3.58 млрд. долара. В челото са още немският шампион Байерн Мюнхен, както и Манчестър Сити с оценки от 2.71 и 2.08 млрд. долара.\r\nНа по над 1 млрд. долара се оценяват още пет футболни тима - английските Арсенал (1.93 млрд. долара), Челси (1.85 млрд. долара), Ливърпул (1.49 млрд. долара) и Тотнъм (1.06 млрд. долара). На деветата позиция е Ювентус, чиято цена, по последни данни, вече е 1.26 млрд. долара, след като тимът спечели шампионската титла в Италия и игра финал на Шампионската лига тази година.\r\nВ топ 20 са още Пари СЖ, Борусия Дортмунд, Милан, Атлетико Мадрид, Уест Хям, Шалке 04, Рома, Интер, Лестър и Наполи. \r\n", "date": "2017.06.09", "title": "Най-скъпият футболен клуб в света е Манчестър Юнайтед"}
{"url": "http://www.novinite.bg/articles/145264/Koi-sa-naj-bogatite-futbolisti", "text": "Кристиано Роналдо е най-добре платеният спортист в света, след като през изминалата година спечели общо 93 млн. долара, информира сп. Forbes, цитирано от Profit.bg.Той е едва третият спортист, оглавил престижната класация в последните 10 години, а останалите двама са Тайгър Уудс и Флойд Мейуедър. Именно боксорът държи рекорда за най-много спечелени пари, като през 2015 г. той добави към банковите си сметки 300 млн. долара.Доходите на Роналдо от Реал Мадрид в последните 12 месеца се равняват на 58 млн. долара, докато от спонсорски контракти той печели 35 млн. долара. Негови партньори са компании, като Nike, Tag Heuer, Herbalife, Abbott Labs и др. Неговата марка CR7 също така продава продукти, като обувки, бельо, парфюми, джинси, а наскоро инвестира и в хотелска верига.Роналдо остава изключително привлекателен за спонсорите, благодарение на неговите 277 млн. последователи във Facebook, Twitter и Instagram. Той притежава 121 млн. фена във Facebook, което е повече от всеки друг в света. През изминалите 12 месеца заплатата на Леброн Джеймс се покачи с 8 млн. долара, до 31.2 млн. долара. Доходите на един от най-добрите баскетболисти в света се равняват на 55 млн. долара, след като успя успешно да замени Samsung и Tencent с Intel и Verizon. Останалите му спонсори днес са Nike, Coca-Cola, Beats by Dre и Kia Motor.Джеймс вече е спечелил 680 млн. долара в 14-годишната си кариера, като едва 29% от тях са от заплати и бонуси. Той също така инвестира и в продуцентска компания, както и верига пицарии Blaze Pizza, заради която се отказа договор за 14-15 млн. долара за 4 години с McDonald's. В топ 5 на най-добре платените спортисти в света са още Лионел Меси с 80 млн. долара, Роджър Федерер с 64 млн. долара и Кевин Дюрант с 60.6 млн. долара.Челната петица остава без промяна спрямо година по-рано, като единствено Джеймс и Меси разменят местата си. В последните 12 месеца 100-те най-добре платени спортисти в света са спечелили 3.11 млрд. долара, или с 1% по-малко спрямо година по-рано. За да се попадне в престижната класация, вече са необходими 21.4 млн. долара, или с 600 хил. долара повече спрямо 2016 г.В топ 100 попадат атлети от 21 държави, състезаващи се в 11 спорта. Американците са общо 63-а, а баскетболистите - 32-а. В топ 10 попадат още най-добре платеният състезател по американски футбол Андрю Лък, голфърът Рори Макелрой, баскетболистите Стеф Къри и Джеймс Хардън, както и звездата от Формула 1 Луис Хамилтън.", "date": "2017.06.09", "title": "Кои са най-богатите футболисти"}
{"url": "http://www.novinite.bg/articles/145271/Angel-Petrichev-Futbolistite-se-radvat-zashtoto-naj-dobre-se-igrae-u-doma", "text": "Изпълнителният директор на Лудогорец Ангел Петричев, наставникът на тима Георги Дерменджиев и бранителят Козмин Моци говориха днес пред медиите. Това се случи преди старта на подготовката на разградчани за новата кампания, пише .\"Целта е ново влизане в групите на Шампионска лига\", коментира Петричев. Той не пропусна възможността да пожелае успех на националния отбор преди световната квалификация с Беларус тази вечер.\"В ръцете на строителите сме, имахме среща с тях, направен е екшън план, ако няма продължителни дни с валежи се надявам да се справим, хората от УЕФА направиха инспекция, ако на 15 юли успеем, тогава няма да има проблем да играем мачовете си от груповата фаза в Разград. Новият сектор ще бъде изключително модерно съоръжение, разбира се, има и неща за които ще бъдат направени компромиси, има много работа, трябва да се направят чудеса\", добави той.\"Футболистите също се радват, защото най-добре се играе у дома\", коментира още Петричев. Той коментира и как ще се развива дублиращия тим на състава.\"Във втория тим ще се разчита изключително на футболисти от школата на клуба, което ще им позволи да усетят мачовете във Втора лига и да покажат потенциала си\", каза той.Георги Терзиев се връща в тима, стана ясно още на пресконференцията. С Йордан Минев също ще бъдат проведени разговори.\"Искам да пожелая успех на националите, събираме се днес и утре, минаваме прегледи и отборът започна тренировъчен цикъл, за да бъдат готови футболистите да атакуват групите на Шампинска лига. Това, че сме поставени трябва да не ни успокоява, досега винаги влизахме като непоставени,искам всички да са здрави и да започнем добре. Оглеждаме нови футболисти, но ако бъдат привлечени те трябва да бъдат класни и да вдигнат нивото\", каза наставникът Дерменджиев. \"Всички трябва да сме готови за мачовете в Европа, отпочинал съм, по-добре, че не съм в националния тим\", коментира Козмин Моци.", "date": "2017.06.09", "title": "Ангел Петричев: Футболистите се радват, защото най-добре се играе у дома"}
{"url": "http://www.novinite.bg/articles/145187/Mino-Karadjov-ot-Ne-taka-brat-osven-aktor-se-okazva-i-izobretatel", "text": "Той е само на 17 години, но вече има награда от НАСА. Мино Караджов, звездата от тийн сериала „Не така брат”, освен актьор, се оказа и изобретател. Той измисли дрон, който показва лавинната опасност в планините и спасява човешки животи, пише НОВА.Мино има златен медал от Съюза на българските изобретатели. Той зае и първо място на Националната олимпиада по информатика.Новото изобретение на Мино е дрон, който измерва лавинната опасност в курортите и след това изпраща предупредително съобщение до планинските спасители в района и така те могат да вземат мерки, за да предотвратят инцидент. Проектът може да спаси до 2000 живота годишно. Мино ще представи своя дрон на 10 юни по време на форума за популярна наука \"Ratio\", в който е и най-младият участник със собствена идея.Актьорството е другата голяма страст на Мино. Уеб тийн сериалът \"Не така, брат!\", в който той участва, вече има близо 20 милиона гледания онлайн, а феновете на поредицата в социалните мрежи са над 120 хиляди. За успеха на сериала говори и международното отличие за най-добър уеб сериал от фестивала \"Mediamixx\" в Солун.  ", "date": "2017.06.09", "title": "Мино Караджов от \"Не така брат\", освен актьор, се оказва и изобретател"}
{"url": "http://www.novinite.bg/articles/145277/Grandat-Trabzonspor-e-blizo-do-finaliziraneto-na-transfera-na-Ivelin-Popov", "text": "Грандът Трабзонспор е близо до финализирането на трансфера на българския нападател Ивелин Попов, пишат медиите в южната ни съседка, пише .Звездата на руския Спартак Москва е постигнал разбирателство за личните си условия по договора, който ще бъде за срок от три години. Предстои двата клуба да постигнат договорка и за цената на футболиста. Очаква се това да не бъде особен проблем, след като московчани намалиха исканата цена от 5 млн. евро до 3 от европейската валута.Последната оферта на Трабзонспор за българина е в размер на 2.3 милиона евро, като се очаква в близките дни двете страни да постигнат съгласие и най-късно през следващата седмица сделката да бъде оповестена официално.Ивелин Попов изигра 22 мача в руската лига през миналия сезон и с 2 гола и 4 асистенции помогна за спечелената шампионска титла. Той има опит в турския футбол след два сезона в Газиантепспор в периода 2010-2012 година, като записа 10 гола и 13 асистенции в 76 официални мача на тима.", "date": "2017.06.09", "title": "Грандът Трабзонспор е близо до финализирането на трансфера на Ивелин Попов"}
{"url": "http://www.novinite.bg/articles/145196/Zvezdni-izobretateli", "text": "Сър Роджър Мур ли е създателят на сладоледите Magnum? Това беше един от любопитните слухове за британския актьор след смъртта му миналия месец, пише Profit.bg. Според журналиста Криси Айли актьорът от поредицата за Джеймс Бонд казал през 60-те години на миналия век, че единственото му желание е компанията Wall’s да произвежда шоколадов сладолед на клечка.В крайна сметка компанията му изпратила своята версия на този сладолед и през 1989 г. те пуснали сладоледите Magnum. Сега сладоледът на клечка е най-продаваният от марката. Wall’s твърди, че няма информация за предполагаема роля на Мур и допълва, че това е просто една красива история. Но ако сър Роджър е имал някаква роля в създаването на сладоледа, той не първата звезда, на която е хрумнала страхотна идея за много продаван продукт.1.Хари Коник-младшиТой е певец, съдия в шоу за таланти и понякога актьор. Но Хари Коник-младши е и изобретателят на много ценен инструмент за оркестрите. Докато бил на турне през 90-те години на миналия век, популярният певец се притеснявал, че нотните му листове ще изхвърчат и затова изобретил машина, която можела да ги показва дигитално.Една от неокачваните ползи била възможността да прави поправки върху нотните листове на групата си, без да трупа твърде много хартия. „Хора, това улесни живота ми. Мога да пиша нова музика сутринта и всеки да я получи на екрана на компютъра си следобед“, разказа Коник пред New York Times през 2002 г.2. Джейми Лий КъртисЗвездата от „Хелоуин“ беше една от най-известните актриси във филми на ужасите, преди да  покаже комедийните си умения в „Риба, наречена Уанда“. Но 58-годишната актриса притежава също  патент за модифицирани пелени с водоустойчив джоб за бебешките памперси.Нарича се Dipe 'N Wipe, разкри тя миналата година в интервю за Американското национално радио. „Преди да махнете пелената, отлепяте лепенката, отделяте памперса, проверявате какво се е случило, вземате памперса и готово“, разказа Къртис.3. Хауърд ХюзМилиардерът дължи голяма част от богатството си на Hughes Rock Eater, сонда, проектирана от баща му. Какъвто бащата, такъв и синът? Нещо такова. Докато машината на Хюз-старши била предназначена за петролни кладенци, наследникът му посветил цялата си енергия на създаването на прототип на push-up сутиен.Предназначен за уестърна от 1943 г. The Outlaw, сутиенът трябвало да подчертае и без това пищния бюст на актрисата в главната роля Джейн Ръсел. Тя обаче решила, че сутиенът е неудобен и настоявала да използва свой собствен.4. Майкъл ДжексънПокойният крал на попа е известен с много неща – от популяризирането на лунната походка до притажеването на шимпанзе на име Бъбълс. Това, което много хора не знаят, е, че той е помогнал за създаването на една от най-умопомрачителните си илюзии – 45-градусовия наклон, противоречащ на всички закони на гравитацията. Той и танцьорите му го демонстрираха в клипа на песента Smooth Criminal.Подвигът бил постигнат с помощта на специално проектирани обувки с токче, което се заключвало в подвижен отвор на сцената. Механизмът, който бил патентован през 1992 г., работел съвършено. С изключение на един-единствен път през 1996 г., когато едно от токчетата се разхлабило и Джексън полетял.5. Хеди ЛамарАктрисата, чието рождено име е Недвиг Кейслер, е родена във Виена през 1914 г. Тя става звезда в Холивуд през 30-те и 40-те години на миналия век, след като се появява скандално разголена в германския филм „Екстази“.Най-значимото й постижение обаче не е свързано с големия екран. По време на Втората световна война тя помага за изобретяването на нов начин за управление на торпеда, който неутрализирал заплахата от заглушаване на сигналите им.Технологията продължава да се използва и до днес в мобилните телефони, GPS, Bluetooth и wifi.6. Зепо МарксНай-малкият от братята Маркс е засенчен в киното от значително по-експресивните Чико, Граучо и Харпо. Той обаче постигнал много по-голям успех като изобретател на ръчен часовник, който показва пулса на хора, страдащи от сърдечни заболявания, и включващ аларма, когато пулсът им стане нередовен.Зепо създава и Marman Products, компания за производство на летателни апарати, която създала скобите, държащи атомната бомба, пусната на 9 август 1945 г. над японския град Нагасаки. Подобни скоби били използвани и през 1962 г. за мисията „Приятелство“ 7, когато покойният Джон Глен стана първият американец, излязъл в орбитата около Земята.7. Джули НюмарТя е известна с ролята си на жената-котка в сериала „Батман“ от 60-те години на миналия век. На своя сайт Нюмар гордо заявява, че е 11-то  поколение американка и потомка на Мейфлауър. Джули обаче не споменава нищо за чорапогащника, който патентова през 70-те години на миналия век. Той се продава под нейното име „Нюдемар“.„Чорапогащите правят задника ви да изглежда като ябълка вместо като сандвич с шунка“, казва Нюмар пред списание People през 1977 г. Американската актриса и певица, която сега е на 83 години, патентова и сутиен със скрити презрамки.", "date": "2017.06.09", "title": "Звездни изобретатели"}
{"url": "http://www.novinite.bg/articles/145194/Kak-da-si-napravim-sami-moderni-sandali-s-pomponi-VIDEO", "text": "На прага на лятото сме и всички наши сетива се отварят за свежите, весели и закачливи цветове, които носят слънце и усещане за предстояща почивка и добро настроение, предаде Дарик. По всичко личи, че и лято 2017 ще бъде цветно, смело и дръзко, стане ли дума за аксесоари, а помпоните ще са акцентът във всяко облекло.Ако следите модните тенденции няма как да не са ви направили впечатление едни много закачливи и сладки сандали – с помпони, камъчета, златисти дрънкулки и пискюли.А как да си ги направите в домашни условия със съвсем малко усилия и изцяло по ваш вкус – показва новото видео от канала Natali's Beauty. За подобни сандали с помпони ще ви трябват: - Най-обикновени сандали с връвчици, тип римски. Заложете на телесния цвят, защото останалите дрънкулки ще са много ярки. - Велурена връв – 4 метра (по 2 метра за всяка обувка) – помпони, които се продават в кинкалериите.Тъй като те си нямат закачалка, можете да им пришиете конец, който после да вържете за основната връв. Има и вариант да лепите с моментно лепило или с горещ силикон. - най-различни дрънкулки. Нека са цветни - тюркоази, оранжеви, червени, жълти, розови топчета, бледорозови цветчета, златни цветчета, пискюли, сърчица. Ето и как да си ги направите стъпка по стъпка: Наред с основната връв, сложете и допълнителната велурена. Така реално винаги ще имате варианта просто да махнете едната връв, когато ви трябват по-семпли сандали или да си я слагате, когато искате акцент в облеклото. Преди самото низане пък е по-добре да разпределите по равно всички украшения, за да бъдат горе-долу еднакво цветни и окичени сандалите. След това просто развихрете въображението си и отново – разпределяйте горе-долу равномерно и разнообразно всички украшения. ", "date": "2017.06.09", "title": "Как да си направим сами модерни сандали с помпони (ВИДЕО)"}
{"url": "http://www.novinite.bg/articles/145191/Periodichnoto-nanasyane-na-slancezashtiten-krem-e-zadaljitelno", "text": "Периодичното нанасяне на слънцезащитен крем трябва да бъде също толкова естествено, колкото слагането в багажа на бански костюм за почивка на плажа, пише Profit.bg.Но понякога дори и най-ревностните здравни маниаци забравят да посягат към тубичката на всеки два часа - честотата за нанасяне на слънцезащитни продукти, препоръчана от Американската академия по дерматология. Всички знаем какво се случва, когато получим слънчево изгаряне. В зависимост от това колко тежко е, зоната е гореща на докосване, възпалена е и боли, накрая няколко слоя кожа се обелват. Но какво става под кожата?Учени посочват, че зачервяването при слънчево изгаряне е всъщност възпалителният отговор на тялото ви при разширяване на кръвоносните съдове.Когато това усещане за затягане на кожата настъпи, вашето тяло губи влага. Действието на пилинга - обелването на повърхностния слой, е само начинът на тялото ви да се отърве от увредената кожа, според Американската академия по дерматология.Всички тела са различни, а някои, след няколко дни на зачервяване, преминават направо от кожа в кожа, без този процес да е видим. Други получават тен. И някои хора не хващат никакъв тен и след изгаряне губят няколко слоя кожа.Междувременно, се получава сгъстяване на клетките на кожата и увеличаване на производството на меланин - още от опитите на тялото ви да ви предпази от слънцето.То е настроено да се защитава срещу определено количество слънчева светлина, но когато получите повече UV лъчи, отколкото тялото ви може да се справи, това е моментът, в който става малко страшно.UV светлината може да проникне в дълбоко в кожата, така че да повреди вашата ДНК. Това  се случва, когато се появят по-постоянни белези от слънчево изгаряне, например тъмни петна. Когато UV лъчите се забъркат с ДНК обаче, шансовете за рак на кожата се увеличават. Така че така нареченото \"белене\" не е най-страшната част от вашето изгаряне.Няма реален начин да разберете кога излагате тялото си на \"твърде много слънце\", но най-добре е да сте защитени през цялото време.WebMD посочва какво е значението зад слънцезащитните термини SPF: продуктът с SPF 15 блокира около 94% от UVB лъчите, кремът с SPF 30 блокира 97% от UVB лъчите, а този с SPF 50 блокира около 98% от лъчите. В момента няма на пазара слънцезащитен крем, който да блокира 100% от слънчевите UVB лъчи.", "date": "2017.06.09", "title": "Периодичното нанасяне на слънцезащитен крем е задължително"}
{"url": "http://www.novinite.bg/articles/145193/MOL-ili-zatvor-tova-e-vaprosat", "text": "Разположена на върха на малък естествен хълм, сред бедните квартали на Сан Аугустин, в южната част на Каракас, Венецуела, се намира великолепна сграда със спираловидна фасада, проектирана от Ричард Бъкминстър Фулър, пише Profit.bg.Ел Хеликоид, или Хеликс, е една от най-важните реликви на модернистичното движение на Венецуела. Предполага се, че ще е първият в света търговски мол с 2.5-километрова спираловидна рампа за спускане и паркиране на автомобили точно пред магазините, които искат да посетят.Има място за повече от триста магазина, 5-звезден хотел, киносалон със седем екрана, изложбени зали, фитнес зала, басейн, боулинг алея, детска стая и много други, според проекта.Сградата е замислена в края на 50-те години от архитектите Педро Ноубергер, Дирк Борнхорст и Хорхе Ромеро Гутиерес за венецуелския диктатор и президент Маркос Перез Хименес. Когато проектът е изложен в Музея на модерното изкуство в Ню Йорк, той е приветстван от всички като триумф на модернистичния дизайн.Носителят на Нобелова награда - чилийският поет Пабло Неруда, заявява, че е \"едно от най-изящните творения, излизащи от ума на архитекта\", а Салвадор Дали предлага да украси вътрешността му. Строежът на сградата почти приключва, когато диктатурата на Хименес се срива и архитектите губят финансирането си. Новото правителство не проявява интерес към завършването на проекта поради връзката му с бившия диктатор. През 1961 г., една година преди края на строителните работи, те спират. През 1975 г., след дълъг процес на фалит, сградата става държавна собственост.Първите незаконни заселници на сградата започват да се нанасят през 1979 г. Те са предимно жертви на неотдавнашно свлачище. Но само за три години броят на хората, незаконно обитаващи сградата, се увеличава до повече от десет хиляди, а Хеликоидът се превръща в нарицателно за трафик на наркотици и други незаконни дейности. През 1982 г. незаконните обитатели са изгонени и е решено сградата да бъде превърната в Музей на историята и антропологията. Това, разбира се, никога не се случва. Вместо това сградата е поета от венецуелската разузнавателна полиция през 1984 г. и се превръща в нейно седалище. Многобройните й стаи, първоначално предназначени за излагане и продажба на продукти, стават клетки, в които държат задържани за разпит, мъчения и други. Инсталирано е високотехнологично оборудване за наблюдение, офицерите се радват да карат колите си до самия вход на своите офиси в стил Джеймс Бонд. Вътре са държани и измъчвани политически затворници, а снимки на сградата не могат да се правят дори и от околните магистрали. Според доклад, публикуван от неправителствени организации, регистрираните случаи на изтезания и жестоко, нечовешко и унизително отношение, извършено от венецуелското правителство, само от януари 2014 г. до юни 2016 г. са 145.През 2012 г. Междуамериканският съд по правата на човека заключава, че съоръженията в Хеликоида не са подходящи за затвор. Въпреки това, сградата продължава да се използва със същото предназначение.", "date": "2017.06.09", "title": "МОЛ или затвор, това е въпросът"}
{"url": "http://www.novinite.bg/articles/145239/Zashto-ne-tryabva-da-piem-voda-kogato-sme-v-samolet", "text": "Пиенето на много течности по време на полет изглежда разумно, но има една напитка, която членовете на екипажа никога не биха поръчали, докато са на борда, и това е водата, пише Profit.bg.Стюардеса разкрива пред Business Insider, че никога не трябва да пиете чешмяна вода по време на полет, защото малката мръсна тайна е, че тя може да е доста замърсена. „Стюардесите никога не пият гореща вода в самолета. Те не пият чисто кафе, нито пък чист чай“, разказва стюардесата.Причината е, че макар резервоарите за вода да се почистват, никога не се знае кога и колко често. В резултат на това не е сигурно колко чиста е водата в определен момент, така че по-добре стойте настрана от нея, независимо дали е студена или гореща, освен ако не е бутилирана.Думите на стюардесата са подкрепени и от Асоциацията на стюардите и стюардесите (CWA) в САЩ. „Водата на борда се регулира от Агенцията за опазване на околната среда, за да се гарантира, че е безопасна за пиене в самолета. Асоциацията на стюардите и стюардесите настояваше за тази регулация повече от 15 години. Тя дава подробни указания на авиокомпаниите колко често трябва да тестват водата и да мият резервоарите. Но ние смятаме, че правилата не са достатъчно строги и не се прилагат по задоволителен начин“.Неотдавнашо изследване установи, че 12% от пътническите самолети в САЩ, или един на всеки десет, е имал поне един положителен тест за бактерията колиформ, откривана в човешките изпражнения.", "date": "2017.06.09", "title": "Защо не трябва да пием вода когато сме в самолет"}
{"url": "http://www.novinite.bg/articles/145243/Brat-Pit-v-novo-amploa-VIDEO", "text": "Първото правило на климатичните промени е, че трябва да чуете  да говори за тях, пише Profit.bg. Комикът  завърши първия епизод от шоуто си The Jim Jefferies Show с изненадващ „“. Той беше пристигнал специално, за да отговори на съобщението на американския президент Доналд Тръмп, че изтегля САЩ от Парижкото споразумение за климатичните промени и да разкаже за последиците, които очаква за околната среда, съобщават Huffington Post и френският вестник Le Point. Мистериозният  се оказа Брад Пит, облечен в светлокафяво сако и с вратовръзка със странни мотиви. Той стоеше пред карта на света с преобладаващ червен цвят и каза: „Времето ще се затопли в тази област тук и в тази област тук“. Джефрис изглеждаше леко стъписан от новината и попита а Пит за бъдещите му прогнози. „Няма никакво бъдеще“, предупреди актьорът. ", "date": "2017.06.09", "title": "Брат Пит в ново амплоа (ВИДЕО)"}
{"url": "http://www.novinite.bg/articles/145237/Naj-dobroto-letishte-v-sveta-e-na-pat-da-stane-oshte-po-dobro", "text": "Най-доброто летище в света (според класацията на Skytrax за 2017 г.) е на път да стане още по-добро, Profit.bg. Jewel (Бижуто) на летище Changi в Сингапур ще бъде първият в света въздушен транзитен център със собствен увеселителен парк на място. Планира се да отвори врати през 2019 г.Разполагайки с пететажна вътрешна градина, лабиринт, симулирани облаци, гигантски водопад и какво ли още не, той не само ще направи престоят на летището вълнуващ, но е вероятно и самият аеропорт, сам по себе си, да се превърне в туристическа дестинация. Паркът ще бъде затворен под стъклена и стоманена конструкция пред Терминал 1. Той е проектиран от архитект Моше Сафди, известен със своя революционен апартаментен комплекс Habitat 67 в Монреал.Новите атракции на летището са проектирани от екип от консултанти от Великобритания, Франция, Германия, Холандия, Сингапур и Съединените щати. Централният елемент на Jewel ще бъде Rain Vortex - 4-метров водопад. Посетителите ще могат да ходят на мрежи, окачени на три етажа над градината. И ако гледните точки от там, сами по себе си, не са достатъчно вълнуващи, туристите ще разполагат и с трамплин.Нов градински лабиринт с двуметрови живи плетове е създаден от майстора на лабиринта Адриан Фишър. Той ще разполага с наблюдателна кула за птичи поглед.Децата ще могат да играят сред облаците в нова атракция, проектирана от The Exploratorium в Сан Франциско. В закритата цветна градина пък ще има гигантски флорални скулптури.Докато Changi досега не се открояваше с архитектурата си, то е ценено от пътниците заради много си удобства.  Всеки, който е на дълъг престой в Сингапур или се стреми да направи Changi крайната си спирка, ще може да резервира стая в новия хотел Yotel на Jewel.", "date": "2017.06.09", "title": "Най-доброто летище в света е на път да стане още по-добро"}
{"url": "http://www.novinite.bg/articles/145242/Otkriha-nepoznat-vid-prozrachna-jaba-v-Ekvador", "text": "Досега неидентифициран вид прозрачна жаба беше повторно открита в Еквадор, след като прекарала 20 години забравена в лабораторен буркан, съобщиха учени, предаде БГНЕС. Миниатюрното сърчице на земноводното hyalinobatrachium yaku, вид „стъклена жаба” се вижда през полупрозрачната кожа.Биологът Диего Сиснерос от университета в Сан Франсиско каза, че открил жабата, която е малко по-къса от един инч (2,54 см.), в Амазония през 1998 година. Ученият успял да установи както точно е животинчето, чак когато през 2015 видял снимки във „Фейсбук”, правени от негови колеги, открили сходни екземпляри. Информация за откритието беше публикувана миналия месец, след като находката прекарала 20 години в буркан с течност в университетска лаборатория. Това е един от малкото екземпляри, при които може да се види сърдечният мускул. „Едва 0,2 на сто от видовете земноводни имат видимо сърце”, посочи биологът от университета Хуан Мануал Гуаясамин.Според специалисти прозрачната кожа помага за спасяване от хищници. Друга хипотеза гласи, че е по-енергийно ефективно да имаш прозрачен корем, той като така не се налага преработка на елементи, които правят тялото непрозрачно, казва Гуаясамин. Жабите в Еквадор са особено застрашени заради обезлесяването, строителството, нефтодобива и минното дело. Деликатната дишаща кожа на жабата я прави особено чувствителна към промените в околната среда, което много лесно може да предизвика изчезването й.", "date": "2017.06.09", "title": "Откриха непознат вид прозрачна жаба в Еквадор"}
{"url": "http://www.novinite.bg/articles/145238/27-godishna-krasavica-pokazva-iznenadata-ot-67-godishtniya-si-saprug-za-godishninata-ot-svatbata", "text": "27-годишна плеймейтка публикува снимки от партито за годишнината от сватбата си, но 63-годишният й съпруг милионер така и не успял да присъства, пише Daily Mail, пише Profit.bg.Молдовската красавица Ксения Дели, която се омъжи за египетския бизнесмен Осама Рабан Ал-Шариф на разточителна церемония на остров Санторини през юни миналата година, била изненадана със серенада от китарист, а домът й бил напълнен с цветя и балони.Но Ал-Шариф, който като президент на компанията Admiral често пътува по работа, трябвало да се задоволи само със снимки на красивата си съпруга, която се възползвала максимално от подарените й глезотии.Дели, която се е снимала за редица списания, сред които FHM, GQ, Sports Illustrated, Vogue, Harper’s Bazar и Maxim, е най-известна с участието си във видеото към хитовата песен на Джъстин Бийбър What Do You Mean?Плеймейтката публикува снимки от изненадата си за годишнината на вниманието на 750 000-те й последователи в социалните мрежи. Двойката правела опити за бебе и Дели сподели преди време, че ще прекарва повече време със съпруга си, когато забременее.Тя продължава да работи като модел и неотдавна привлече вниманието, след като публикува своя снимка със странен бански. Одеждата от мрежест материал покриваше напълно гърдите, раменете и ръцете й, но силно изрязаната долна част остави твърде малко за въображението.Множество шокирани потребители на социалните мрежи коментираха, че интимните части на моделката на практики били оставени на показ от банския, която тя демонстрирала с ботуши на висок ток в същата цветова гама.Дели никога не се е опитвала да крие разликата във възрастта със съпруга си и дори отговаря лично на критиките, които получава в интернет. ", "date": "2017.06.09", "title": "27- годишна красавица показва изненадата от 67-годищния си съпруг за годишнината от сватбата"}
{"url": "http://www.novinite.bg/articles/145231/Znaete-li-zashto-kihame-sas-zatvoreni-ochi-VIDEO", "text": "В миналото много хора вярвали, че човешката душа е направена от въздух и се намира в главата. Поради това кихането изглеждало като акт, който позволява на душата да избяга от тялото. В Средновековието пък съвсем леки болести е можело да доведат до смърт и звукът от кихането бил плашещ за околните. Ето от къде идва и английският израз – God Bless you (Бог да ви благослови) - в опит да се предпази кихащия от болест или смърт. Знаете ли, че... Не може да кихаш, докато спиш, защото нервите, които дават сигнал на мозъка да кихне са временно „изключени“. Този рефлекс изпълнява важна функция – чрез голямото налягане, което се изстрелва от белите дробове със скорост около 150 км/ч, дихателните пътища се освобождават от около 40 000 частици-замърсители, които иначе биха заседнали там. Особено често кихаме при настинка или алергия. Тогава лигавицата е раздразнена и реагира с повишена чувствителност.Има обаче и други причини, които провокират този рефлекс. 25 от 100 души кихат, когато погледнат към светлина. Точният механизъм не е изучен, но се предполага, че е заради връзка между реакцията на очите и центъра, отговарящ за кихането в мозъка. Възможно е при засегнатите хора паралелно със зрителния нерв да се дразни и тригеминовия. Вторият нерв има доста разклонения по лицето и при някои хора кихането се надига докато си скубят веждите например.При други пък рефлексът се задейства, когато стомахът им се напълни. Най-куриозният случай е описан в Journal of the Royal Society of Medicine – двама пациенти кихнали в момента, когато достигнали оргазъм. Можем да се опитаме да потиснем рефлекса още в зародиш. За съжаление точна рецепта липсва, а това може да бъде и доста опасно. Можем например да затиснем с пръсти носа, още когато усетим познатото гъделичкане. Това обаче не винаги помага. Друг трик е да притиснем езика към небцето. В медицинската литература се срещат съобщения за хора, които са оглушали само защото са стискали носа си при кихане. Други пък говорят за нацепване на главната артерия, тромб в мозъка или дори спонтанни аборти.  Опасно е да си стискате носа при кихане, такива случаи обаче не са толкова често срещани. Счита се дори, че ако очите не са затворени, те могат да излезнат от орбитата си, което е смятано за мит, въпреки случай записан през 1882 от the New York Times и разказва историята на жена, чието око изкочило, след силно кихане. Лекарите казват, че няма актуални доказателства за това, но признават, че е възможно да се случи при брутално повръщане. Но това се случва само при хора, които имат проблеми с очните мускули. Шест специални мускула държат здраво окото в очната ябълка, правейки практически невъзможно неговото „ изхвърчане“. Защо тогава си затваряме очите, когато кихаме? Учените нямат точно обяснение, но се предполага, че може би очите са един от множеството мускули, които „изключват“ при кихане. Това е условен рефлекс и когато съобщение е изпратено от мозъка към мускулите и съответно провокира кихане, той изпраща също и съобщение, за да затвори очите ни. Да кихнеш с отворени очи изглежда почти невъзможно, въпреки че много малка част от хората го могат. Други смятат, че очите ни се затварят, за да се предпазим очите ни от секрета, който изкарваме при кихане. Чрез кихането се предпазваме от алергени и фактът, че затваряме очи е може би просто допълнителна защита.", "date": "2017.06.09", "title": "Знаете ли защо кихаме със затворени очи? (ВИДЕО)"}
{"url": "http://www.novinite.bg/articles/145227/25-000-dolara-poharcheni-za-bal", "text": "Майката на тийнейджър от Филаделфия издигна бала му до следващото ниво, след като похарчи 25 000 за камила, три тона пясък и екзотични автомобили, пише Profit.bg.Той също така имал три различни дами на бала, които били облечени в шити по поръчка рокли, а самият Джон Едър Младши също се преобличал три пъти. Саудия Шулер споделя, че мислела да изпрати единствения си син на екскурзия в Дубай. Вместо това тя решила да пренесе Дубай във Филаделфия за неговия бал.Тя урежда пясъкът и камилата да бъдат доставени в техния квартал за снимки. За вечерта пък са наети луксозни автомобили, сред които Rolls Royce и Lamborghini. Шулер твърди, че всичко това си е заслужавало. Тя казва, че в последните няколко години се е борила с рак и е получила удар. Казала си, че ако оцелее, ще организира голям бал за сина си.", "date": "2017.06.09", "title": "25 000 долара похарчени за бал"}
{"url": "http://www.novinite.bg/articles/145234/Kade-v-Rusiya-plashtat-naj-visoki-zaplati", "text": "Къде в Русия плащат най-високи заплати? И къде най-ниски? Как изглеждат месечните възнаграждения на руснаците по браншове и по местонахождение? Руската статистическа служба дава отговор на тези въпроси: Кой в Русия печели най-много? Отговорът гласи: заетите в нефтогазовия бранш и работещите във финансовия сектор. Най-ниски пък са заплатите в леката промишленост и в селското стопанство. Поне това сочат данните на Руската статистическа служба. По нейни данни, през март 2017 средната номинална месечна заплата в Руската федерация е била 38 600 рубли, което се равнява на около 610 евро. Най-високата заплата е регистрирана в района на Чукотка - става дума за 1460 евро. На второ място се нарежда Ямало-Ненецкият автономен окръг със средна номинална заплата от 1365 евро. Москва заема третата позиция с 1270 евро средномесечна номинална заплата. Най-ниско месечно възнаграждение получават жителите на Севорнакавказката област - 325 евро в Дагестан, 330 евро в Кабардино-Балкария и 335 евро в Ингушетия. 81 600 рубли - най-високата средна заплата Що се отнася до заплатите по браншове: едни от най-ниските номинални месечни заплати получават заетите в селкото стопанство - близо 330 евро. От другата страна са руските финансисти, които получават средно по 1160 евро на месец. Още повече пари пък получават трудещите се в нефтогазовия бранш, както и работниците в енергийния сектор - съответно по около 81 600 рубли и 71 400 рубли. Най-ниско платени са заетите в текстилната и шивашка промишленост - там взимат по 15 800 рубли на месец.Не само видът на професията, но и нивото на образование оказва влияние върху заплатата. Така например, ако средната месечна заплата на човек с висше образование съставлява 43 400 рубли, то хората с начално образование получават 23 800 рубли. Забележително е, че завършеното средно образование носи само 2 000 рубли повече. Според статистиката, хората на възраст между 30 и 39 години получават повече от другите възрастови групи, а най-ниски заплати получават хората на възраст под 20 години. Според последните проучвания, през последните години нивото на квалификация на руските работници расте. \"Понастоящем делът на хората с висока професионална квалификация съставлява почти половината от всички заети в трудовия процес, а делът на хората с ниска квалификация или без такава е по-малко от една четвърт,\" четем в изследването на Руската статистическа служба. И в Русия има промени От 2000 година насам се е променила и отрасловата структура на трудовата заетост в Русия. Така например броят на хората, заети в селското стопанство, е намалял двойно. С 36 процента е намалял и броят на хората, заети в сектора на комуналните и социални услуги. Най-много работни места са възникнали в сферата на бизнес услугите, в гастрономията и финансовия бранш. Впрочем, руските експерти изтъкват, че в близко бъдеще в страните с развита пазарна икономика търсенето на офис сътрудници ще намалее - заради \"разпространението на съвременните компютърни технологии и автоматизацията в многобройни сектори\". Същевременно се очаква да нарасне търсенето на специалисти, заети с обслужване на хората, главно медицински кадри. В това отношение обаче Русия рискува да изостане от съвременните тенденции. По думите на руския експерт Сергей Солнцев, властите не са склонни да инвестират в здравеопазването. \"Затова и в този сектор заплатите са ниски, а и не се дават много пари за добро оборудване\", изтъква той. Солцнев посочва още: \"Това е избор на властите, за чиито приоритети ясно говори съотношението между държавните разходи за здравеопазване и разходите за отбрана\". (бел. ред. заложените в бюджета военни и секретни разходи за 2017 година заедно надвишават 15 пъти разходите за здравеопазване\")", "date": "2017.06.09", "title": "Къде в Русия плащат най-високи заплати?"}
{"url": "http://www.novinite.bg/articles/145213/Babi-pod-naem-si-tarsyat-vnuci-nazaem", "text": "\r\nОще една добра и интересна алтернатива за лятната ваканция на децата е кампанията , която се реализира от община , предаде БНТ. За пета поредна година  ще приемат  от цялата страна и в продължение на една седмица ще им покажат предизвикателствата на селския живот. Кампанията започва в началото на юли в седем габровски села, където ще живеят над 100 деца от различни градове.\r\n\r\nПета година идеята, родена в ученическо есе на Вероника Йосифова, топли сърцата на десетки баби и дядовци в габровско.\r\nДимитринка Бошнакова - кмет на с. Новаковци: „Детето няма село, няма баба и дядо на село, никога не се е докосвала до традициите на село и всъщност от там идва нейния интерес!\"\r\nМиналата година баба Пенка за първи път приела  в дома си. Спомените от веселите деца я топлили цяла зима и сега с нетърпение очаква новата група ентусиасти.\r\nПенка Лалева - баба под наем: „Зайците видяха и най-вече се впечатлиха от доенето на кози. Правихме дърпана баница. Включиха се децата наравно с мен и още гореща свърши. В градината идваха да видят как се вадят картофи - трудят се, могат!\"\r\nДимитринка Бошнакова - кмет на с. Новаковци „Тази година ние ще се включим два пъти в инициативата като първия път ще бъде с дневен лагер, дечица на по-малка възраст, от 9 до 14, и вторият път с младежи над 16 години. Месец август е при нас в Новаковци!\"\r\nА разделите накрая винаги завършват със сълзи, споделя баба Станка, която вече три години е „баба под наем\".\r\nСтанка Иванова - баба под наем„Свикваме и те свикват.. Момиченцата се включваха в домакинската работа, готвене, беше ни много приятно и на възрастните, и на децата им беше приятно!\"\r\nПо време на престоя в селата, децата участват в традиционни обичаи, седенки, учат народни песни и танци. Кампанията стартира на трети юли в село Поповци и ще завърши в края на август в Новаковци.\r\n", "date": "2017.06.09", "title": "„Баби под наем\" си търсят „внуци назаем\""}
{"url": "http://www.novinite.bg/articles/145261/Ako-iskash-da-si-silen-krasiv-i-umen-byagaj", "text": "„Ако искаш да си силен – бягай, ако искаш да си красив – бягай, ако искаш да си умен – бягай”, гласи древногръцка поговорка и май древните гърци ще се окажат прави, предаде Дарик. Обикновено болшинството от хора са разделени на два лагера – тези, които обожават тичането и тези, които го ненавиждат. Е, независимо към кой „лагер“ спадате, ние ще ви предложим 10 мотивиращи причини, заради които си струва да тичате, пък вие сами преценете: Няма да ви струва нито лев, ако искате да потичате. Най-вероятно в гардероба си имате и подходящи дрехи за тази дейност, така че дори не ви е небходим специален екип. Независимо дали живеете в голям град, в малък град, в близост до парк или не – тичането е нещо, което може да правите на всяко едно място.За да съживите мускулите си, се нуждаете от въглехидрати. Това не значи да се тъпчете със снаксове и шоколадови десертчета, а да наблягате на здравословните въглехидрати като ядки, мюсли и плодове. Те ще отключат нови запаси от енергия. Потенето е начин тялото да се охлади и да се освободи от вредните токсини. А няма начин да не се поизпотите, докато тичате! От друга страна премахването на токсините от организма ще се отрази страхотно на кожата ви. Редовното тичане увеличава продължителността на живота с няколко години. Ако човек тича два часа седмично в продължение на 40 години, увеличава живота си с 2,8 до 3,2 години в сравнение с тези, които не отделят внимание на подобна физическа активност. Редовните тренировки намаляват риска от преждевременна смърт с 25-40%. Бягането е една от най-добрите дейности, които хората могат да практикуват, за да подобрят здравето си. То повишава нивото на „добрия” холестерол. Бягането засилва имунната система чрез създаването на по-голяма концентрация от лимфоцити. Нервното напрежение и умората през деня водят до натрупване на отпадни продукти в организма. Обилното изпотяване помага да се освободите от тях. Когато тренираме, в организма се отделят ендорфини. Те са известни като „хормони на щастието“ и то неслучайно: когато концентрацията им в кръвта се увеличи, усещате лека еуфория и потиснатото настроение изчезва. Психолозите твърдят, че тичането помага на подсъзнателно ниво да ни разтовари от умствения багаж и в същото време да ни вдъхва повече увереност и самочувствие в живота. Когато човек бяга, той се чувства уверен, защото знае, че поема отговорност за своето здраве, за себе си. Ако искате да подобрите общата си издръжливост, едно от най-добрите упражнения е тичането. Ще имате енергия и сила да използвате пълния потенциал на тялото си. Бягането е една от най-подходящите физически дейности за топене на мазнините. Чрез тичането може да се поддържа здравословно тегло и така да се избегнат всички рискови фактори, свързани със затлъстяването, като диабет, хипертония, сърдечно-съдови заболявания и др. При бягането за здраве се горят между 500 и 900 ккал за 1 час, като тези стойности зависят от килограмите, пола и интензивността на натоварването. Важно е да се отбележи, че бягането не е подходяща физическа активност, с която хората с наднормено тегло или заседнал начин на живот да започнат своето отслабване.", "date": "2017.06.09", "title": "Ако искаш да си силен, красив и умен – бягай"}
{"url": "http://www.novinite.bg/articles/145262/Na-koi-ulici-po-sveta-tryabva-da-nosim-palno-portmone", "text": "\r\nБорбата между големите  за най-добрата витрина на най-оживените  в света е ожесточена и намира отражение в астрономическите цени за наем, пише Profit.bg.\r\nВ Европа палмата на първенството държи Bond Street - елегантната и изключително скъпа улица в Лондон, където наемът на квадратен метър търговска площ достига 25 200 евро. Британската столица, както и Милано и Париж, е дома на най-скъпите  в света, пише испанският вестник El Pais.\r\nЕкспертите в сектора на недвижимите имоти казват, че тайната за успех в търговията е проста: местоположение, местоположение, местоположение. Големите , като Zara, Mango и H&M, залагат на все по-големи магазини (модата на магазините флагмани и на мегамагазините). Освен че включват цялото предлагане на дрехи, те служат и като образа на марката пред света и показват могъществото й.\r\nЛуксозните марки, като Loewe или Cartier, внимават много, когато подбират местоположението си и са концентрирани на специализирани , които понякога са къси и елегантни и привличат клиентите и туристите, търсещи луксозни стоки. Така че пространството, на което кипи конкуренцията в модата, е ограничено.\r\nЛондон играе в друга лига. Според доклада „Текстилната търговия в цифри“, представен от испанската компания Acotex, британската столица окупира първите четири места в класацията на най-скъпите търговски зони в Европа. Милано е на второ място с две , следват Париж, Рим, Москва, Мюнхен, Виена, Генуа, Берлин и Франкфурт.\r\nТоп 20 на най-скъпите  в света:\r\n1. Bond Street, Лондон (25 200 евро за квадратен метър)\r\n2. Covent Garden, Лондон (18 000 евро)\r\n3. Oxford Street, Лондон (15 036 евро)\r\n4. Sloan Street, Лондон (13 560 евро)\r\n5. Via Montenapoleone, Милано (12 880 евро)\r\n6. Виктор Емануил, (Vittorio Emanuele) Милано (11 900 евро)\r\n7. Regent Street, Лондон (11 880 евро)\r\n8. Шанз-Елизе (Champs-Élysées), Париж (11 100 евро)\r\n9. Via Condotti, Рим (10 800 евро)\r\n10. London Brompton, Париж (10 560 евро)\r\n11. Avenue Montaigne (10 500 евро)\r\n12. Via San’t Andrea, Милано (6 750 евро)\r\n13. Piazza di Spagna, Рим (6 400 евро)\r\n14. Kaufingerstraße и Marienplatz, Мюнхен (4500 евро)\r\n15. Kohlmarkt, Виена (4380 евро)\r\n16. Rue du Rhone, Женева (4 250 евро)\r\n17. Tauentzienstraße, Берлин (4 130 евро)\r\n18. Столешников, Москва (3 950 евро)\r\n19. Zeil, Франкфурт (3 750 евро)\r\n20. Portal de l’Angel, Барселона (3 360 евро)\r\n", "date": "2017.06.09", "title": "На кои улици по света, трябва да носим пълно портмоне"}
{"url": "http://www.novinite.bg/articles/145256/Kak-da-razberete-che-jena-vi-vi-izneveryata-VIDEO", "text": "Смята се, че мъжете кривят от правия път по-често. Неумолимата статистика обаче показва растеж на женските изневери в последните години. Редица неща карат жените да изневеряват. Липсата на джентълменство, нарцисизмът, егоизмът и липсата на добър секс са сред най-честите причини за това. Има обаче и сигнали, които издават, че връзката не върви и може да се е намесил трети човек в отношенията ви. Вижте признаците, по които може да познаете, че партньорката ви изневерява: Когато приятелката ви се държи лошо с вас и непрекъснато предизвиква конфликти - това е знак, че ви изневерява. Ако започне да ви прави непрекъснато забележки или да се дразни от чертите в характера ви, вашата връзка не върви в правилната посока. Ако вашата приятелка изведнъж започне да се интересува от програмата ви за деня – трябва да се замислите. Това е едно от най-честите неща, които жените правят, когато изневеряват. Ако приятелката ви взема телефона си дори и в банята, то вероятно в него има нещо, което вие не трябва да виждате. Ако говори по телефона и затвори бързо, когато влизате в стаята, със сигурност крие нещо от вас. Приятелката ви винаги изглежда заета. Причината може да е друг мъж, но е възможно и да има проблеми в работата. Добре е да я попитате директно за причините. Ако започне да се защитава - това може да е предупредителен знак, че ви изневерява. Умът и е зает с мисли за новия мъж и не се сеща за вас. В този момент е добре да започнете да задавате въпроси.", "date": "2017.06.09", "title": "Как да разберете, че жена ви ви изневерята (ВИДЕО)"}
{"url": "http://www.novinite.bg/articles/145268/Princat-na-Butan-stava-vse-po-golyam-i-sladak", "text": "Принцът на Бутан става все по-голям. Очарователна нова снимка показва едногодишното дете, седнало в цветна леха, съобщава Daily Mail, цитирано от Profit.bg. Най-новият портрет на принца на драконите Джигме Намгиел Уангчук беше пусната в чест на юнския календар на страната.На изображението детето се радва на градините на двореца \"Линкана\", докато се протяга към майка си.В Бутан месец юни е свързан с околната среда, в него се почита и рожденият ден на кралицата, както и консервационните усилия на страната. Принц Джигме Намгиел Уангчък се роди на 5 февруари 2016 г. и бързо се утвърди като една от най-очарователните кралски особи на световната сцена.За първия му рожден ден кралското семейство пусна портрет, който се радваше на огромен интерес в интернет. На него принцът беше облечен в жълто и държеше жълта количка в ръката си, усмихвайки се. Снимката отново беше направена в двореца Линкана, където детето живее с родителите си. Малкият принц празнува рождения си ден в същия месец като баща му, който на 21 февруари навърши 37 години.Снимката послужи като корица за февруарското издание на календара на уебсайта на Бутан.Невероятно фотогенната кралска двойка и техният син станаха известни като Уил и Кейт от Химилаите, а херцогът и херцогинята от Кеймбридж дори направиха кралско посещение в страната през април 2016 г.", "date": "2017.06.09", "title": "Принцът на Бутан става все по-голям и сладък"}
{"url": "http://www.novinite.bg/articles/145167/Shte-bade-li-svalen-Tramp-ot-posta-si", "text": "Възможно ли е  да бъде а си, след като уволненият от него бивш шеф на ФБР  даде показания вчера пред сенатската комисия по разузнаването, пише НОВА.„Теоретично това може да се случи, но процедурата е много дълга и сложна. Затова не бих прибързал с тази хипотеза. Партията на Тръмп има мнозинството и в двете камари на Конгреса, а в крайна сметка там се гласува за импийчмънт”, коментира в „Здравей, България” Христофор Караджов, преподавател по журналистика в САЩ.Припомняме, че по време на изслушването Коми заяви, че несъмнено Русия се е намесила в изборния процес в САЩ през 2016 г. Той посочи, че смята разговорите, които е имал с президента, за много притеснителни, но не е негова работа да определя дали държавният глава се е опитал да възпрепятства правосъдието във връзка с предполагаемата намеса на Русия в президентските избори.Коми обвини администрацията на президента, че са го опозорили и са разпространили лъжи за ФБР. Той заяви, че отправените от Тръмп обвинения, че ФБР е в хаос и е зле ръководено са \"чисто и просто лъжи\".Изслушването му в Сената се очакваше с огромен интерес, защото след него се очаква да има доста повече светлина относно това дали Доналд Тръмп ще изкара пълен мандат като президент на САЩ. Показанията на бившия шеф на ФБР са ключови, защото процедура по импийчмънт срещу държавния глава може да бъде стартирана заради обвинение в престъпление. ", "date": "2017.06.09", "title": "Ще бъде ли свален Тръмп от поста си"}
{"url": "http://www.novinite.bg/articles/145169/Tereza-Mej-zagubi-mnozinstvoto-v-parlamenta", "text": "След определени 626 от 650 места в долната камара на британския парламент консерваторите получават 42,3%, лейбъристите 40,3% , либералдемократите -7,1%, ЮКИП има около 1,9%, Зелените остават с 1,6%. Телевизия \"Скай нюз\" съобщи, че според резултатите от досегашното преброяване на гласовете и очакванията за окончателните резултати от извънредните избори във Великобритания, нито една партия няма да получи мнозинство в долната камара на парламента – Камарата на общините, предаде БГНЕС.По този начин, според предварителните прогнози, в Обединеното кралство може да се наложи да се сформира така нареченият „окачен” или \"висящ\"парламент. Британската Консервативна партия получи първия си удар при гласуването в парламентарните избори когато младшият министър в министерството на финансите Джейн Елисън отстъпи на представителката на лейбъристите в своя избирателен район Батърси в южната част на Лондон. Сензация предизвика и отпадането от Камарата на общините на лидера на парламентарната фракция на Шотландската национална партия Ангъс Робъртсън.Отпадна от парламента и бившият лидер на националистите в Шотландия Алекс Салмънд. Въпреки че Шотландската национална партия (ШНП) ще загуби най-много места в парламента на Обединеното кралство след предсрочните парламентарни избори, големият губещ остава Тереза Мей. Премиерът и лидерка на Консервативната партия не успя да мотивира избирателите да ѝ дадат широк мандат и сигурни позиции в навечерието на преговорите с ЕС за Брекзит. Тя не само загуби абсолютното мнозинство в парламента, но и бе подложена на унизителна критика както от крайнодесния партиен ЮКИП, така и от Джеръми Корбин, които направо й поискаха оставката като премиер от различни позиции.Призив да си помисли за лидерското място отправи и депутатката от управляващата партия В Шотландия консерваторите печелят 11 места от ШНП. ШНП губи и 6 места в полза на лейбъристите, и три в полза на либералдемократите. Очаква се, че Мей ще си намери с кого да формира мнозинство. Юнионистите от Северна Ирландия са най-вероятният ѝ съюзник, но те ще поискат в замяна повече власт за партията си на местно равнище. Тереза Мей увери, че консерваторите ще осигурят „стабилност” на страната след извънредните парламентарни избори в четвъртък.Каквито и да са резултатите Консервативната партия ще осигури възможността да изпълним този дълг да осигурим стабилност, заяви Мей, след като стана известно, че е преизбрана в долната камара на парламента. Паундът се срина спрямо долара в петък сутринта с над 1,5% след като се очертаха предварителните резултати от изборите за парламент във Великобритания, сочат данните от търговете. Около 7:14 часа, балг вр., курсът на лирата спрямо предишното затваряне на сесията бе стигнал 1,275 долара от 1,2957 долара. ", "date": "2017.06.09", "title": "Тереза Мей загуби мнозинството в парламента"}
{"url": "http://www.novinite.bg/articles/145183/Shte-podade-li-ostavka-Tereza-Mej", "text": "Оглавяваната от нея Консервативна партия не можа да запази парламентарното си мнозинство на изборите, пише НОВА.Министър-председателят на Великобритания Тереза Мей най-вероятно ще подаде оставка, след като оглавяваната от нея Консервативна партия не можа да запази парламентарното си мнозинство на изборите, смята финансовата корпорация „Citigroup”.„След избирателна кампания, която с право беше оценена като слаба, и неуспешен опит за получаване на по-голямо мнозинство в Камарата на общините, очакваме Мей да подаде оставка”, се казва в комюникето на „Citigroup”. Политическите коментатори на BBC пък прогнозират, че тя няма да подаде оставка.Финансовите анализатори предвиждат период на нестабилност в страната, пише БГНЕС. Преброяването на гласовете не е завършило, но вече няма как торите да съберат над половината от местата в 650-местния законодателен орган. Тереза Мей ще направи изявление в 12 часа българско време. От него ще стане ясно какво решение ще вземе ръководителят на Консервативната партия.  ", "date": "2017.06.09", "title": "Ще подаде ли оставка Тереза Мей"}
{"url": "http://www.novinite.bg/articles/145175/Kmetat-na-Bryuksel-podava-ostavka", "text": "Кметът на Брюксел Иван Майер, който заема поста в продължение на пет години, подава оставка заради финансов скандал, съобщава изданието „Политико“, предаде Дарик, цитирайки БГНЕС.   По данни на вестника Майер е взел решението си във връзка с обвиненията, че ежемесечно е получавал пари от благотворителна организация, оказваща помощ на бездомни хора.   Според информацията кметът е взимал всеки месец по 1400 евро за това, че е посещавал срещи на организацията.   В момента финансовите регулатори в страната провеждат официално разследване по въпроса, допълва „Политико“.", "date": "2017.06.09", "title": "Кметът на Брюксел подава оставка"}
{"url": "http://www.novinite.bg/articles/145197/Richard-Bransan-Iskahme-SASht-da-ne-govoryat-egoistichno-a-da-badat-chast-ot-tozi-svyat", "text": "Британският милиардер Ричард Брансън нарече президента на САЩ Доналд Тръмп много наивен заради оттеглянето му от Парижкото споразумение по климата, пише БТВ.„Искахме Съединените американски щати да не говорят егоистично, а да бъдат част от този свят, който няма стени и да ни помогнат да го спасим”, коментира Брансън.По думите му Тръмп не признава, че чистата енергия е по-евтина от въглищата и нефта и ще създаде много повече работни места. Бизнесменът, който е и екоактивист, изрази учудване относно решението на Тръмп да постави „Америка на първо място”, при положение че климатът и водата в океаните нямат бариери.„Историята ще е милостива към нас, ако направим нещо за внуците си и безпощадна, ако ги пренебрегнем. Да ги пренебрегнем, значи да не се грижим за околната среда, за океаните, за животинските видове на Земята и да бъдем егоисти”, каза Брансън.", "date": "2017.06.09", "title": "Ричард Брансън: Искахме САЩ да не говорят егоистично, а да бъдат част от този свят"}
{"url": "http://www.novinite.bg/articles/145198/Djejms-Komi-Djef-Seshans-moje-da-se-e-sreshtnal-s-ruskiya-poslanik-Sergej-Kislyak-ne-dva-a-tri-pati", "text": "Бившият директор на американското ФБР Джеймс Коми е казал на закритото изслушване пред сенатската комисия по разузнаването, че главният прокурор Джеф Сешънс може да се е срещнал с руския посланик Сергей Кисляк не два, а три пъти, съобщи телевизия Си Ен Ен, цитирана от БГНЕС, пише НОВА.През март Сешънс се оттегли от участие в разследването на предполагаемите връзки на президента на САЩ Доналд Тръмп с Русия, тъй като е участвал в предизборната му кампания.Главният прокурор попадна в центъра на вниманието на конгресмените, след като стана известно, че се е срещал два пъти с посланика на Русия във Вашингтон през 2016-а, но не е съобщил за това по време на утвърждаването му в Сената. Сешънс обясни, че се срещал с Кисляк в качеството си на сенатор.За трета среща свидетелства прихваната информация, която са обменили руски длъжностни лица. Коми е запознал сенаторите с тази данни по време на закритата част от изслушването си.По-рано в. „Вашингтон поуст” съобщи, че Сешънс и Кисляк са се срещали два пъти.  ", "date": "2017.06.09", "title": "Джеймс Коми: Джеф Сешънс може да се е срещнал с руския посланик Сергей Кисляк не два, а три пъти"}
{"url": "http://www.novinite.bg/articles/145202/Vzeti-zalojnici-v-Nyukasal", "text": "Мъж, въоръжен с нож, е взел служители за заложници в социален център в североизточния английски град Нюкасъл, съобщи полицията, цитирана от АФП, пише НОВА.„Специалисти по водене на преговори са на място”, съобщи полицията в изявление и добави, че няма данни за пострадали хора.  ", "date": "2017.06.09", "title": "Взети заложници в Нюкасъл"}
{"url": "http://www.novinite.bg/articles/145223/Na-1-oktomvri-shte-se-provede-referendum-za-nezavisimost-na-Kataluniya", "text": "Лидерът на испанската автономна област Каталуния Карлес Пучдемон, където сепаратисткото движение е в разгара си, обяви, че на 1 октомври ще се проведе референдум за независимост, предаде АФП, цитирано от НОВА.В Барселона Пучдемон каза, че въпросът, на който ще отговарят гласоподавателите, е „Искате ли Каталуния да бъде независима държава с републиканска форма на управление?”.  ", "date": "2017.06.09", "title": "На 1 октомври ще се проведе референдум за независимост на Каталуния"}
{"url": "http://www.novinite.bg/articles/145199/Makedoniya-vliza-v-NATO-do-proletta-na-2018-godina", "text": "НАТО планира до пролетта на 2018 година да приеме Македония като пълноправен член, твърди агенция Sputnik, позовавайки се на източници, близки до преговорния процес, предаде БГНЕС. Генералният секретар на НАТО Йенс Столтенберг планира да посети Скопие до средата на юли и да разговаря по този въпрос.Целта на НАТО е страната да бъде приета в алианса, заяви събеседник на агенцията Според САЩ активно работят за тази цел. „Американският посланик в Скопие вчера имаше среща с министъра на отбраната (г-жа Радмила Шекеринска – ред.) разговаря по този въпрос\", добави източникът. БГНЕС припомня, че в първото си интервю като премиер преди два дни Зоран Заев съобщи, че очаква това лято в Скопие генералният секретар на НАТО Йенс Столтенберг, който му е обещал да съобщи добра новина.В понеделник македонският премиер ще посети Брюксел, за да се срещне със Столтенберг. Той ще има срещи и с висши представители на Еврокомисията.", "date": "2017.06.09", "title": "Македония влиза в НАТО до пролетта на 2018 година"}
{"url": "http://www.novinite.bg/articles/145218/Iznasilenata-ot-Roman-Polanski-jena-shte-poiska-prekratyavane-na-deloto", "text": "\r\nИзнасилената от  американка ще поиска то срещу него да бъде прекратено.  сега е на 54 години. Аферата около нея се проточва вече 40 години, предаде БНТ.\r\n\r\n\r\n\r\n\r\n\r\n", "date": "2017.06.09", "title": "Изнасилената от Роман Полански жена ще поиска прекратяване на делото"}
{"url": "http://www.novinite.bg/articles/145263/Arabskite-darjavi-pokazaha-spisak-s-teroristi-sponsorirani-ot-Katar", "text": "Саудитска Арабия и три други арабски държави представиха списък с „терористи“, подкрепяни от Катар, предава германският телевизионен канал ZDF, пише \"Фокус\". Списъкът съдържа имената на 59 лица и 12 организации. „Документът показва, че Катар поддържа различни терористични организации и лица\", твърди правителството в Рияд, заедно с тези на Обединените арабски емирства, Египет и Бахрейн.", "date": "2017.06.09", "title": "Арабските държави показаха списък с „терористи“, спонсорирани от Катар"}
{"url": "http://www.novinite.bg/articles/145265/Zadarjaha-devet-dushi-za-vrazki-ID-v-Iran", "text": "Иранските власти арестуваха девет души, които са заподозрени във връзки с близкоизточната радикална групировка \"Ислямска държава\", предава AFP, пише \"Фокус\". Арестите бяха извършени само два дена след кървавите терористични атаки в Иран, отговорност за които поеха екстремистите от \"Ислямска държава\".В четвъртък вечер седем заподозрени са арестувани в южната провинция Фарс, а двама други бяха задържани в петък сутринта в провинция Керманшах, близо до границата с Ирак.", "date": "2017.06.09", "title": "Задържаха девет души за връзки ИД в Иран"}
{"url": "http://www.novinite.bg/articles/145226/Tereza-Mej-shte-se-vazpolzva-ot-pravoto-si-parva-da-se-opita-da-sastavi-pravitelstvo", "text": "Преговорите за излизане на Великобритания от Европейския съюз трябва да продължат, заяви днес водачът на опозиционната Лейбъристка партия Джереми Корбин, цитиран от Ройтерс, след като министър-председателят Тереза Мей не успя да си осигури мнозинство в парламента на изборите, пише НОВА.Мей, чиято Консервативна партия спечели най-много места, даде знак, че ще се възползва от правото си като досегашен премиер първа да се опита да състави правителство, но не е ясно дали ще разполага с необходимата подкрепа да го направи.Запитан дали преговорите за Брекзит, които би трябвало да започнат на 19 юни, ще бъдат отложени, пред телевизия \"Скай нюз\" Корбин каза: \"Те ще трябва да продължат, понеже член 50 (от Лисабонския договор) е задействан, сегашното правителство ще има 11 дни да подготви тези преговори\".\"Позицията ни е съвсем ясна: искаме Брекзит, даващ приоритет на работните места, така че най-важно ще е сключването на търговско споразумение с Европа\", допълни Корбин. Той изтъкна, че лейбъристите печелят на изборите, тъй като увеличават броя на местата си в парламента и процента на подкрепата си, и заяви, че партията е готова да оглави правителство на малцинството.По-най нови данни консерваторите на Тереза Мей получават 317 места в парламента, а лейбъристите - 261. ", "date": "2017.06.09", "title": "Тереза Мей ще се възползва от правото си първа да се опита да състави правителство"}
{"url": "http://www.novinite.bg/articles/145266/Vazmojno-li-e-da-varnem-erata-na-dinozavrite", "text": "\r\nУчените от Университета в  изразиха съмнение относно предишни изследвания, които претендираха, че са открили протеин от изчезнали , пише Profit.bg.\r\nПо-ранни проучвания, публикувани в списание Science, твърдят, че протеиновият пептид е оцелял от тиранозавър рекс на 68 милиона години. Това откритие доведе до разпространението на теории, според които учените биха могли да клонират ДНК и да пресъздадат изчезналите , както се случва в класическия филм на Стивън Спилбърг от 1993 г. „Джурасик парк“.\r\nСпоред екипа от  обаче, откритите протеини биха могли да идват от кръстосано замърсяване с костите на щрауси или алигатори, като и двете са използвани в лабораториите, където се провеждат оригиналните изследвания. Изследователите не са се старали да опровергават констатациите на свои колеги, нито пък техните собствени открития окончателно отричат ​​възможността за  на динозаври.\r\nТе първоначално изучават следи от колаген или протеин в костите и колко дълго могат да оцелеят те с течение на времето. \"Това изследване показва, че замърсяването не може да бъде изключено\", казва Майк Бъкли, зооартхолог (специалист, изучаващ древни животни) от Университета в , който е и един от главните изследователи, според Travel + Leisure.\r\nТе откриват, че не е доказано, че колагенът е оцелял повече от 3.5 милиона години и че протеините, за които се твърди, че са от , може би идват от друго животно.За любителите на \"Джурасик парк\" изследването може да е разочароващо, но не всичко е загубено. Древната ДНК е област на изследване, върху която палеонтолозите все още работят и нищо не може да се изключи. \"Колкото повече разбираме как оцеляват тези древни молекули, толкова по-вероятно е да открием истинска древна ДНК, от която бихте могли да се възползваме\", казва Бъкли.\r\n", "date": "2017.06.09", "title": "Възможно ли е да върнем ерата на динозаврите"}
{"url": "http://www.novinite.bg/articles/145241/Imperatorat-na-Yaponiya-iska-da-abdikira", "text": "Парламентът в Япония гласува в петък закон, който дава възможност на император Акихито да се оттегли от престола. Абдикацията ще стане първата в Япония от 200 години насам, предаде АФП. Специалният законопроект за оттеглянето на император Акихито от престола и предаването му на принц Нарухито разрешава на император Акихито да се откаже от трона и да го предаде на най-големия си син - принц Нарухито.Законопроектът е разработен специално за 83-годишния император Акихито, който изрази в специално обръщение към нацията желанието си да се оттегли заради преклонната си възраст. Предполага се, че той може да се откаже от престола през декември 2018 година, когато ще стане на 85 години. Престолонаследникът Нарухито. Престолонаследникът Нарухито. / БГНЕС След това Акихито ще запази титлата \"Ваше величество\", държавно осигуряване и другите си привилегии. Очаква се 57-годишният принц Нарухито да заеме трона на императора незабавно, след като баща му се откаже официално. Монархът Акихито (л) и съпругата му Мичико. Монархът Акихито (л) и съпругата му Мичико. / БГНЕС Японското правителство е разработило законопроекта по такъв начин, че да не се създава прецедент и да не се въвежда отричането от престола като система.Законите на Япония предвиждат заемането на трона пожизнено. За последен път император на Япония слиза от трона през 1817 година. През феодалните времена това е обичайна практика и така са завършили царуването си около половината от известните на историята 125 японски императори.", "date": "2017.06.09", "title": "Императорът на Япония иска да абдикира"}
{"url": "http://www.novinite.bg/articles/145240/Kakvo-e-Menspreding-kade-i-zashto-e-zabranen", "text": "Всеки, който планира да посети Испания през лятото, трябва да знае, че столицата Мадрид въведе забрана за менспрединг в градския транспорт, пише profit.bg.\"Менспрединг\" е практиката един мъж да заема повече от полагащото му се пространство, седейки прекалено разкрачен. Престижният Оксфордски речник дори призна съществуването на тази нова дума през 2015 г.Компанията, отговаряща за градския транспорт в испанската столица, обяви през тази седмица, че менспредингът вече е забранен. От компанията в момента изработват надписи, които ще бъдат поставени до тези, които указват, че пушенето, замърсяването и качването на краката на седалките е забранено.Преди това група, защитаваща правата на жените, бе събрала петиция с 10 000 подписа относно този проблем в градския транспорт. Подобни кампании срещу менспрединга текат и в други градове по света. От Conde Nast Explorer отбелязват, че все още не е ясно дали градската управа в Мадрид ще въведе глоби за менспрединг или забраната ще бъде налагана по някакъв друг начин.", "date": "2017.06.09", "title": "Какво е \"Менспрединг\", къде и защо е забранен"}
{"url": "http://www.novinite.bg/articles/145224/Kanada-SASht-i-Meksiko-zapochvat-pregovorite-za-NAFTA-kraya-na-lyatoto", "text": "Канада, САЩ и Мексико ще започнат преговори по същество за бъдещото на Споразумението за северноамериканската зона за свободна търговия (НАФТА) в края на лятото, съобщи Си Ти Ви, предаде БГНЕС.По информация на телевизията, към средата на юли САЩ ще подготвят „предварителен документ, в който ще посочат своите приоритети в преговорите”, след което в края на август ще започнат и самите консултации. Си Ти Ви съобщи още, че премиерите на осемте канадски провинции и територии са се срещнали с представители на администрацията на Белия дом, американски парламентаристи и бизнесмени.Регионалните глави са „изразили надежда, че бъдещото преразглеждане на НАФТА ще бъде бързо и сравнително безболезнено”. В края на май стана известно, че правителствата на Канада и САЩ ще продължат да работят по спорните въпроси, свързани с бъдещето на Северноамериканското споразумение за свободна търговия. НАФТА е подписано между Канада, САЩ и Мексико през 1992 г. и влезе в сила през 1994 г. Президентът на САЩ Доналд Тръмп заяви, че иска да предоговори сделката, защото заради нея САЩ губели повече от една четвърт от работните места в индустрията.", "date": "2017.06.09", "title": "Канада, САЩ и Мексико започват преговорите за НАФТА края на лятото"}
{"url": "http://www.novinite.bg/articles/145269/Kamikadze-ot-ID-otne-jivota-na-naj-malko-20-dushi-v-Kerbala", "text": "Самоубийствен атентатор задейства взривно устройство на оживен пазар източно от свещения за шиитите иракски град Кербала, предава Reuters. В резултат на нападението са загинали най-малко 20 души, а около 25 други са ранени, уточниха източници от иракските сили за сигурност, пише \"Фокус\".Близкоизточната радикална групировка „Ислямска държава“ пое отговорност за поредното кърваво нападение с изявление, разпространено в свързаната с екстремистите агенция Амак.", "date": "2017.06.09", "title": "Камикадзе от ИД отне живота на най-малко 20 души в Кербала"}
{"url": "http://www.novinite.bg/articles/145275/40-000-deca-sa-zastrasheni-ot-boevete-v-Raka", "text": "Агенцията ООН за закрила на децата УНИЦЕФ предупреди, че 40 000 деца са застрашени в сирийския град Ракка, където се водят боеве, информира БГНЕС, предаде Нова телевизия. Градът е бастионът на групировката \"Ислямска държава\", настъпление срещу него предприеха сирийски сили, подпомагани от САЩ. Те вече влязоха в някои райони на града, но още не са го освободили от \"Ислямска държава\". В съобщение на УНИЦЕФ се казва, че около 80 000 деца вече са преместени в по-сигурни места и специални лагери, но животът на други 40 000 остава в опасност.  „Около 40 000 деца остават в изключително опасни условия в Ракка. Мнозина попадат под кръстосан огън“, заяви регионалният директор на организацията Герт Кеплер. Той призова всички страни да осигурят безопасен коридор за извеждане на децата.", "date": "2017.06.09", "title": "40 000 деца са застрашени от боевете в Рака"}
{"url": "http://www.novinite.bg/articles/145279/Predsedatelyat-na-YuKIP-Pol-Nutal-podade-ostavka", "text": "Пол Нутал подаде оставка като председател на ЮКИП, след като партията не успя да спечели нито едно място в парламента след гласуването на предсрочните парламентарни избори във Великобритания, предава AFP, пише \"Фокус\".ЮКИП бе в основата на кампанията в подкрепа на Брекзит и Нутъл, чиято оставка влиза в сила незабавно, обеща партията да запази влиянието си при воденето на преговорите за „развода“ между Брюксел и Лондон.", "date": "2017.06.09", "title": "Председателят на ЮКИП Пол Нутал подаде оставка"}
{"url": "http://www.novinite.bg/articles/145166/Dajdat-otslabva-no-ostava-hladno", "text": "Днес облачността над страната ще бъде значителна и на много места ще има превалявания. Само на отделни райони ще прегърми. Това съобщи за Агенция „Фокус” дежурният синоптик Мартина Цветанова от Националния институт по метеорология и хидрология (НИМХ) при Българската академия на науките (БАН). Разкъсвания и намаления на облачността ще има след обяд над Западна България. Ще духа слаб, в Източна България и по долината на Струма умерен до силен северен вятър. Максималните температури, в по-голямата част от страната, ще бъдат между 18° и 23°, в северозападните и югозападните райони по-високи – до 26°-28°, в София около 20°. Атмосферното налягане ще бъде малко по-високо от средното за месец юни (946 hPa) и през деня ще се остане без съществена промяна. Над Черноморието ще е облачно с превалявания от дъжд. Повече ще са валежите през нощта срещу събота. Ще духа умерен и силен север-северозападен вятър. Максималните температури ще са между 17° и 21°. Температурата на морската вода е 19°-23°. Вълнението на морето ще бъде 2-3 бала. Над планините също ще е предимно облачно и на много места ще има валежи от дъжд, а по най-високите върхове на Рила и Пирин от дъжд и сняг. След обяд над масивите от Западана България и Родопите облачността ще се разкъса. Ще духа умерен и силен предимно северен вятър. Максималната температура на височина 1200 метра ще е около 15°, на 2000 метра – около 8°.", "date": "2017.06.09", "title": "Дъждът отслабва, но остава хладно"}
{"url": "http://www.novinite.bg/articles/145220/Kakvo-shte-e-vremeto-drugata-sedmica", "text": "\r\nСтуден фронт в неделя отново ще доближи страната, ще бъде дъждовно в цялата страна. В утрешния 10 юни се очаква приятен ден, малко по-хладно по морето. Това заяви ът  за БНТ.\r\n\r\nСлед понеделник започва \"взривно\" затопляне, в сряда температури над 30 градуса.\r\nТези температури ще преобладават в страната до края на идващата седмица. Ще има краткотрайни валежи в следобедните часове, нещо типично за юни. От климатична гледна точка сме далеч под средната норма за площно разпространение на градушки.\r\n", "date": "2017.06.09", "title": "Какво ще е времето другата седмица?"}
{"url": "http://www.novinite.bg/articles/145267/Islyamska-darjava-zaplashva-Sauditska-Arabiya-s-atentati", "text": "„Ислямска държава“ заплаши, че ще има терористични атентати в Саудитска Арабия, след като групировката пое отговорност за последното нападение в Техеран, при което загинаха 17 души, съобщава Reuters, предаде \"Фокус\".Във видео излъчено преди атаката в Техеран, петима маскирани мъже от „Ислямска държава“ заплашиха иранските шиити, както и правителството на Саудитска Арабия, заявявайки „ние идваме“.В края на видеото се отправя послание до управляващата династия в Саудитска Арабия: „Знайте, че след Иран идва вашият ред. В името на Аллах, ние ще ви ударим във вашите домове. Ние не служим на никой. Ние се подчиняваме само на Аллах и Неговият Пророк, и се бием за тази вяра, а не за Иран или Арабския полуостров.“„Ислямска държава“, която контролира територии в Сирия и Ирак, е извършвала нападения срещу саудитските сили за сигурност и преди, включително бомбени нападения и стрелби срещу шиитското малцинството.", "date": "2017.06.09", "title": "„Ислямска държава“ заплашва Саудитска Арабия с атентати"}
{"url": "http://www.novinite.bg/articles/145181/Kakvi-sa-rezultatite-ot-maturite-na-chetvartoklasnicite-i-sedmoklasnicite", "text": "Четвъртокласниците от Смолян са с най-високи средни резултати на националното външно оценяване. При седми клас градът заема втора позиция, а столичани държат първото място. Министерство на образованието и науката заяви, че се разработва нов формат на външното оценяване при седмокласниците, който да измерва постигнатото през целия прогимназиален етап и да е насочен към оценяването на грамотността на учениците.   От Министерство на образованието планират да се направи проверка на какво се дължат както високите, така и ниските резултати в определени училища. В класациите първи места заемат частните учебни заведения. Експерти смятат да проследят методите на обучение в училищата, постигнали най-високи резултати и ако са подходящи, ще бъдат предложени в учебната програма.   Най-слабите резултати остават по български език и математика. При четвъртокласниците най-лошо представяне имат учениците от Шумен, а при седмокласниците последна позиция заема Сливен. Министърът на образованието и науката – Красимир Вълчев заяви, че за учениците е много важно в каква семейна среда са израснали и какви ценности са им предали, техните родители:   \"Едно училище с далеч по-ниски образователни резултати може да е положило много повече усилия за подобряване на резултатите на учениците, за техния напредък и за достигане на по-голям потенциал на образователните им способности\".   По-нисък е средният брой точки на втория модул по български език и литература при седмокласниците, в сравнение с миналата година. Експерти от Министерство на образованието твърдят, че това се дължи на увеличаването на учениците, които са работили върху двата модула.    Министър Вълчев каза, че в големите градове по-висок процент от семействата са с добре развити образователни способности, на което се дължат и силните резултати. Според него в Смолян се наблюдава добра работа на образователните институции, както и постоянство в ученето.   \"Там има в по-голяма степен запазена тази култура на дисциплината, усилието, включително дисциплината и усилието да учиш, когато се явяваш на изпит, но и през цялото останало време\", каза образователният министър.   Министерство на образованието и науката представи и перспективи за следващите години. Една от промените, които разработват, е смяна на формата на националното външно оценяване на 7-и клас. Идеята е изпитът да обхваща изучения материал през целия прогимназиален етап.", "date": "2017.06.09", "title": "Какви са резултатите от матурите на четвъртокласниците и седмокласниците"}
{"url": "http://www.novinite.bg/articles/145219/Noviyat-arheologicheski-sezon-zapochva-s-unikalno-otkritie", "text": "\r\nПредставители на най-старата човешка цивилизация са живели във Врачанско преди близо 9 хилядолетия, още в средата на каменната ера. Това показва уникално научно откритие, с което започва новият археологически сезон в района. Доказателствата са основани на радиовъглероден анализ на артефакти от праисторията. Засега това са най-старите находки, намирани по българските земи, предаде БНТ..\r\n\r\nПраисторическият олтар с положени в него огромни еленови рога, който беше археологическата сензация на сезон 2011-2012, сега отново е център на внимание. Той беше изваден от земята в непокътнат вид и дава богат материал за изследване. С финансовата помощ на университета в Тюбенген са направени два радиовъглеродни анализа на части от рогата, които дават категорична датировка на този артефакт.\r\nГеорги Ганецовски, директор на РИМ-Враца: \"И тъй като вече от праисторическия обект край Оходен имаме дати, те са – виждате цифрите – 5700-5800, този глинен олтар с три черепа на елени очевидно обредно съоръжение, попада в по-ранен период - 6750-6640 година преди Христа.\r\nТова означава, че праисторическото селище край  е било обитавано не от ранния неолит, а от късния мезолит, уточняват експертите.\r\nГеорги Ганецовски, директор на РИМ-Враца: \"За първи път в България имаме уникалния шанс за проследим прехода между среднокаменната епоха и новокаменната епоха\".\r\nАрхеологическите разкопки в местността Валога край  продължават и това лято с подкрепата на Министерството на културата.\r\n", "date": "2017.06.09", "title": "Новият археологически сезон започва с уникално откритие"}
{"url": "http://www.novinite.bg/articles/145168/Elena-Joncheva-Cenata-za-izgrajdaneto-na-ogradata-e-tvarde-visoka", "text": " внася в прокуратурата сигнал за  при изграждане на та по границата, пише НОВА.В ефира на NOVA депутатът от „БСП за България“ обяви, че цената за изграждането на оградата била твърде висока. А бежанците преминавали свободно, защото трафикантите знаели къде са слабите места. Според нея проектът бил променен незаконно и оградата от двуредова, станала едноредова.Заговори се, че оградата е правена от фирми, близки до Патриотичния фронт. Вицепремиерът Валери Симеонов отхвърли обвиненията и внесе сигнал срещу Йончева в прокуратурата. ", "date": "2017.06.09", "title": "Елена Йончева: Цената за изграждането на оградата е твърде висока"}
{"url": "http://www.novinite.bg/articles/145172/Reshavasht-den-za-vodosnabdyavaneto-v-Haskovo-izlizat-rezultatite", "text": "Днес е решаващ ден за водоснабдяването в Хасково – излизат резултатите от изследванията за качеството на водата в спрените заради урана и повишена алфа-активност помпени станции, пише bTV.Ако те покажат, че нивото на тежкия метал и общата радиоактивност вече са в норма, може да последва и пускане на част от спрените кладенци. Това би сложило край на водния режим, на който е Хасково от началото на седмицата.Ако резултатите са добри, станциите могат да бъдат пуснати с разрешение на министъра на здравеопазването.", "date": "2017.06.09", "title": "Решаващ ден за водоснабдяването в Хасково – излизат резултатите"}
{"url": "http://www.novinite.bg/articles/145173/Rumen-Petkov-Ogradata-po-granicata-s-Turciya-ima-dupki-s-desetki-metri-daljina", "text": "Оградата по границата с Турция има „дупки” с десетки метри дължина, а даже местни хора имат ключове от порталните съоръжения. Това посочи в студиото на „Тази сутрин” бившият вътрешен министър Румен Петков, пише bTV.Той направи този коментар, след като депутатът Елена Йончева разгласи информация за нередности около оградата, а вицепремиерът Валери Симеонов я даде на прокурор за разкриване на държавна тайна. Междувременно ДАНС проверява твърдения, че фирми, свързани с националистическите партии, строят съоръжението при завишени цени.Румен Петков припомни, че сам той преди 3 месеца е сигнализирал в социалните мрежи за сериозни проблеми с оградата в района на Средец. „Това не е спряно временно строителство, а оградно съоръжение, където съвършено нарочно са оставени 100-120 м. Местните хора знаят, че от там се трафикира всичко”, подчерта Петков.На мястото имало камери и когато той бил там, дошъл патрул. В други случаи обаче не било така: „Половината от местните си държат ключове от катинарите на порталните съоръжения. Когато тези портали широко се отварят, от двете страни на границата услужливо няма патрули”. По думите му някои от по-старите части на оградата са „Добре дошли”.„Да излиза една нагла усмивка по телевизията и да казва, че това е равносилно на Великата китайска стена е толкова пошло, недостойно”, коментира Румен Петков.По думите му има „очевидна приемственост” в нередностите, вършени по времето на различни правителства и трябва ясно да се обясни защо съоръжението от двуредово е станало едноредово. „С националната сигурност компромиси, икономии и мизерности не трябва да се допускат”, подчерта политикът от АБВ. Според него заканите за нови полицейски протести са нещо съвсем естествено. „От това, което прозвуча след КСНС, вътрешният министър вече е заложник, защото министърът на финансите заяви, че пари за заплати няма заложени – същият, който на следващия ден заяви, че има излишък от 1,6 млрд.”, коментира Румен Петков.И допълни: „Цецо ли не обеща, Краси ли не обеща – всички им вдигаха заплатите с един зоологически ентусиазъм, сега тези момчета се чувстват употребени”.", "date": "2017.06.09", "title": "Румен Петков: Оградата по границата с Турция има „дупки” с десетки метри дължина"}
{"url": "http://www.novinite.bg/articles/145278/Hamburg-zabrani-demonstraciite-za-sreshtata-na-varha-na-G-20", "text": "За предстоящата среща на върха на лидерите на държавите от Г-20 полицията в северния германски град Хамбург въведе забрана за провеждането на демонстрации, която ще бъде в сила в голяма част на града, съобщава националният ежедневник Die Frankfurter Allgemeine Zeitung, предаде \"Фокус\".Забраната се отнася преди всичко за маршрута между летището и центъра на града, и има за цел да гарантира безопасен преход на участниците в срещата до мястото на провеждането й. Мярката засяга и част от квартала с панаирния център, традиционно посещаван интензивно от представителите на бизнеса.", "date": "2017.06.09", "title": "Хамбург забрани демонстрациите за срещата на върха на Г-20"}
{"url": "http://www.novinite.bg/articles/145174/Dneven-horoskop-za-9-yuni-2017-g", "text": "\r\nОвен\r\nНещо голямо ще се появи в живота ви и ще е причина за много вълнения. Може да е хубава новина, флирт или някаква идея. Каквото и да е ще ви зарадва много. Насладете се на тази позитивна промяна.\r\nТелец\r\nНаправете планове за след месеци или година. Днес повече ще ви върви в очертаването на бъдещето, отколкото в действията в настоящето, така че отделете целия ден за планиране, вместо за действие.\r\nБлизнаци\r\nНе се впрягайте особено днес. Изглежда, че всички се опитват да се скарат с вас, но просто не им обръщайте внимание. Скоро ще се успокоят. Ако се впечатлявате прекалено много ще ви се качат на главата.\r\nАко сте представител на някой от останалите зодиакални знаци, можете да намерите своя  на Jenite.bg\r\n", "date": "2017.06.09", "title": "Дневен хороскоп за 9 юни 2017 г."}
{"url": "http://www.novinite.bg/articles/145177/Nov-sluchaj-na-agresiya-v-uchilishte", "text": "Нов случай на  в  - ученик нападна с юмруци учител. Инцидентът се разиграва в сряда в столичното 81-во  в квартал \"Младост\", посочва NOVA. Деветокласник нахлува в часа по английски на седмокласниците и прекъсва учебните занятия. Въпреки молбата на преподавателя, момчето отказва да напусне.   Учителката решава да извика на помощ директора, но преди да успее да излезе от стаята е нападната от деветокласника, който я удря няколко пъти в ребрата.   Веднага след това ученикът побягва с качулка на главата, но е разпознат на записите от охранителните камери.   Предстои Педагогическият съвет да реши дали той да бъде изключен от то.   Нахлуването на същия деветокласник в часовете на по-малките ученици не се случва за първи път.   ", "date": "2017.06.09", "title": "Нов случай на агресия в училище"}
{"url": "http://www.novinite.bg/articles/145178/Otlagat-shoforskite-izpiti-v-stolicata", "text": "В събота и неделя в столицата ще бъдат командировани служители на ДАИ от други градове, които ще проведат пропадналите днес изпит, пише bTV.Днес в столицата няма да има практически шофьорски изпити. Те бяха отложени заради вчерашната спецакция, при която бяха задържани 12 служители на Изпълнителна агенция „Автомобилна администрация” по подозрение в корупция. В събота и неделя в София ще бъдат командировани служители на ДАИ от други градове, които ще проведат пропадналите днес изпити.Арестуваните при акцията служители са изпитвачи, които преценявали подготовката на курсистите именно при кормуване. Според различни сигнали през последните месеци, изпитите са се продавали срещу суми между 400 и 1000 лв.", "date": "2017.06.09", "title": "Отлагат шофьорските изпити в столицата"}
{"url": "http://www.novinite.bg/articles/145179/Za-vtori-pat-varnaha-Zlatica-Petrova-nachelo-na-Medicinski-odit", "text": "За втори път върнаха стария директор на Изпълнителната агенция \"Медицински одит\", която прави проверки и търси нарушения в системата на здравеопазването. Със заповед на министъра на здравеопазването проф. Николай Петров проф. Златица Петрова отново е назначена на поста, съобщиха от Центъра за защита на правата в здравеопазването, предаде Дарик.   Петрова бе сменена в началото на март от служебния здравен министър д-р Илко Семерджиев, който назначи на нейно място бившия ръководител на столичния Регионален център по здравеопазване д-р Михаил Христов. През 2012 година проф. Златица Петрова бе освободена като директор на агенцията от тогавашния здравен министър д-р Стефан Константинов.   Две години по-късно обаче тя бе отново върната от министър Петър Москов. Проф. Петрова е била заместник-министър на здравеопазването в началото на 90-те години на миналия век в правителството на Любен Беров.", "date": "2017.06.09", "title": "За втори път върнаха Златица Петрова начело на „Медицински одит”"}
{"url": "http://www.novinite.bg/articles/145180/Nameriha-kolichkata-na-9-godishniya-Iliyan", "text": "Намериха та на 9-годишния Илиян. Тя беше  от входа на блока, в който момченцето живее, пише НОВА. В четвъртък след обяд майката получава обаждане, че количката е намерена. Тя е открита от полицай в заложна къща.Очаква се днес количката да бъде върната на детето. „До последно се надявах, че количката ще се намери”, сподели в предаването „Здравей, България” майката Ива.След излъчването на репортажа стотици хора пожелаха да помогнат със средства за закупуването на нова количка. По сметката на майката се събраха 13 800 лева.Сега Ива ще даде събраните средства на Гого, който е на 19 години. Майка му го извежда на ръце, тъй като в блока, в който живеят в столичния квартал „Люлин” няма рампа.„Огромно благодаря на всички за подкрепата. Нека продължат да помагат на хората с увреждания”, каза майката на Илиян. ", "date": "2017.06.09", "title": "Намериха количката на 9-годишния Илиян"}
{"url": "http://www.novinite.bg/articles/145186/Darjavata-nyama-850-mln-evro-za-nov-pat-Vidin-Botevgrad", "text": "Индикативната стойност за строителството на нов път от Видин до Ботевград възлиза на 850 млн. евро. Това става ясно от писмения отговор на транспортния министър Ивайло Московски до депутат, предаде репортер на БГНЕС. Агенция “Пътна инфраструктура” търси възможности за инвестиции, но пари от европейските фондове за този участък – няма, уточнява още Московски.Министерство на транспорта е успяло да отдели малко под 3 млн. лв. от Оперативна програма “Транспорт и транспортна инфраструктура”, които са били само за подготвителни работи за доизграждане на участъка Видин-Ботевград. Министър Московски разяснява и какви са плановете за новия път, които засега остават само на хартия.За участъка Видин – Враца с дължина от 126 км. е планирано уширяване на съществуващия 2-лентов път до 4-ри лентов скоростен път. В участъка Димово – Бела – Руженци – 20 км. се предвижда изграждането на 4-ри лентов път по ново трасе, защото съществуващият преминава през населените места. За участъка Мездра – Ботевград – 32 км. е планирано уширяване на съществуващия двулентов в четирилентов път.Московски уточнява, че между Враца и Мездра има 10 км. – четирилентов път, готови са обходите на Враца и Монтана, които са финансирани с пари по старата европрограма за транспорт.", "date": "2017.06.09", "title": "Държавата няма 850 млн. евро за нов път Видин -Ботевград"}
{"url": "http://www.novinite.bg/articles/145184/Dashteryata-na-bitata-kamerierkata-Izpadnah-v-shok-vse-edno-na-men-mi-se-e-sluchilo", "text": "„В Слънчев бряг явно е опасно да се работи” – това е изводът за Светослава, дъщеря на камериерката, която беше изритана в главата от шведски турист преди дни, пише bTV.Жената, която работи като администратор в същия хотел, написа заедно със сестра си отворено писмо до бившия шеф на хотелиерската асоциация Благой Рагин, който беше по-загрижен за запазването на шведите като клиенти заради инцидента. За нея това е „безумно изказване”.„Изпаднах в шок, все едно на мен ми се е случило”, разказа Светослава. Тя вече се стреми да не гледа кадрите от охранителните камери, на които се вижда как туристът рита майка й в главата. В момента жената отново е на работа, защото е изразила желание да бъде сред хора – имала е късмет да не пострада тежко физически, но психологическата травма е голяма. „Такова нещо нито съм виждала, нито съм чувала, това просто е някакъв прецедент”, коментира Светослава. Според нея повторният арест на туриста е бил „най-адекватното решение”, защото той е можел да избяга. „Надявам се да има някакво възмездие, адекватна присъда”, каза тя, но призна, че не очаква нападателят да влезе в затвора.", "date": "2017.06.09", "title": "Дъщерята на битата камериерката: Изпаднах в шок, все едно на мен ми се е случило"}
{"url": "http://www.novinite.bg/articles/145185/Nikolina-Angelkova-Ostavkata-na-g-n-Ragin-e-dostojna-postapka-ot-negova-strana", "text": "„Оставката на г-н Рагин е достойна постъпка от негова страна. Радвам се, че чу молбата ми, защото е важно Българската хотелиерска и ресторантьорска асоциация (БХРА) да представя интересите на работещите в сектора. Те трябва да бъдат подпомагани и уважавани по всякакъв начин. Недопустимо е подобно поведение от страна на председателя на асоциацията”, заяви по НОВА министърът на туризма Николина Ангелкова.От своя страна Благой Рагин заяви, че думите му, че трябва да се внимава шведските туристи да не се обидят заради скандала с ритнатата камериерка, са били манипулирани и пресилени в медиите, пише НОВА.„Тогава казах, че всеки гражданин – чужд или българин, който наруши закона, трябва да си понесе наказанието. След това казах, че искам да бъдем по-внимателни към обикновените шведи, защото те не са виновни, че един техен лумпен руши имиджа на страната им. После обаче написаха, че съм казал да се усмихваме и да бъдем внимателни. Те да ни ритат и ние да ги покровителстваме”, поясни Рагин.„Извинявам се на всички, ако съм обидил някого”, допълни той.„Аз от една година се моля на моите колеги да ме освободят, защото още тогава получих покана да се оттегля, защото не съм удобен за някои хора. Аз поисках освобождаване, но колегите ми не ме пуснаха. Преди една седмица отново ми намекнаха, че е крайно време да освободя поста и сега виждате какво се случва. Благодаря ви, че ми помогнахте да се оттегля”, заяви Благой Рагин.„Аз ще продължа да помагам с каквото мога без ангажименти. Това е моята кауза, аз съм един Дон Кихот”, допълни бившият шеф на БХРА.Главният секретар на асоциацията Веселин Налбантов също пожела да се включи в ефир.„Няма да толерираме подобни действия. Тези случаи ще продължат и ще има такива. Не прибегнах до правосъдието, а превъзпитах въпросния човек, който бе нападнал моя служителка. Искам да каже, че Благой Рагин е в колективен орган. Ние го знаем като майка Тереза, иска да бъде добър към всички. Няма да му позволим да се оттегли така самоволно, защото не е искал да каже това”, заяви Налбантов.Той се обърна към правителството с думите, че проблемът е в „Слънчев бряг”, където няма ръководство и курортът е оставен на самотек.  ", "date": "2017.06.09", "title": "Николина Ангелкова: Оставката на г-н Рагин е достойна постъпка от негова страна"}
{"url": "http://www.novinite.bg/articles/145190/94-godini-ot-prevrata-sreshtu-Aleksandar-Stambolijski", "text": "Първият преврат на Военния съюз е осъществен в нощта на 8 срещу на 9 юни през 1923 г. След успеха е създадено правителство на Народния сговор под председателството на професор Александър Цанков, а военните пряко поемат силовите министерства (Министерството на вътрешните работи и народното здраве и Министерство на външните работи), предаде БГНЕС.Деветоюнският преврат е извършен от армейски части под ръководството на Военния съюз, с който е отстранено правителството на Българския земеделски народен съюз (БЗНС) начело с Александър Стамболийски. След успеха на преврата новият кабинет е подкрепен от партиите в Конституционния блок, социалистите и националлибералите, а БКП обявява неутралитет. Още на конгреса си в края на 1922 година Военният съюз взима решение за отстраняване с преврат на правителството на Стамболийски.През януари се появяват слухове за това, които достигат до правителството. През април 1923 година БЗНС печели предсрочните парламентарни избори, получавайки 52% от гласовете и 212 от 245 места в парламента. В същото време партията изпада във все по-тежка политическа изолация, конфронтирайки се с традиционните партии от Конституционния блок, много от водачите на които са в затвора, с БКП, която смята правителството за свой главен враг и го определя като \"фашистко\", с Военния съюз, който официално е забранен, но обединява много действащи и запасни офицери, и с Вътрешната македонска революционна организация (ВМРО), която то се ангажира да унищожи с Нишкото споразумение.След съставянето на новия парламент през май Военният съюз активизира своите организации и провежда събрания на офицерите в различни гарнизони, подготвяйки се военен преврат, като сведения за това изтичат в печата. Установени са контакти с цар Борис III и с ВМРО. На 25 май е определена датата на преврат, изготвени са подробни планове на операцията с разпределение на целите и задачите на отделните подразделения. Превратът е проведен съгласно предварителните планове — действията в София започват в 3 часа сутринта на 9 юни, а половин час по-късно, след телеграфно потвърждение, започват да действат организациите в гарнизоните в провинцията. За действията в София отговарят Велизар Лазаров и Дамян Велчев - те, както и много други запасни офицери, връщат униформите си и поемат командването на военни части. Лазаров е обявен за началник на Софийския гарнизон и ръководи обезоръжаването на полицията и Оранжевата гвардия в столицата.В резултат на преврата е свалено правителството на Александър Стамболийски и е образувано ново — начело с Александър Цанков и включващо представители на всички опозиционни партии, с изключение на комунистите. Министрите се събират в 10 часа предишната вечер в дома на Иван Русев. Тук в четири и половина през нощта Лазаров и Велчев им докладват за успеха на преврата. Цар Борис III, след като изчаква потвърждение от гарнизоните в страната и реакцията на чуждите посолства, утвърждава с указ новото правителство по обяд на 9 юни. В Славовица, където се намира и Стамболийски, се събират към 3 хиляди зле въоръжени селяни от околните села и под негово ръководство на 10 юни се разполагат в околностите на Пазарджик, където са разпръснати от армията.Александър Стамболийски отива в село Голак, откъдето произлиза жена му, и е заловен от общинските власти на 14 юни, предаден е на коменданта на Пазарджик Славейко Василев и е отведен в града. По нареждане от новото правителство, той е убит от група на ВМРО, водена от Величко Велянов. Под натиска на Коминтерна обаче в БКП се засилва мнението, че трябва да се противопостави на превратаджиите и комунистическата партия е принудена да обяви курс към въоръжено въстание, което е планирано за септември 1923 г. ", "date": "2017.06.09", "title": "94 години от преврата срещу Александър Стамболийски"}
{"url": "http://www.novinite.bg/articles/145176/Zapochvat-zapisvaniyata-za-parvoklasnici", "text": "След като вчера софийските училища обявиха свободните места за второ класиране на първокласниците, днес вече започва същинското записване, пише bTV.Десетки родители се оплакаха, че на първо класиране децата им не са приети в нито едно от кварталните училища. Затова днес родителите могат да кандидатстват там, където са останали свободни места, дори и децата им да не са участвали на първо класиране. Тази пролет училищата приемат децата по единни критерии, разработени от общините.Най-голяма тежест има близостта на местоживеене на бъдещия ученик до училището, близостта на местоработата на родителите, както и дали в същото училище има записани брат или сестра.", "date": "2017.06.09", "title": "Започват записванията за първокласници"}
{"url": "http://www.novinite.bg/articles/145171/Zatvoreni-patishta-v-Dobrichko", "text": "Порой затвори пътища в Добричко снощи. Двама души са евакуирани и са настанени в Генерал Тошево, пише bTV.Най-критично е положението в село Изворово. За около два часа над селото са се изсипали  около 60 литра на квадратен метър дъжд, колкото е месечната норма. Придошла е дъждовна вода и от съседните села и в иначе сухото дере, тя е около метър.Залят и непроходим е републиканският път, който води до съседното село Красен. Екипи на пожарната ще дежурят през нощта.", "date": "2017.06.09", "title": "Затворени пътища в Добричко"}
{"url": "http://www.novinite.bg/articles/145188/Zapalen-avtobus-v-stolichniya-kvartal-Slatina", "text": "Автобус на градския транспорт се запали близо до борсата за плодове и зеленчуци в столичния квартал „Слатина”, пише NOVA. По думите на очевидец става въпрос за автобус по линия №9. Очаквайте подробности!", "date": "2017.06.09", "title": "Запален автобус в столичния квартал \"Слатина\""}
{"url": "http://www.novinite.bg/articles/145222/Plajnata-ivica-vav-Varna-veche-se-ohranyava-na-90", "text": "Всички спасителни постове на Централния плаж във Варна разполагат с екипи, които работят всеки ден от 8 до 18 часа. 90% от градските плажове също са осигурени със спасители. Летният сезон започна преди три седмици, но плажът в морската столица е слабо посещаван.16 спасителни поста с по двама спасители вече работят на пълно работно време на централния плаж във Варна. С 8 поста разполага Офицерският плаж, по два поста има на Втора гуна, на трета е само един, а 3 поста са разположени на плажа в кв. Аспарухово.  Спасителите съветват, за да се избегнат инциденти, да се спазва флаговата сигнализация и табелите.Според нормативната уредба на всеки 100 метра трябва да има пост, а на 400 - спасителна лодка.", "date": "2017.06.09", "title": "Плажната ивица във Варна вече се охранява на 90%"}
{"url": "http://www.novinite.bg/articles/145250/Poslanici-na-46-darjavi-u-nas-podkrepyat-Sofiya-Prajd", "text": "18 посланици в София, и трима представители на организации са се подписали в изявление в подкрепа на тазгодишния „София Прайд“ на 10 юни 2017 г., публикувано на страницата на посолството на САЩ, предаде БГНЕС. Бихме искали да изкажем подкрепата си на всички участници в тазгодишния „София Прайд“ на 10 юни 2017 г. Насърчаването на равното третиране на лесбийките, гейовете, бисексуалните, транссексуалните и интерсексуалните (ЛГБТИ) хора е важен аспект на толерантното и уважаващо гражданско общество, се казва в изявлението. „В продължение на десет години „София Прайд“ популяризира основни демократични ценности като човешките права и толерантността; всяка година Прайд чества разнообразието и подчертава постиженията на българската ЛГБТИ общност.Тази общност нараства и се разраства постоянно, както и международната ѝ подкрепа. Само миналата година, всичките 28 държави-членки се договориха за изготвянето на годишен доклад на Европейската комисия, който измерва напредъка на държавите-членки в тази област. Никой не трябва да се страхува от дискриминация, независимо дали е въз основа на етнически произход, религия, увреждане, сексуална ориентация или пол. Това е подчертано и в Хартата на основните права на Европейския съюз. Все пак, дискриминацията продължава да съществува в различни ситуации на ежедневието. Прайд движенията по света и „София Прайд“ са жив знак за толерантност и срещу хомофобията, изпращайки важно послание до хиляди гей мъже и лесбийки в цялата страна – „не сте сами“. Годишнината на „София Прайд“ тази година е под мотото „Да прогоним предразсъдъците“. Целта е да се обедини ЛГБТИ общността чрез кукерството, една от най-популярните традиции в България. Традицията и разнообразието не си противоречат: цветните кукери ще бъдат символ на преодоляването на предразсъдъците спрямо ЛГБТИ хората, като нагледно покажат, че те са част от едно цяло. Подписвайки това изявление, ние насърчаваме българите да се присъединят към шествието „София Прайд“ и да приемат ЛГБТИ хората като равноправни граждани, без предразсъдъци или дискриминация и да насърчават равенството към ЛГБТИ общността. Пожелаваме на всички мирен и щастлив празник“, се заявява още в изявлението под което са се подписали посланиците:Н. Пр. г-н Ролaнд Хaузер, посланик на АвстрияН. Пр. г-жа Ана Мария Сампaйо Фернáндеш, посланик на БразилияН. Пр. г-н Кeвин Хaмилтън, посланик на КанадаН. Пр. г-жа Льeрка Áлайберг, посланик на ХърватияН. Пр. г-н Ставрос Августидес, посланик на КипърН. Пр. г-н Кристиан Кьонигсфелд, посланик на ДанияН. Пр. г-жа Пайви Блинникка, посланик на ФинландияН. Пр. г-н Éрик Лебeдел, посланик на ФранцияН. Пр. г-н Дeтлеф Лингеман, посланик на ГерманияН. Пр. г-жа Ирит Лилиан, посланик на ИзраелН. Пр. г-н Стефано Балди, посланик на ИталияН. Пр. г-н Марк Бихлер, посланик за правата на човека на ЛюксембургН. Пр. г-н Том ван Оорсхот, посланик на Кралство НидерландияН. Пр. г-жа Тове Брувик Вестберг, посланик на НорвегияН. Пр. г-жа Луиз Бергхолм, посланик на ШвецияН. Пр. г-жа Éма Хопкинс, посланик на Обединеното кралство Великобритания и Северна ИрландияН. Пр. г-н Éрик Рубин, посланик на Съединените американски щатиН. Пр. г-н Грегори Михаел Андрюс, посланик на Нова ЗеландияГ-н Андреа Карло Биги, временно управляващ посолството на Австралия в АтинаГ-жа Мария Хесус Конде, представител на УНИЦЕФ за БългарияГ-н Матайс Льо Рут, представител на ВКБООН за България", "date": "2017.06.09", "title": "Посланици на 46 държави у нас подкрепят „София Прайд“"}
{"url": "http://www.novinite.bg/articles/145233/Obhoden-marshrut-za-da-izbegnete-trafika-po-Hemus-ako-patuvate-v-Severna-Balgariya", "text": "Шофьорите, които планират пътуване към , да ползват , за да избегнат а по автомагистрала „Хемус“. За това съветват от Агенция „Пътна инфраструктура“, предаде Дарик.   \"Пътуващите към Враца, Монтана и Видин могат да ползват Искърското дефиле и през прохода \"Петрохан\". Шофьорите, на които им предстои пътуване към Варна, Шумен, Разград, Търговище, Ловеч, Плевен, Велико Търново, могат да карат по автомагистрала \"Тракия\", по която няма ремонтни дейности. Другият вариант е по Подбалканския път и през някои от старопланинските проходи - \"Троянски\", \"Шипка\", \"Републиката\", \"Котленски\", \"Ришки\", \"Айтоски\", за да направят връзка с пътищата в Централна и Североизточна България\", каза дежурният в ситуационния център на агенцията Михаил Миланов.   От АПИ препоръчват на те да спазват правилата за движение и да не използват аварийните ленти по автомагистралните участъци за по-бързо придвижване при натоварен , тъй като по този начин се възпрепятства преминаването на превозни средства със специален режим на движение, които трябва да окажат съдействие на пътуващите.   С цел повишаване на безопасността на движение от 1 юни до 15 септември в петък от 17:00 ч. до 20:00 ч. и неделя от 14:00 ч. до 20:00 ч. се ограничава движението на камионите над 12 тона по определени участъци от Републиканската пътна мрежа. Това са път 1-1 Ребърково - Ботевград, път 1-1 Благоевград - ГКПП \"Кулата\", път 1-5 Велико Търново - Русе, път 1-9 Варна- Бургас и път 2-99 Бургас - Царево.   По време на ремонтните дейности на магистрала \"Хемус\" тежкотоварните превозни средства над 12 тона могат да преминават в посока Варна. Движението се отклонява от пътен възел Витинска река при 30-ти км на магистралата и по път 1-1 София - Ботевград, после по път 2-17 и ът отново се връща на магистрала \"Хемус\" при пътен възел Ботевград при 47-и километър.   ", "date": "2017.06.09", "title": "Обходен маршрут, за да избегнете трафика по \"Хемус\", ако пътувате в Северна България"}
{"url": "http://www.novinite.bg/articles/145257/Vlakovete-v-stolichnoto-metro-veche-sa-dostapni-za-hora-s-uvrejdaniya", "text": "Влаковете в столичното метро вече са достъпни за хора с увреждания. С помощта на специални рампи гражданите на инвалидни колички ще могат по-лесно да се качват в мотрисите. За целта  човекът с увреждане трябва да се обади един час предварително на телефон 921 21 00 и да каже в колко точно часа на коя спирка ще бъде. Там ще го чака служителят на Метрополитен, който ще опъне помощното съоръжение и ще го придружи до спирката му, предаде ДАРИК.    Градската среда в София не е от най-достъпните за хора с увреждания. От днес обаче именно те ще могат по-лесно да се придвижват с метрото. по инициатива на омбудсмана Мая Манолова и Столична община, се изгради подвижна рампа, която да служи на хората с инвалидни колички да се качват по-лесно във влаковете. Достатъчно е само да се направи предварителна заявка за пътуването на телефон 921 21 00 и служител на Метрополитен ще съдейства за поставянето на рампата.   Идеята за реализацията е на директора на Института за модерна политика Петър Кичашки, който също има двигателни проблеми.   \"Просто решение, но много ефективно, защото с една такава рампа всеки един човек на количка може да влезе, без да се налага да бъде повдиган, носен или да се молиш на пътниците някой да помогне\".   Омбудсманът Мая Манолова пое ангажимент скоро и църквите да станат достъпни за хора с увреждания.  \"Ще помогнем да станат достъпни. Част от църквите в София имат нужда от рампи, подобни на тази, която бе изработена за метрополитена. Може би ще ангажираме социално чувствителния бизнес в София, за да помогне\", каза Манолова.   От Столична община пък обещаха да изработят цялостна стратегия за приспособяване на градската среда към хора с увреждания.", "date": "2017.06.09", "title": "Влаковете в столичното метро вече са достъпни за хора с увреждания"}
{"url": "http://www.novinite.bg/articles/145253/Pochina-komandirat-na-na-ekipaja-na-padnaliya-balgarski-samolet", "text": "Командирът на екипажа от падналия вертолет „Пантер“ в Черно море - капитан Георги Анастасов на 38 г., е починал. Той бе тежко ранен след инцидента с вертолета от състава на Военноморските сили. Това съобщи Георги Пенев, началник на щаба на ВМС, предаде БГНЕС.При инцидента пострадаха още двама членове на екипажа – капитан Павел Симеонов и капитан Анатоли Апостолов. Те са адекватни, без опасност за живота. Инцидентът стана днес в 12.30 ч. при изпълнение на задачи по време на тактическото учение „Черно море – 2017“. Предполага се че вертолетът е закачил с едната си перка мачта на кораб.По време на тактическото учение „Черно море – 2017 г.” днес, 9 юни, в 12.30 часа, при маневра след изпълнена задача „артилерийска стрелба по надводна цел“, вертолет AS „Пантер“ – 565 MB пада във водите на Черно море на 7 мили източно от устието на река Камчия, уточниха от МО. Пострадалите военнослужещи са транспортирани и настанени във Военната болница във Варна.", "date": "2017.06.09", "title": "Почина командирът на на екипажа на падналия български самолет"}
{"url": "http://www.novinite.bg/articles/145248/Gasiha-pojar-na-voenen-korab-i-evakuiraha-postradali", "text": "В района на пристанище Варна, във взаимодействие с правителствени и неправителствени организации бяха отработени епизоди по гасене на пожар на кораб в пристанището и оказване на първа медицинска помощ и евакуация на пострадали, предаде БГНЕС.Това се случи в рамките на тактическото учение на Флотилия бойни и спомагателни кораби „Черно море-2017”, което е заключителен етап от подготовката за предстоящото през месец юли национално военноморско учение с международно участие „Бриз 2017”.", "date": "2017.06.09", "title": "Гасиха пожар на военен кораб и евакуираха пострадали"}
{"url": "http://www.novinite.bg/articles/145192/Aktivni-potrebiteli-Za-poreden-pat-iskat-da-snijat-standarta-na-balgarskoto-kiselo-mlyako", "text": "Българският институт по стандартизация е публикувал за обществено обсъждане през месец май т.г. предложение за изменение на стандарта на българското кисело мляко, предаде БГНЕС.Промяната касае два показателя - единият е за опаковката. Досега, според съществуващия стандарт, тя трябва да е във вид на полистиренови кофички, стъклени буркани и керамични съдове, с вместимост до 1 кг. Новото предложение е кратко - всички опаковки, разрешени за храни. Което е максимално общо и може да означава всичко - на който каквото му хрумне, т.е. може да ни го продават и в найлонови торбички.Но това е по-малкият проблем… По-шокиращ е другият показател, за който се иска промяна - предвижда се намаляване на количествата на лактобацилус булгарикус или Lactobacillus delbrueckii subsp. bulgaricus. След като веднъж беше намалено това количество през 2010 г. спрямо стария стандарт от 80-те години на миналия век, сега отново предвиждат намаляване, което на практика обезличава българското кисело мляко и го приравнява към западноевропейския йогурт. За какво говори това истинско безобразие? Като че ли българите не съзнаваме колко ценно и уникално нещо притежаваме чрез българското кисело мляко. Все едно брутално да бутнем една от историческите си стари сгради - паметници на културата в центъра на някой български град. Стане ли това - връщане назад няма.Притеснявам се, че ако сменим регресивно стандарта на киселото мляко и след 5-6 г. осъзнаем грешката си, вече ще бъде трудно да я поправим. Знам аргументите на производителите, които упражняват натиск за промяната, чувал съм ги неведнъж - те казват: вкусът на българите се е изменил и при сляпо тестване харесват повече мострите, които са с по-малък процент лактобацилус булгарикус. Обикновено такива млека са по-сладникави, а на днешните българи не им харесвал киселия вкус на киселото мляко заради лактобацила. Нямам представа кой поименно е натиснал за промяната, не знам, но е от средите на производителите на млечни продукти. Нека си говорим честно - примерно, французите или германците колкото и да се напъват просто не могат да произведат натуралното, истинско българско кисело мляко. Защото нямат условията, нямат нашия климат, не им се получава. А ние го имаме, но искаме служебно да го унищожим. Нямам думи, не съм си представял, че може да се стигне дотук.Да, Българският институт по стандартизация може да откаже промяната, ако българското общество съумее да реагира адекватно и мощно срещу безобразието. Българската асоциация „Активни потребители” ще даде също своето становище и то е ясно отсега. Радостното е, че вече и Министерство на земеделието, храните и горите не подкрепя предложението за промяна на БДС стандарта за киселото мляко, разбираме от тяхната позиция. Тяхното становище ще бъде изпратено до Българския институт по стандартизация, където на технически комитет на 16 юни ще бъде разгледано предложението, съобщиха от пресцентъра на МЗХГ. Министерството смята, че количеството на двата основни щама в българско кисело мляко – лактобацилус булкарикус и стрептококус термофилус трябва да останат без промяна, така както е записано в сега действащия БДС.Причината е, че всяко изменение ще доведе до промяна и в микробиологията на киселото мляко по стандарт. И сега, в момента, всеки може да произвежда кисело мляко, в което да няма ценната бактерия, няма проблем. БДС не е задължителен, но той е индикатор за ориентиране на самите потребители. Сега пазарът ни предлага и двата вида - мляко с уникалната бактерия и без нея. А ако се приеме новото снижение на стандарта, ще имаме едно и също - практически няма да има разлика между киселите млека по БДС и другите видове.Тънкият момент тук е малко зад кадър - новата промяна засяга вкусовите качества на киселото мляко, но не и неговата полезност за здравето. То тази бактерия в нашия уникален продукт ни направи известни по света. В много държави ни знаят като родината на българското кисело мляко. Бактерията е описана за първи път през 1905 г. от българския студент Стамен Григоров в доклад, изнесен в института „Пастьор“, Париж, по време, когато той следва медицина в Женева. Благодарение на Лактобацилус булгарикус киселото мляко е естествен пробиотик, който има изключително благотворно влияние върху човека и затова сме родово задължени за пазим непокътната неговата автентичност. Да не стане така, един ден, ако слушаме „умниците-производители” у нас, да трябва да пътуваме до Япония, за да ядем истинско българско кисело мляко.Богомил Николов, изпълнителен директор на Асоциация „Активни потребители”", "date": "2017.06.09", "title": "„Активни потребители”: За пореден път искат да снижат стандарта на българското кисело мляко"}
{"url": "http://www.novinite.bg/articles/145254/Iznenadvashta-proverka-na-regionalniya-ministar-na-Vitinya", "text": "Министърът на регионалното развитие и благоустройството Николай Нанков направи изненадваща инспекция на строително-монтажните дейности на тунел „Витиня“ и виадукта след него по посока Варна на АМ „Хемус“. Вече е поставено осветлението в ремонтираната тръба на тунела, видя министър Нанков, предаде БГНЕС.Строителите увериха, че ще спазят срока за ремонт и ще приключат строително-ремонтните дейности на съоръжението до края на месец юни, съобщиха от МРРБ. Усилено се работи и по ремонт на виадукта, непосредствено след тунела, установи още проверката на министър Нанков. Стартът на ремонтните дейности на съоръжението бяха забавени с три месеца от служебното правителство.Строителите обясниха, че валежите през последните дни затрудняват работата по основите на моста, но ще направят всичко възможно да свършат в срок работата си. Министър Николай Нанков ги призова да положат усилия, за да приключат максимално бързо ремонтните дейности, без компромис в качеството и сигурността.", "date": "2017.06.09", "title": "Изненадваща проверка на регионалния министър на \"Витиня\""}
{"url": "http://www.novinite.bg/articles/145276/Kraj-na-vodniya-rejim-v-Haskovo", "text": "Стойностите на уран във водата в Хасково са в рамките на нормата. Това показват данните от проверка на подземната вода в спрените помпени станции, предаде Нова телевизия. Водата от тях ще бъде пусната отново и това ще сложи край на водния режим в града.Окончателната оценка за годността на водата за питейни нужди в града обаче ще бъде направена в началото на другата седмица.  ", "date": "2017.06.09", "title": "Край на водния режим в Хасково"}
{"url": "http://www.novinite.bg/articles/145195/Dimitar-Avramov-ot-DPS-se-otkazal-ot-imuniteta-si", "text": "Депутатът от ДПС Димитър Аврамов се е отказал от имунитета си, съобщи председателят на Народното събрание Димитър Главчев. Имунитетът на избраника бе поискан от главния прокурор Сотир Цацаров на 7 юни. Същият ден депутатът от ДПС се е отказал писмено от имунитета си, предаде Дарик. В сряда Цацаров внесе в Народното събрание искане за снемане имунитета на народния представител в 44-то Народно събрание Димитър Аврамов заради наказателно производство, внесено от прокуратурата в Софийски градски съд преди четири години. Аврамов, който тогава бе депутат от ГЕРБ, бе задържан в средата на 2012 година. След едногодишно разследване, на 30 август 2013 г. СГП е предала на съд Димитър Аврамов и Методи Петков за корупционно престъпление - търговия с влияние.Димитър Аврамов е обвинен в това, че през юли 2012 г. във Враца, Плевен, Монтана, подпомогнат от Петков, е поискал 50 000 - 60 000 лева и е получил 100 000 лв., за да упражни влияние при вземане на решение от директора на Областна дирекция „Земеделие” в Монтана. В края на юни миналата година Софийски градски съд оправда изцяло Аврамов и Петков. След протест на прокуратурата Апелативният съд в София отмени оправдателната присъда и върна делото за ново разглеждане. Производството бе спряно, тъй като Аврамов бе избран за народен представител в 44-то Народно събрание и бе придобил имунитет.", "date": "2017.06.09", "title": "Димитър Аврамов от ДПС се отказал от имунитета си"}
{"url": "http://www.novinite.bg/articles/145232/Balgarski-voenen-helikopter-padna-v-Cherno-more", "text": "Български   падна в Черно море по време на тактическо учение. Пострадали са тримата членове на екипажа. Инцидентът е станал около 12,30 часа, пише НОВА.Летателният апарат \"Пантер\" е от състава на Военноморските сили и е изпълнявал задачи по учението „Черно море – 2017“. По първоначална информация двама от ранените са с леки травми, а третият е тежко пострадал, с опасност за живота.При инцидента членовете на екипажа на фрегата „Дръзки“ и водолазен екип са действали незабавно за оказване първа помощ на пострадалите. ", "date": "2017.06.09", "title": "Български военен хеликоптер падна в Черно море"}
{"url": "http://www.novinite.bg/articles/145273/Verijna-katastrofa-na-Okolovrastniya-pat-na-Botevgrad", "text": "Удар между ТИР и камион с извънгабаритен товар предизвика верижна катастрофа на Околовръстния път на Ботевград, информира botevgrad.com. Инцидентът е станал в четвъртък около 15.20 часа.ТИР-ът, натоварен с вата, се е движел в посока Скравена. При излизане от района на \"Булгарагаз\" обаче, камион, натоварен с метални колони, блъснал кабината на ТИР-а. След удара шофьорът на ТИР-а изпада заедно със седалката, а камионът продължава по пътя, удряйки последователно шест коли.  Пострадалият водач е настанен за лечение в болницата с фрактура на лява подбедрица, без опасност за живота. Взета му е кръвна проба за анализ. Другият шофьор е тестван с дрегер, но е отчел отрицателен резултат. По случая е образувано досъдебно производство", "date": "2017.06.09", "title": "Верижна катастрофа на Околовръстния път на Ботевград"}
{"url": "http://www.novinite.bg/articles/145258/Vsledstvie-na-iznenadvashtiya-rezultat-britanskiyat-paund-poevtinya-s-tri-centa-spryamo-dolara", "text": "\r\nПаундът поевтинява в азиатската сесия, след като изборите във  изглежда няма да излъчат ясен победител, пише Profit.bg.\r\nВследствие на изненадващия резултат, британският  поевтиня с три цента спрямо долара, или близо 2%, на фона на опасенията, че изходът от изборите ще доведе до политическа криза в страната и ще забави преговорите около брекзит. Фючърсите на индекса FTSE губят 0.2%, докато лихвата по 10-годишните британски държавни облигаци падна с 3 базсисни пункта, до 1.00%.\r\nЕфектът от изборите бе ограничен на другите пазари. Фючърсите на S&P 500 бележат ръст от 0.1%.\r\nЯпонският индекс Nikkei 225 добави 0.7%, докато азиатско-тихоокеанският индекс на MSCI нарасна с 0.2%. Екзит половете показаха, че Консервативната партия на Тереза Мей не успява да спечели мнозинство. При преброяване на над 50% от гласовете резултатите показват голяма промяна в полза на опозоциионната Лейбъристка партия, като от BBC прогнозират, че консерваторите ще спечелят 318 места от 650 в парламента.\r\nПазарите смятаха, че Мей лесно ще увеличи мнозинството си, а заложните къщи приемаха залози дали тя ще изгуби работата си. По-рано днес ът губеше 1.6% от стойността си, до 1.2750 долара, след като преди това падна до двумесечно дъно от 1.2693. Паундът поевтиня с 1.4% спрямо еврото, до 87.80 пенса.\r\nЯпонската йена изгуби спечленото по-рано през сесията, отстъпвайки до 110.30 спрямо долара. Еврото губи 0.1%, до 1.1199 спрямоеврото. Вчера на Уоллстрийт изглежда прцениха, че показанията на бившия директор на ФРБ Джеймс Коми не са животозастрашаващи за администрацията на президента Доналд Тръмп. Коуми обвини Тръмп в това, че го е уволнил, за да попречи на разследването на евентуално съглашателство на неговия екип с Русия в опит да се повлияе на резултатите от президентските избори през 2016 г.\r\nИндексът Dow Jones нарасна минимално с 0.04%, докато S&P 500 добави 0.03%, а Nasdaq Composite се повиши с 0.39%. На суровинните пазари цената на златото се понижава с 0.3%, до 1 274.30 долара за тройунция. Цената на петрола остава под натиск. Фючърсите на щатския лек суров петрол поевтиняха с 3 цента, до 45.61 долара за барел, докато понижението при петрола от сорта брент бе от 4 цента, до 47.82 долара за барел.\r\n", "date": "2017.06.09", "title": "Вследствие на изненадващия резултат, британският паунд поевтиня с три цента спрямо долара"}
{"url": "http://www.novinite.bg/articles/145251/Predvijdat-promeni-v-Danachno-osiguritelniya-procesualen-kodeks", "text": "\r\nВсички плащания над 5 хиляди лева да се извършват само по , предвиждат промени в Данъчно-осигурителния процесуален кодекс, внесен от Министерството на финансите в Народното събрание.\r\nЦелта му е да ограничи плащанията в  и по този начин да се намали сивата икономика в България. В момента законът позволява в кеш да се плащат до 10 000 лева, припомня вестник \"Труд\", цитирано от Profit. bg. Според промените от 1 януари 2018 г. прагът пада още – на 3 хил. лв., а от 2019 г. се предвижда всички плащания над 1000 лв. да се извършват чрез банка.\r\nОграниченията ще важат и за плащания в чуждестранна валута, като таванът е левовата им равностойност.\r\nСпоред министерството на  това ще доведе до ограничаване на възможността да не се отразяват в счетоводството на предприятията парични потоци, свързани, от една страна с реализирани приходи от продажба на продукция, стоки и услуги, а от друга – с изплащане на заплати и възнаграждения, за които не са начислени, удържани и внесени данъци и осигуровки.\r\n", "date": "2017.06.09", "title": "Предвиждат промени в Данъчно-осигурителния процесуален кодекс"}
{"url": "http://www.novinite.bg/articles/145252/Niskite-lihvi-se-predpolaga-che-tryabva-da-uskoryat-ikonomicheskiya-rastej", "text": "\r\nНиските лихви се предполага, че трябва да ускорят икономическия растеж. Ако централните банки обаче понижат лихвите прекалено много, те всъщност биха могли да забавят ръста на та. Това е според противна на логата теория, която набира популярност в академичните и банковите кръгове, пише Bloomberg, цитирано от Profit.bg.\r\n“Действията на Федералния резерв на САЩ може би имат малък ефект, или дори ефекти, противоположни на тези, които централната банка на САЩ цели,” пише Чарлз Каломирис, икономист в бизнес училището на Колумбийския факултет, в статия за либертарианското издание Cato Journal, която носи заглавието “Микроикономическите рискове от експериментите с паричната политика.”\r\nКонцепцията, че централните банки може несъзнателно да влошат нещата започва от един непротиворечив принцип: банките печелят пари от разликата, или маржа, между това, което плащат, за да привличат депозити и това, което печелят от отпускането на тези депозити под формата на заеми. Проблемите възникват, когато банките понижат лихвите близо до нула, или дори под нула, защото маржовете им на печалба се свиват. Лихвите, които банките получават по кредитите, отиват надолу вследствие на действията на централната банка. Те обаче не могат да намаляват със същото количество като това, което плащат за привличането на депозити. Това налага в някои случаи лихви по депозитите, които са отрицателни, а това не се харесва на вложителите. Хората предпочитат да крият парите си под дюшека, вместо да си плащат, за да ги държат в банката.\r\nКогато лихвените проценти са суперниски, маржовете на печалба на банките по кредитите са толкова малки, че те нямат реални стимули, за да рискуват да кредитират. Вместо това те влагат парите си в сигурни активи, като държавни ценни книжа, които им носят почти същата лихва, колкото биха носили и кредитите. Това подтиска количеството на кредитите и най-вече на тези, които банките отчитат като търговски и промишлени кредити.\r\n“Трябва да се върнем към нормално функциониращ пазар на федерални средства. Тогава ще знаем по-добре какво би трябвало да прави Фед,” казва Каломирис. Федералният резерв, казва той, трябва да вдигне краткосрочната лихва, която контролира, поне с 1% процентен пункт веднага. Това няма да навреди на щатската  и дори може да й помогне, според Каломирис.\r\nБанковите организации, без да подкрепят всичко, което Каломирис казва, споделят опасенията му по отношение на ниските лихви. Джеймс Чесън, старши икономист в Асоциацията на банкерите на САЩ, заяви в интервю наскоро, че “лихвите са били прекално ниски, в прекалено дълъг период от време. Това създава проблем за банките.” От Независимата общност на банкерите в САЩ, която представлява по-малките банки, смятат, че “по-високите лихви биха имали нетен положителен ефект за банкирането на дребно, което ще им позволи да отпускат повече кредити,” според говорителя на организацията Пол Мерски.\r\nСпоред вицепредседателя на Федералната корпорация за гарантиране на депозитите (FDIC) Томас Хйьониг вдигането на лихвите сега, както Федералният резерв го прави постоянно, ще има смесен ефект върху банките, които неговата организация контролира и подсигурява. “Това вероятно ще е болезнено за някои и приятно за други банки,” казва Хьониг. “Това е една голяма машина с много движещи се части.”\r\nДруги икономисти, които специализират в парична политика, заключават, че въпросът, който Каломирис поставя, е по-приложим в Европа и Япония, отколкото в САЩ, където лихвите вече тръгнаха бавно нагоре. След като в продължение на седем години държа основната си лихва без промяна на ниво от между нула и 0.25%, Фед започна постоенно да я вдига постепенно от края на 2015 г. Лихвата в момента е на ниво между 0.75 и 1%. Финансовите пазари залагат на допълнително увеличение с четвърт процентен пункт на срещата на Фед за определяне на паричната политика на 13-14 юни.\r\nПрез миналата година Маркус Брунермайер, икономист от Принстънския университет, изготвя заедно със своя колега Ян Коуби доклад, в който заключава, подобно на Каломирис, че понижаването на лихвите под определен праг “води до свиване на кредитирането.” Той нарича този преломен момент “обратна лихва.”\r\nТрудното е да се каже къде точно се случва обратът. “За момента не е ясно дали щатските банки са ограничени,” казва Брунермайер, изтъквайки като причина добрите печалби и нива на кредитиране на щатските банки в последните години. И докато САЩ може би е излязла от опасната зона, според него, “в Европа положението е много различно. Банките в Европа все оща са в тази зона на обрат.”\r\nФилип Шнабл, икономист от Нюйоркския университет, също смята, че Европа и Япония са местата, където суперниските лихви може да се окажат проблематични. “Трябва да подчертаем, че това е един необичаен период, от който излизаме,” казва той. “Има много несигурност около всяко нещо, което казваме по отношение на паричната политика.”\r\nРъководителите в Европейската централна банка и Централна банка на Япония са чувствителни по отношение на страничните ефекти от изключителни ниските или дори отрицателните лихвени проценти. През миналия месец президентът на ЕЦБ Марио Драги отбеляза, че политиката на  “може би подтиска нетните лихвени маржове на банките и по този начин оказва натиск върху рентабилността им.” Според него обаче, ако се вземат предвид компенсиращите положителни ефекти, “цялостният ефект от мерките на ЕЦБ върху банковата рентабилност е положителен.”\r\nЗа да насърчи ръста на кредитирането, ЕЦБ отпуска четиригодишни кредити при ниска годишна лихва, които доказват, че увеличават предитирането си на реалната икономика. Централната банка подкрепя печалбите на своите банки по по-различен начин, като се опитва да направи така, че 10-годишния лихвен процент е по-висок от краткосрочния лихвен процент. Това помага на банките, защото те по принцип вземат краткосрочени заеми и кредитират дългосрочно. В Европа и в Япония концепцията е, че трябва са в добро финансово състояние, за да предоставят кредитирането, от което та има нужда, за да расте.\r\nКаломирис продължава да твърди, че това не е проблем само на другите държави, въпреки че според него САЩ излиза от капана, ако Фед продължи да вдига лихвите през тази година.” Според него във Фед са объркани по отношение на това как ниските лихви засягат икономическия , но не искат да разкриват несигурността си от страх да не разкрият тяхната “загадъчност.”\r\nСпоред Каломирис, “това е един от най-интересните периоди в последните 100 години от историята на Федералния резерв.\"\r\n", "date": "2017.06.09", "title": "Ниските лихви се предполага, че трябва да ускорят икономическия растеж"}
{"url": "http://www.novinite.bg/articles/145225/Voennite-ministri-na-Balgariya-i-Garciya-proveryavat-gotovnostta-na-darjavite", "text": "Военните министри на България и Гърция проверяват готовността на двете държави да реагират при извънредни ситуации, пише НОВА.Тази среща идва след няколко дневно обучение на българските и гръцките гранични власти и военни. Припомняме, че от няколко дни се води спор дали границата ни е надеждна и дали има полза от изградената ограда.   ", "date": "2017.06.09", "title": "Военните министри на България и Гърция проверяват готовността на държавите"}
{"url": "http://www.novinite.bg/articles/145230/Borisov-Opitahme-se-poseshtenieto-pri-Barzani-da-mine-maksimalno-tiho", "text": "Той отговаря на въпроси за срещата си с държавния глава на автономията Иракски Кюрдистан. „Срещата, която проведох с Барзани, бе част от усилията на президента на автономията Иракски Кюрдистан да представи пред международната общност идеята си за провеждане на референдум за обявяване на нова независима държава. Опитахме се срещата ми с Барзани да мине тихо”, пише НОВА.Това каза премиерът Бойко Борисов в отговор на въпрос на депутата от „БСП за България“ Елена Йончева за срещата му с президента на автономна област Иракски Кюрдистан Масуд Барзани, пише БГНЕС. Борисов препоръча да се погледне добронамерено на въпросната среща.„Опитахме се това посещение да мине максимално тихо, защото знаете, че основните армии, които се бият срещу групировката, са те. Надали е най-доброто да правим манифестации и посрещания на фронтови армии\", добави той. Посещението Барзани е било част от международна обиколка, увери Борисов.Той обясни още, че съгласно иракската конституция автономният иракски регион Кюрдистан е федеративна териториална единица, която се управлява от регионален президент, правителство и парламент. България последователно се обявява в подкрепа на единството, суверенитета и териториалната цялост на Ирак.Сред непосредствените приоритети относно Ирак са борбата срещу ИДИЛ и стабилизирането на суверенните територии и процесът на национално помирение.Премиерът обясни, че ангажимент за подкрепа не е изразяван по никакъв начин и обясни, че позицията на България е за единен Ирак. По никакъв начин не е повдиган и коментиран въпросът по тази тема. ", "date": "2017.06.09", "title": "Борисов: Опитахме се посещението при Барзани да мине максимално тихо"}
{"url": "http://www.novinite.bg/articles/145270/Tol-taksi-samo-za-polovinata-patishta", "text": "Новата толсистема у нас ще обхваща около 50 процента от пътищата. Окончателно решението ще е на Министерския съвет, уточни министърът на регионалното развитие Николай Нанков. Засега има 6 подадени оферти за изграждането на технологичната инфраструктура. Най-късно до края на октомври Нанков предвижда да има избран изпълнител, предаде Нова телевизия. Прогнозите са въвеждането на новия тип таксуване за ползването на пътищата у нас - електронните винетки и толтаксите - да вкарат в бюджета допълнително 500 хиляди лева още през първата година от функционирането си. Средствата ще бъдат инвестирани в рехабилитация на пътищата. Сега действащата винетна система генерира около 320 милиона лева годишно. За миналата година са продадени общо 7 милиона стикера за почти 327 милиона лева. Само от леките коли приходите са 177 милиона. В момента България предлага най-евтиното транзитно преминаване за тежките камиони, обясни министър Нанков. Толсистемата, според него, ще премахне това. През 2016 г. само от тежки автомобили са събрани 30 милиона лева приход.  ", "date": "2017.06.09", "title": "Тол такси само за половината пътища"}
{"url": "http://www.novinite.bg/articles/145255/V-Balgariya-se-ochakva-da-se-zapochne-sglobyavaneto-na-kitajski-elektricheski-koli", "text": "\r\nски електрически  може да се правят в България. Това стана ясно след среща на главния секретар на Министерство на икономиката Владимир Туджаров с представители на JAC MOTORS, производител на леки и тежки автомобили, пише Profit.bg.\r\nТуджаров e в град Нинбо, където се провежда Третия форум за търговия и инвестиции между  и страните от Централна и Източна Европа. На срещата бяха обсъдени предимствата, които България предлага, като платформа за китайските продукти към ЕС и интерес на компанията за асемблиране на електрически автомобили у нас. От своя страна, Кевин Шен, мениджър продажби за района на Европа и Северна Америка, покани главния секретар на Министерството да разгледа производствените база на компанията в град Хъфей.\r\nТой поясни, че Jac Motors има общо шест завода в , в които за миналата година са произведени 630 хиляди автомобила, а оборотът на компанията е бил 15 млрд. долара, съобщава вестник \"Стандарт\". \"Планираме да произвеждаме в  и да внасяме в ЕС. След като се утвърдим на пазара ще помислим за преместване на производството в ЕС и България е потенциална възможност за това\", поясни Шен.\r\nМалко по-рано главният секретар на Министерство на икономиката Владимир Туджаров обсъди възможностите за задълбочаване на двустранното търговско сътрудничество между България и  на среща със зам.-министъра на търговията на  Фу Дзъин.\r\n„Стартирали сме общо 28 процедури за регламентиране вноса в  на български земеделски и хранителни продукти, от които са финализирани четири\", поясни Туджаров. Главният секретар на Министерство на икономиката допълни, че към момента най-актуален е въпросът за финализиране на процедурите за внос в  на тютюн, плодове, месо, фуражи, белен слънчоглед.\r\n„ ще внесе стоки на стойност над 8 трилиона долара през следващите 5 години и това дава възможност българските продукти да разширят присъствието си на китайския пазар\", посочи от своя страна зам.-министърът на търговията и представител на  по въпросите на международната търговия г-н Фу Дзъин.\r\nИ от двете страни беше изразена готовност за съвместно развитие на инициативата \"Един пояс един път\". От ска страна беше поставен акцент върху секторите транспорт и пътна инфраструктура, високи технологи, ИКТ и туризъм. \"Ще насърчим китайските компании да инвестират в България в областта на високите технологии, логистиката, индустриалните паркове\", заяви Фу Дзъин.\r\nТой изрази надежда българските фирми да използват активно платформата която форумът за търговия и инвестиции Китай-Страните от ЦИЕ в Нинбо предоставя за представяне на българските продукти и установяване на контакти с потенциални китайски партньори.\r\n", "date": "2017.06.09", "title": "В България се очаква да се започне сглобяването на китайски електрически коли"}
{"url": "http://www.novinite.bg/articles/145274/Tesla-i-Toyota-veche-ne-sa-satrudnici-a-konkurenti", "text": "\r\n\r\n\r\n\r\n", "date": "2017.06.09", "title": "Tesla и Toyota вече не са сътрудници, а конкуренти"}
