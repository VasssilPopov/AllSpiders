{"url": "https://www.novinite.bg/articles/167841/KEVR-Tryabva-da-se-razvie-gazovata-infrastruktura-v-Balgariya", "text": "Трябва да се развие газовата инфраструктура в България. Това каза председателят на Комисията за енергийно и водно регулиране (КЕВР) Иван Иванов по време на конференция в София. Това ще даде възможност за доставки на природен газ от различни източници.Освен това трябва да се пристъпи към създаването на либерализиран пазар на природен газ в страната и в последствие в региона на Югоизточна Европа. \"Енергийната комисия ще създаде една устойчива регулаторна рамка за един бъдещ пазар на природен газ в страната, която да даде гаранция на инвеститорите и търговците\", добави Иванов.Интерконекторът Комотини - Стара Загора е от изключително значение за България, защото той ще даде възможност страната ни да получава природен газ от Южния газов коридор, смята Иванов. С напредването на строителството на газопровода TANAP, респективно на този през Гърция (TAP), във втората половина на 2020 г.България може да получава газ по това направление. Освен това през следващата година България ще може да разчита на доставки на природен газ и от север - от Румъния, изтъкна председателят на КЕВР.", "date": "2018.11.26", "title": "КЕВР: Трябва да се развие газовата инфраструктура в България"}
{"url": "https://www.novinite.bg/articles/167835/Spirat-priema-na-zayavki-za-naemane-na-bezrabotni-s-trajni-uvrejdaniya", "text": "В петък Бюрата по труда спират приема на заявки за наемане на безработни лица с трайни увреждания, информират от Агенцията по заетостта.13 хиляди и 800 са регистрираните с увреждания, които търсят работа,  от лятото до момента бизнесът е заявил за тях общо 9 хиляди и 600 свободни позиции.По сключените до сега договори ще бъдат наети 2 хиляди души от уязвимата група. За безработните с увреждания държавата субсидира бизнеса със заплати за период от 24 месеца.Ако лицата бъдат задържани на работа още 6 месеца се получава и допълнителен бонус от още 6 заплати.Анализът показва, че подадените до момента заявки от частния сектор и общините ще бъдат удовлетворени. По рано днес, заместник социалният министър Зорница Русинова обясни, че схемата  ще бъде продължена и през 2019 та година с 60 милиона лева от Оперативната програма Развитие на човешките ресурси.    ", "date": "2018.11.26", "title": "Спират приема на заявки за наемане на безработни с трайни увреждания"}
{"url": "https://www.novinite.bg/articles/167840/V-Hitrino-vrachiha-klyuchovete-za-12-novi-kashti", "text": "Ключовете на 12 нови къщи бяха връчени в Хитрино. Сградите са построени със средства от Социални я фонд към Министерството на труда и социалната политика. Стойността им е близо милион и половина лева. Така новите къщи, изградени на мястото на пострадалите от взрива става 23. Сред новодомците е и Кольо Цачев , който изкара две зими в кризисния център и старчески дом.„Две зими нямах покрив над главата си, но сега вече ще бъда абсолютен тартор на къщата си”, доволен е Кольо Цачев.", "date": "2018.11.26", "title": "В Хитрино връчиха ключовете за 12 нови къщи"}
{"url": "https://www.novinite.bg/articles/167845/Vsyaka-godina-v-Balgariya-se-rajdat-okolo-6000-nedonoseni-deca", "text": "\r\nГодишно в България около 6000 деца се раждат преждевременно - с тегло под 2500 грама. Тази цифра се запазва през годините. Лекарите обаче отбелязват и добра тенденция, че все повече недоносени деца оцеляват, дори и такива, които са родени в средата на бременността. Данните бяха изнесени в деня, в който отбелязваме празника на Св. Стилиян - закрилник на бебетата.\r\n \r\n \r\n\r\n\r\n\r\n\r\n\r\n\r\n\r\n\r\n", "date": "2018.11.26", "title": "Всяка година в България се раждат около 6000 недоносени деца"}
{"url": "https://www.novinite.bg/articles/167817/18-dushi-sa-raneni-pri-katastrofi-prez-izminaloto-denonoshtie", "text": "През изминалото денонощие на територията на страната са станали 15 тежки пътнотранспортни произшествия /ПТП/, съобщават от МВР. При тях няма загинали, 18 души са пострадали. В София за денонощието са регистрирани 16 леки катастрофи, при които има един ранен.", "date": "2018.11.26", "title": "18 души са ранени при катастрофи през изминалото денонощие"}
{"url": "https://www.novinite.bg/articles/167809/Djambazki-Patriotite-tryabva-da-sa-zaedno-na-evroizborite", "text": "Най-разумно е Обединените патриоти да се явят заедно на евроизборите догодина, коментира евродепутатът Ангел Джамбазки от ВМРО пред bTV. Според него най-логично е листата да бъде подредена чрез вътрешни избори. По думите му обаче разговорът как ще се явяват на вота предстои да се проведе.На въпрос дали има ритане по кокалчетата, той заяви: „Има чепати характери, има непремерени приказки и действия”.Джамбазки коментира и отговора на председателя на ЕП Антонио Таяни до БСП по повод изказването на евродепутата, че всички от БСП са за разстрел. Таяни изтъква, че членовете на ЕП имат пълното право да критикуват и да питат, но нямат право да използват обиден език.„БСП се обяви за наследник за БКП. БКП е партията, която през 1946 г. извърши национално предателство, отродявайки македонските българи и опитвайки се да предаде една територия на Македония. И когато обсъждахме тази тема, казах, че тези, които са извърши национално предателство, са за разстрел. Явно се припознават в хората, които са го извършили”, отбеляза Джамбазки. „Не мисля, че има нещо, което би трябвало да бъде повод за извинение или съжаление”, подчерта той.Евродепутатът определи като „глупава интрига на мой колега, която цели да внесе разделение” информацията, че е писал писмо до групата на Европейските консерватори, в което казва да не се срещат с Волен Сидеров.По думите на Джамбазки истинското писмо е друго. То е част от вътрешната ни кореспонденция и тя е свързана само и единствено с отношения, които не засягат Сидеров, изтъкна евродепутатът.Джамбазки изтъкна, че познава избраната за вицепремиер на мястото на Валери Симеонов – Марияна Николова, и смята, че има качества за вицепремиер. Името ѝ не е забъркано в никакви политически, икономически или финансови скандали. Отвратителни са внушенията и намеците, че една жена може да бъде вицепремиер, защото е нечия любовница, категоричен беше Джамбазки.", "date": "2018.11.26", "title": "Джамбазки: Патриотите трябва да са заедно на евроизборите"}
{"url": "https://www.novinite.bg/articles/167811/Cacarov-i-turskiyat-mu-kolega-obsajdat-protivodejstvieto-na-organiziranata-prestapnost", "text": "Сътрудничеството по наказателноправни въпроси и противодействието на организираната престъпност. Тези теми ще обсъди по време на официалната си визита в Анкара главният прокурор Сотир Цацаров с турския си колега Мехмет Акарджа. Двамата ще дискутират и идеята за създаване на Консултативен форум на главните прокурори от балканските страни. Програмата на българската делегация, в която са заместник главният прокурор Иван Гешев и Цветомир Йосифов от Върховната касационна прокуратура, включва също срещи с министъра на правосъдието на Турция и с председателя на Върховния апелативен съд.", "date": "2018.11.26", "title": "Цацаров и турският му колега обсъждат противодействието на организираната престъпност"}
{"url": "https://www.novinite.bg/articles/167814/Mariya-Gabriel-Badeshteto-ni-e-cifrovo", "text": "Много често социалното предприемачество в Европа остава на заден план, заяви европейският комисар по цифрова икономика и общество Мария Габриел, предаде репортер на БГНЕС. Мария Габриел взе участие в провеждащата се в София международна конференция на тема „Партньорство за промяна“, където очерта пред участниците европейските политики за социалното предприемачество и иновациите. „Цифрите са изключително силни. В Европа има 2 млн. предприятия в социалната икономика, което представлява 10% от целия бизнес. 11 млн. души работят в социалната икономика, което е 6% от работната сила в Европа. Много често социалното предприемачество е считано за нещо старомодно, но истината е, че то е повече от актуално“, заяви подчерта Мария Габриел. На преден тя изведе необходимостта от въвеждане на ясни правила при създаването на различни социални платформи и припомни, че Европейската комисия е първата институция в света, която осъзнава необходимостта от това и активно работи за неговото постигане. „За социалните предприемачи е много важна темата за достъпа до капитала. Те имат нужда от него, за да развият идеята си и свързвайки се в мрежа с други, да могат да осигурят услугата, носеща полза на обществото. В ЕС има 4 основни инициативи. От една страна имаме програмата за заетост и социални иновации, която има бюджет 1 млрд. евро за период от 7 години. Тя обръща специално внимание на младите хора“, обясни българският еврокомисар. За пример тя даде и програмата „Хоризонт 2020“, където за финансиране на иновативни дружества са заделени 2,8 млрд. евро. Всяко евро, което ЕК инвестира, носи 5 допълнителни инвестиции", "date": "2018.11.26", "title": "Мария Габриел: Бъдещето ни е цифрово"}
{"url": "https://www.novinite.bg/articles/167816/Maj-zagina-pri-pojar-v-doma-si-v-Ruse", "text": "Мъж загина при пожар тази нощ в дома си в Русе. Вероятната причината за инцидента е късо съединение от електрическа печка. Огънят е тръгнал от пристройка към къщата и е обхванал и съседните сгради. Опожарена е съседната къща, в която не е имало хора, а от друга са евакуирани жена с малко дете.", "date": "2018.11.26", "title": "Мъж загина при пожар в дома си в Русе"}
{"url": "https://www.novinite.bg/articles/167827/Petkova-Proektat-za-gazova-vrazka-s-Garciya-e-vav-finalna-faza", "text": "Проектът за изграждане на газовата връзка е във финална права. Това заяви по време на конференция в София енергийният министър Теменужка Петкова, предаде БГНЕС.Пред експерти в бранша министърът съобщи, че до дни предстои да бъде подписано споразумение за финансиране с Европейската инвестиционна банка. Освен това държавата е заделила държавна гаранция в размер на 110 милиона евро, припомни още Петкова.Държавата ще търси и други алтернативни източници за доставки на газ. В тази връзка Министерски съвет взе решение страната да участва като акционер в изграждането на LNG терминал за компресиран газ в Александропулис, съобщи още министърът.Продължава и дейностите по изграждането на газовата връзка със Сърбия. За съжаление обаче съседите очакват финансиране от Брюксел по предприсъединителните програми, така че за момента този проекта се бави от предварително начертаните срокове най-късно до 2022 година да потече газ.", "date": "2018.11.26", "title": "Петкова: Проектът за газова връзка с Гърция е във финална фаза"}
{"url": "https://www.novinite.bg/articles/167829/Maj-se-obesi-v-NAP-Haskovo", "text": "55-годишен мъж е открит обесен тази сутрин в котелното отделение в сградата на НАП-Хасково, предадоха местните онлайн издания. Сигналът е бил подаден около 9:00 часа сутринта, а на мястото са се отзовали екипи на полицията и \"Спешна помощ\".По първоначална информация няма следи от насилие по тялото на мъжа, който бил общ работник към Агенцията по приходите. Предстои аутопсия на трупа в \"Съдебна медицина\".Работата в НАП не била прекъсвала, но заради огледа временно са били затворени част от обслужващите гишета.Образувано е досъдебно производство.", "date": "2018.11.26", "title": "Мъж се обеси в НАП-Хасково"}
{"url": "https://www.novinite.bg/articles/167815/Dneven-horoskop-za-ponedelnik", "text": "Тревожите се излишно за важно събитие днес, тъй като всичко ще мине дори по-добре отколкото сте си представяли. С енергията, която блика от вас обаче успявате да заразите всички около себе си. Не оставяйте нищо на случайността, когато става дума за личните ви взаимоотношения.Имате нужда от нови впечатления и естествено ще направите всичко, за да ги получите. За новите неща ще ви трябва повече решителност. Извадете смелостта от торбата с вълшебните оръжия и никой не би могъл да ви победи.Денят е благоприятен за многообещаващи делови контакти. Възможности за подобряване на финансовото ви състояние. Нещата ще ви изглеждат прекалено важни и сериозни. Не позволявайте това да ви стряска.Представителите на останалите зодиакални знаци могат да намерят дневния си хороскоп ", "date": "2018.11.26", "title": "Дневен хороскоп за понеделник"}
{"url": "https://www.novinite.bg/articles/167823/Zlatni-i-srebarni-nakiti-sa-zadarjani-na-Kapitan-Andreevo", "text": "Общо 1,12 килограма контрабандно пренасяни златни и сребърни изделия на стойност близо 50 000 лева откриха митническите служители на пункта с Турция Капитан Андреево при проверка на два автомобила, съобщиха от Агенция \"Митници\". Накитите са били намерени по телата на трима пътници, пътуващи от Турция за Румъния.Първият случай е при селектиран за проверка на лек автомобил. Шофьорът и неговата спътница - румънски граждани заявили, че не пренасят вещи, стоки, благородни метали или парични средства за деклариране. При личен преглед на жената обаче митническа служителка открила връв, увита около тялото на пътничката. На нея били закрепени три черни торбички, пълни със общо 188 бижута от жълт и бял метал с общо 244,30 грама, които според експертиза на вещо лице са от 14-каратово злато и от сребро от проба 925.При инспекция на друг лек автомобил отново с румънска регистрация, митническите служители установяват недекларирани 578,7 грама златни бижута. В автомобила, управляван от румънски гражданин, пътувала и негова сънародничка. Ювелирните изделия, също от 14-каратово злато, са били намерени при личен преглед на мъжа под дрехите му и в ръчната му чанта, и по тялото в областта на кръста на жената.Бижутата са били задържани. Срещу нарушителите са били съставени актове по Валутния закон и Закона за митниците.", "date": "2018.11.26", "title": "Златни и сребърни накити са задържани на \"Капитан Андреево\""}
{"url": "https://www.novinite.bg/articles/167824/Okolo-3-miliona-dolara-v-kriptovaluta-sa-izzeti-pri-razbivaneto-na-prestapna-grupa-u-nas", "text": "Специализираната прокуратура и ГДБОП неутрализираха организирана престъпна група за компютърни измами. Криптовалута за около 3 милиона долара е „иззета“ при извършените претърсвания на копютри, ползвани от български граждани, обект на разследването.  Образуваното в края на юни досъдебно производство е без аналог както в България, така и в Европа, уточняват от държавното обвинение.  С определение на Специализирания наказателен съд двама от обвинямите са оставени за постоянно в ареста.  Третият е на свобода срещу 50 000 лева. ", "date": "2018.11.26", "title": "Около 3 милиона долара в криптовалута са иззети при разбиването на престъпна група у нас"}
{"url": "https://www.novinite.bg/articles/167831/Vazrasten-maj-zagina-pri-katastrofa-kraj-Vraca", "text": "Възрастен мъж загина в катастрофа край Враца. Пътният инцидент стана на кръговото кръстовище между отсечката към Оряхово и главен път Е 79.По все още неофициална информация турски камион е помел и изхвърлил в нива до пътя лекия автомобил, с който се движел загиналия.Загиналият се движел по път без предимство, но не се съобразил с това, сочи първоначалният оглед на местопроизшествието.Парчета от колата са изхвърчали на десетки метри от мястото на сблъсъка.", "date": "2018.11.26", "title": "Възрастен мъж загина при катастрофа край Враца"}
{"url": "https://www.novinite.bg/articles/167837/Napushen-shofor-katastrofira-sled-opit-da-izbyaga-ot-policai", "text": "Задържаха 38-годишен плевенчанин след опит да избяга от полицаи.На 25 ноември, шофьорът на лека кола не спира на подаден сигнал със стоп палка по образец от полицейските служители, губи контрол над управлението и се блъска в уличен стълб. Инцидентът става около 9:30 часа на улица ''Лозенка'' в Плевен.Нарушителят е изпробван за употреба на наркотични вещества, като показанието на теста е положително и е реагирало на канабис.Мъжът е задържан за срок до 24 часа.", "date": "2018.11.26", "title": "Напушен шофьор катастрофира след опит да избяга от полицаи"}
{"url": "https://www.novinite.bg/articles/167833/Prokuraturata-povdigna-obvinenie-na-nadzirateli-v-burgaskiya-zatvor", "text": "Софийска градска прокуратура /СГП/ повдигна обвинение на Стилиян К. и Ангел М. за причинена от тях по непредпазливост в условията на независимо съпричинителство смърт на Горан Горанов.Стилиян К. и Ангел М. са привлечени като обвиняеми за това, че на 25.03.2017г. като надзиратели в Затвора-Бургас, при условията на независимо съпричиняване, чрез бездействие, по непредпазливост са причинили смъртта на лишения от свобода Горан Горанов, настанен в наказателна килия във II-ра зона с повишена сигурност в Затвора - Бургас.Сутринта на 25.03.2017г. възникнала повреда на парната инсталация в килията на лишения от свобода, при която имало свободно изтичане /пробив/ на водна пара под налягане с температура 140 градуса по Целзий.При съприкосновението й с тялото на Горан Горанов тя предизвикала тежка термична травма, несъвместима с живота.При аутопсията на трупа на Горан Горанов е установена мацерация на стъпалата със свличане на кожата на петите. Свличане на кожа е установено на задната повърхност на двете бедра, гърба, коленете на трупа, дясната длан, по външната повърхност на дясната предлакътница. По трупа са установени следи от изгаряния. Експертното заключение сочи, че смъртта е настъпила вследствие на термична травма – попарване на дихателните пътища и на 53% от кожата на главата на починалия, причинена от повреда на парната инсталация.Двамата обвиняеми, въпреки че са били длъжни, не са изпълнили законовото си задължение да осигурят защитата, безопасността и сигурността на лишения от свобода. При възникналата аварийна ситуация с парното отопление, обвиняемите надзиратели не са реагирали на виковете за помощ на лишения от свобода. Обвиняемите не са предприели своевременно мерки за ограничаването, преодоляването и ликвидирането на последствията от нея и опазване на живота и здравето на лишения от свобода Горан Горанов, независимо че са забелязали излизащата пара от прозореца на неговата килия, която постепенно е изпълнила коридора на II-ра зона с повишена сигурност в Затвора – Бургас.Спрямо обвиняемите е наложена забрана за напускане на страната.Предстои внасяне на материалите по делото с обвинителен акт в съда. ", "date": "2018.11.26", "title": "Прокуратурата повдигна обвинение на надзиратели в бургаския затвор"}
{"url": "https://www.novinite.bg/articles/167805/Slovakiya-nyama-da-podpishe-Globalniya-pakt-na-OON-za-migraciyata", "text": "Словакия потвърди вчера, че няма да подпише Глобалния пакт на ООН за миграцията, подобно на редица други страни, между които Чехия и Полша, предаде ДПА. \"Като премиер отхвърлям текста на пакта за миграцията и отказвам той да е в сила за Словакия\", заяви премиерът социалдемократ Петер Пелегрини пред вестник \"Сме\". Пактът, който се очаква да бъде подписан на среща на върха в Мароко на 10 и 11 декември, има за цел да регулира глобалната миграция, но редица страни заявиха, че няма да го подпишат, напомня ДПА. В петък външният министър Мирослав Лайчак заплаши, че ще подаде оставка, ако правителството откаже да подпише пакта на ООН, защото той не би приел правителството да се поддаде на натиска на десни популисти. Пелегрини каза, че е уведомил Лайчак за решението си и изрази надежда, че външният министър ще го приеме и ще продължи да служи на страната си въпреки личното си мнение.", "date": "2018.11.26", "title": "Словакия няма да подпише Глобалния пакт на ООН за миграцията"}
{"url": "https://www.novinite.bg/articles/167825/Kmetat-na-Studentski-organizira-diskusiya-za-borba-s-ezika-na-omrazata", "text": "“Борбата с езика на омразата – залог за сигурно и стабилно общество“ е инициатива на кмета на район Студентски Димитър Дилчев.  Това ще е темата на кръгла маса в “Студентски град” съвместно с катедра „Национална и регионална сигурност“ към УНСС. Дискусията е на 27 ноември 2018 г. от 13.30 ч. в голямата конферентна зала на УНСС, пише Там ще присъства и кметът на Столична община Йорданка Фандъкова, заместник министрите на МВР, правосъдието, спорта и образованието. Лектор на кръглата маса ще е депутатът и председател на парламентарната група на ГЕРБ Цветан Цветанов, бивш вътрешен министър.Освен него във форума официални лектори ще са и Георг Георгиев, заместник-министър на МВнР и национален координатор за борба с антисемитизма и д-р Александър Оскар, председател на Организация на евреите в България ШАЛОМ.Езикът на омразата вълнува младите хора и студентите и участие в дискусията ще вземат и представители на НПСС и различни неправителствени организации.", "date": "2018.11.26", "title": "Кметът на Студентски организира дискусия за борба с езика на омразата"}
{"url": "https://www.novinite.bg/articles/167806/Diplomat-Ima-chetiri-vazmojni-scenariya-za-Brekzit", "text": "Четири са възможните сценария за Брекзит, които могат да се развият оттук нататък. Всички те завися в една или друга степен от британския парламент, в същото време нито един от тях не може да събере мнозинство. Това коментира пред БТВ бившият посланик на България във Великобритания Любомир Кючуков.Единият от вероятните сценарии е втори референдум за оставане или напускане на ЕС: „За да се стигне до референдум, това трябва да стане по предложение на правителството – нещо, което за момента Тереза Мей изключва. Или след нови избори, при ново правителство. Тогава има два варианта за референдум. Първият, който в момента се предлага, е вече сключеният договор, вторият вариант е референдум като първия, който беше за оставане или излизане”, посочи Кючуков.Той припомни, че съгласно сегашния договор, хората, които към момента на излизане на Великобритания от ЕС, са били на територията на страна, ще останат със същите права на пребиваване. Ако се стигне до брекзит без договорености, тогава правата на тези хора остават под въпрос. Дипломатът разчете напускането на седем министри и седем секретари на кабинета на Тереза Мей като сигнал за вътрешни противоречия и дълбоко разделение в британското общество и в политическата класа.„На един или друг етап Тереза Мей ще бъде принудена да напусне политиката. Тя беше оставена да изконсумира всички възможни негативи от преговорите, като беше ясно от самото начало, че тя ще бъде критикувана – и да има договор, и да няма договор”, поясни Кючуков.А въпросът около брекзит, който поражда най-много проблеми, са бъдещите граници на Великобритания. След като въпросът с Гибралтар беше решен, сега на дневен ред е казусът с границата между Северна и Южна Ирландия.„Двете Ирландии, ако не се запази сегашното състояние без граници, това рискува нови вълнения, включително разпалване отново на гражданската война в Северна Ирландия. Прекарването на граница между Северна Ирландия и Великобритания изглежда екзотично на този етап”, коментира Кючуков.", "date": "2018.11.26", "title": "Дипломат: Има четири възможни сценария за Брекзит"}
{"url": "https://www.novinite.bg/articles/167830/Brekzit-shte-struva-na-Velikobritaniya-100-miliarda-britanski-liri-godishno", "text": "Излизането на Великобритания от Европейския съюз, ако стане според условията на предлаганото споразумение, ще доведе до свиване на брутния вътрешен продукт (БВП) с 4 процента до 2030 година, което се равнява на загуба от 100 млрд. бр. лири годишно за националната икономика, информираBNR.Това се равнява също така на загуба от 1090 бр. лири за всеки жител на страната, информира в. \"Индипендънт\", позовавайки се на Националния институт за икономически и социални изследвания (NIESR).Основните ни изводи показват, че ако предложеното споразумение за Брекзит бъде изпълнено по такъв начин, че Великобритания напусне митническия съюз и единния пазар на ЕС през 2021 година, то към 2030 г. БВП ще се свие с 4 процента спрямо нивото, на което би бил, ако Великобритания остане в ЕС, се посочва в изследването.Експерти уточняват, че причините за този резултат ще бъдат основно препятствия в сферата на услугите, които ще направят този сектор на икономиката по-слабо привлекателен и в крайна сметка ще доведат до свиване на инвестициите от ЕС и намаляване на ефективността на британските работници.Авторите проучват и варианта за излизане на страната от ЕС без споразумение. За Обединеното кралство този вариант се оказва още по-скъп - БВП би се свил с 5,5 процента или 140 млрд. бр. лири годишно.През май ръководителят на Банк ъв Ингланд (Bank of England) Марк Карни заяви, че процесът на излизане на страната от Евросъюза е струвал на всяко домакинство около 900 бр. лири (1000 евро)", "date": "2018.11.26", "title": "Брекзит ще струва на Великобритания 100 милиарда британски лири годишно,"}
{"url": "https://www.novinite.bg/articles/167802/Brexit-Shte-ima-li-balgari-koito-tryabva-da-napusnat-Velikobritaniya", "text": "Датата, на която Великобритания ще напусне Европейския съюз, е 30 март 2019 г.Какво означава Brexit практически за българите и останалите граждани на Евросъюза?В преговорите ЕС постигна 4 неща, на които държеше. Първите три са свободата на движението на хората, стоки и капитали. Четвъртото - Великобритания да продължи да си плаща вноската.  Официално българите, работещи и учещи на Острова, са около 70 000. Но реалният им брой вероятно е поне с 20 000 повече.Тези, които са пребивавали там повече от 5 години и нямат криминални прояви, могат да кандидатстват през апликация на телефона им, да се отбележат, че са там и да получат статут на отседналост. Останалите ще трябва да кандидатстват по специална процедура и ще чакат да се навършат 5 години. Визи за кратки посещения няма да се изискват.Великобритания от години е сред най-желаните страни за българските студенти. Лондон вече официално реши, че тази и следващата учебна година таксите в университетите се запазват. Досега младежите от страните-членки ползваха отстъпка. Дали това ще се промени за учебната 2020 - 2021-ва - още не е ясно.Европейските шофьорски книжки ще важат и занапред на Острова. Британските шофьори обаче ще трябва да имат международна книжка, за да карат в Европа.", "date": "2018.11.26", "title": "Brexit: Ще има ли българи, които трябва да напуснат Великобритания?"}
{"url": "https://www.novinite.bg/articles/167832/Rezultatite-ot-doklada-na-EK-byaha-predstaveni-pred-ES-poslanicite-u-nas", "text": "\r\nПостигнатите резултати и набелязаните действия във връзка с констатациите на последния мониторингов доклад на ЕК по Механизма за сътрудничество и проверка са били тема на работната среща с посланиците на страните-членки на ЕС, съобщиха от пресцентъра на МВР.\r\n \r\n\r\n\r\n\r\n\r\n\r\n", "date": "2018.11.26", "title": "Резултатите от доклада на ЕК бяха представени пред ЕС посланиците у нас"}
{"url": "https://www.novinite.bg/articles/167819/Protest-sreshtu-nasilieto-nad-jeni-blokira-Orlov-most", "text": "Протест срещу насилието над жени блокира \"Орлов мост\" Българският фонд за жените организира протест срещу насилието над жени днес от 18 ч. на площад \"Орлов мост\" . Паралелни протести ще се проведат във Варна и пред дипломатическите мисии в Берлин, Букурещ, Кентърбъри, Лондон и Прага. Организаторите настояват за конкретни стъпки за предотвратяване на насилието, съобщи БНТ. Според тях предложенията за промени в Наказателния кодекс, които бяха приети на първо четене, са необходима, но недостатъчна мярка. По данни на фонда над 1 милион българки са жертва на тормоз вкъщи, който продължава средно 10 години. Те напомнят, че само от началото на годината поне 29 жени у нас са били убити от техен партньор или близък. От фонда настояват за превенция на насилието чрез образователни и информационни кампании.", "date": "2018.11.26", "title": "Протест срещу насилието над жени блокира \"Орлов мост\""}
{"url": "https://www.novinite.bg/articles/167839/Vaorajenite-sili-na-Ukrajna-sa-v-palna-bojna-gotovnost", "text": "Планирана провокация от страна на Киев. Така еднозначно официалните руски лица определят вчерашния инцидент в Керченския пролив, при който бяха ранени трима украински моряци и задържани три украински военни кораба. Москва твърди, че плавателните съдове незаконно навлезли в руски териториални води, което наложило употребата на оръжие срещу тях. Говорителят на Кремъл Дмитрий Песков потвърди, че по настояване на Русия инцидентът ще бъде обсъден тази вечер на извънредно заседание на Съвета за сигурност на ООН:“Става въпрос за много опасна провокация. Затова, разбира се, тя изисква особено внимание и особено разследване“, каза Песков.Руският министър на външните работи Сергей Лавров заяви, че с действията си Киев нарушава ключови положения на международното право, включително устава на ООН. Лавров добави, че нарушението е извършено по много опасен начин:“Маневрирането в тесен пролив, разбира се, е можело да създаде и е създало заплаха и рискове за нормалното движение на съдовете в тази акватория“, каза Лавров.Междувременно нормалното движение на кораби между Черно и Азовско море през Керченския пролив беше възстановено. Въоръжените сили на Украйна са приведени в пълна бойна готовност по решение на началника на генералния щаб, след като руските сили атакуваха и задържаха украински военни кораби в Керченския проток. Съветът за национална сигурност на Украйна предлага на парламента да въведе военно положение за 60 дни. То ще бъде разгледано днес от Върховната рада, която ще се събере в 16 ч. местно време.  По-рано президентът Петро Порошенко съобщи, че при инцидента са пострадали общо шестима украински моряци, двама от които по-тежко. \"Някои са били ранени, а някои били травмирани по време на операцията на борда на плавателните съдове. Двама са тежко пострадалите, по наша информация. Нашите военни са били и лишени от възможността да осъществят контакт с командирите си. Към настоящия момент съдбата им е неизвестна\".  след снощния пряк сблъсък в района между руски и украински военни кораби. Руските гранични власти използваха оръжие, при което пострадаха трима украински моряци. Украинските кораби с екипажите им са задържани и откарани в пристанището в Керч. Междувременно говорителят на министерството на външните работи в Москва Мария Захарова съобщи в интервю за телевизия „Русия 24“, че Москва първа е поискала свикването на Съвета за сигурност на ООН че се очаква извънредното заседание да започне в 19 ч. московско - 18ч. българско време. Тя окачестви действията на украинската страна като преднамерена провокация:\"Вече става дума не просто за нарушаване на правните норми от страна на Украйна, а за планирана провокация и агресивни действия.\"На фона съобщенията за опити за нападение на украински радикали срещу руското посолство в Киев Захарова поиска спешни мерки за гарантиране на сигурността на дипломатическата мисия. В противен случай тя заплаши украинската страна с най-тежки последици и добави:\"Също така обръщаме вниманието на западните столици, които покровителстват киевския режим, за необходимостта да изпратят на своите подопечни спешен сигнал за прекратяване на провокативните действия.\" Захарова беше попитана още какво ще стане със задържаните украински моряци, на което отговори, че въпросът не е в нейните компетенцииОт Федералната служба за сигурност в Русия заявиха, че при инцидента са били ранени трима украински моряци. Москва обвинява украинците в незаконно навлизане в териториалните води на Русия, извършване на опасни маневри и неподчинение на законните, според руската страна, заповеди на граничните власти. Официалната руска версия за инцидента беше огласена от Антон Лозовой от граничното управление на Федералната служба за сигурност в Крим: \"С цел принудително спиране на украинските военни кораби беше използвано оръжие. На тримата леко ранени украински военнослужещи е оказана медицинска помощ. Започнато е наказателно производство по част трета, член 322 от Наказателния кодекс на Руската федерация: незаконно преминаване на границата. Следва да се отбележи, че украинската страна е запозната с реда за преминаване на военни кораби през териториалните води на Руската федерация и Керч-Еникалския канал\", заяви Антон Лозовой от граничното управление на Федералната служба за сигурност в Крим.Руските медии съобщават, че на пострадалите украинци е оказана медицинска помощ и няма опасност за живота им. От Федералната служба за сигурност твърдят, че разполагат с неопровержими доказателства за преднамерена провокация от страна на Киев. Очаква се те да бъдат представени на свиканото довечера извънредно заседание на Съвета за сигурност на ООН. Кримските власти заподозряха, че зад инцидента стои Вашингтон, който искал да въвлече Москва в конфликт.  ", "date": "2018.11.26", "title": "Въоръжените сили на Украйна са в пълна бойна готовност"}
{"url": "https://www.novinite.bg/articles/167842/Ukrainskiyat-prezident-podpisa-ukaz-za-obyavyavane-na-voenno-polojenie", "text": "Украинският президент подписа указ за обявяване на военно положение. Парламентът се събира по-късно днес за дебати по указа, съобщи Ройтерс.Високопоставени представители от Германия, Русия, Украйна и Франция се срещат днес в Берлин и ще се опитат да постигнат общи решения във връзка с засиленото напрежение между Москва и Киев, каза говорител на германското външно ведомство, цитиран от Ройтерс.Русия се противопоставя на международните призиви да освободи трите украински военни кораба, задържани от нея близо до полуостров Крим.Европейската комисия от своя страна призова Русия да освободи трите украински кораба, които задържа в неделя близо до Кримския полуостров, анексиран от Украйна през 2014 г., предаде Ройтерс.Говорителка на Еврокомисията изтъкна, че общността не признава анексията на Крим от Москва и каза, че Русия е длъжна бързо да освободи движението през Керченския проток. \"Гледаме много сериозно на това\", каза говорителката.Украинската консултантска агенция в областта на агробизнеса АРК-Inform съобщи, че украинските търговски пристанища в Азовско море работят нормално, въпреки напрежението между Украйна и Русия.Украйна има две пристанища в Азовско море, специализирани в превоз на зърно и стомана.", "date": "2018.11.26", "title": "Украинският президент подписа указ за обявяване на военно положение"}
{"url": "https://www.novinite.bg/articles/167838/NATO-s-izvanredna-sreshta-na-ravnishte-poslanici-zaradi-naprejenieto-Rusiya-Ukrajna", "text": "\r\nНАТО ще проведе днес извънредна среща на посланическо равнище заради кризата, възникнала между военни кораби на Русия и Украйна в Керченския проток. Това съобщиха от главната квартира на алианса в Брюксел.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2018.11.26", "title": "НАТО с извънредна среща на равнище посланици заради напрежението Русия-Украйна"}
{"url": "https://www.novinite.bg/articles/167797/Dnes-shte-bade-oblachno", "text": "Днес ще бъде облачно, на много места с валежи, по-значителни в югоизточната половина от страната. Ще духа до умерен, на север от планините временно силен вятър от юг-югозапад. Максималните температури ще бъдат от 6°-7° в северозападните райони до 16°-17° на места в Предбалкана и в Източна България, в София около 11°. В планините ще е предимно облачно с валежи от дъжд, над 1900-2000 метра – от сняг. Ще духа умерен до силен вятър от запад-югозапад. Максималната температура на височина 1200 метра ще е около 10°, на 2000 метра – около 4°.Над Черноморието облачността ще бъде значителна. Ще има валежи от дъжд, по-значителни по южното крайбрежие. Ще духа умерен юг-югозападен вятър. Максималните температури ще са от 11° до 16°. Температурата на морската вода е 10-12°. Вълнението на морето ще бъде 1-2 бала.", "date": "2018.11.26", "title": "Днес ще бъде облачно"}
{"url": "https://www.novinite.bg/articles/167826/Zabranyavat-parkiraneto-okolo-ul-Oborishte", "text": "Официално посещение на Президента на Република Полша променя организацията на движението в центъра на София, съобщават от Столична община, пише От 15 часа на 26 ноември до 27 ноември 2018 г., когато делегацията ще отпътува, забраняват престоят и паркирането на пътни превозни средства на паркинга на „София Хотел Балкан“.На 27 ноември от 08:00 до 11:30 часа ще бъдат затворени ул. „Оборище” между ул. Г.С.Раковски” и пл. „Св. Александър Невски”. По същото време ще бъде забранено и паркирането на северозападната дъга на паркинга на пл.„Св. Александър Невски” между улиците „11-ти август” и „Оборище”.От 10:00 до 11:30 часа на 27 ноември няма да се допуска влизането на пътни превозни средства по ул. “Оборище” между ул. Г.С.Раковски” и пл. „Св. Александър Невски.", "date": "2018.11.26", "title": "Забраняват паркирането около ул. Оборище"}
{"url": "https://www.novinite.bg/articles/167799/Rekorden-broj-uchastnici-v-turnira-Badeshti-zvezdi-na-aerobikata-v-Sofiya", "text": "Над 240 участници от 9 спортни клуба от цялата страна участваха в турнира „Бъдещи звезди на аеробиката“. Инициативата се организира за четвърта поредна година от Съюза по аеробика, съвместно със София – Европейска столица на спорта. Зала „Триадица“ едва побра участниците и всички зрители дошли да ги гледат, пише Калоян Калоянов, член на Управителния съвет на Съюза по аеробика в България откри турнира. Състезателните изпълнения бяха организирани в пет категории: индивидуално за момичета, индивидуално за момчета, смесени двойки, смесени тройки и групи. Децата получиха купи, медали и още много награди. ", "date": "2018.11.26", "title": "Рекорден брой участници в турнира „Бъдещи звезди на аеробиката“ в София"}
{"url": "https://www.novinite.bg/articles/167801/Peshehodec-zagina-v-rajona-na-Centralna-gara-v-Sofiya", "text": "Пешеходец е загинал в района на Централна гара тази сутрин в София. Минути преди 8.00 часа в полицията е получен сигнал за пътен инцидент в района на кръстовището на столичните булеварди „Мария Луиза“ и „Христо Ботев“, съобщават от МВР.По първоначални данни таксиметров автомобил е ударил възрастен мъж, който е починал на място.Водачът е на мястото на произшествието. Извършва се оглед. Предстои изясняване на причините, довели до инцидента.", "date": "2018.11.26", "title": "Пешеходец загина в района на Централна гара в София"}
{"url": "https://www.novinite.bg/articles/167798/Mobilniyat-punkt-sabra-130-kg-elektrouredi-v-Sofiya", "text": "Само за два часа в петък столичани предадоха в разкрития мобилен пункт 130 кг. малки ненужни електроуреди, информират от Столична община, пише Инициативата за мобилния пункт за събиране на стари електроуреди е неразделна част от Европейската седмица за намаляване на отпадъците. Столична община взима активно участие с множество инициативи от 17 до 25 ноември.В събота функционираше мобилен пункт за събиране на опасни отпадъци – лекарства, повредени живачни термометри и др. Започналата през септември инициатива ще приключи с модното ревю „Детокс на гардероба : Втори живот“. То ще бъде представено на 26 ноември, понеделник, в зала 6А на НДК от 19.00 ч.", "date": "2018.11.26", "title": "Мобилният пункт събра 130 кг. електроуреди в София"}
{"url": "https://www.novinite.bg/articles/167820/Stolichna-gimnaziya-organizira-koleden-bazar", "text": "Националната гимназия за приложни изкуства “Св. Лука” организира Ден на отворените врати и Коледен базар на 1 декември, тази година.  Учениците  ще продават свои творби в изложбената зала, която се намира на втория етаж на сградата, пише Посетителите ще имат възможност да разгледат ателиета на възпитаниците на училището от различни специалности, както и да наблюдават процеса на тяхната работа. А тези, които искат да подкрепят старанието на децата и да изберат един оригинален коледен подарък, могат да си закупят от ръчно изработените сувенири на базара.", "date": "2018.11.26", "title": "Столична гимназия организира коледен базар"}
{"url": "https://www.novinite.bg/articles/167807/Ima-li-opasni-himikali-v-plodovete-i-zelenchucite", "text": "Тонове плодове и зеленчуци с пестициди над нормата са хванали контролните органи на границата ни с Турция от началото на годината. Достигнали ли са част от опасните пратки до пазарите в страната и вредни ли са веществата, с които се лакира кората на цитрусите? Отговорите потърси Георги Георгиев в рубриката \"На твоя страна\" в Нова телевизия.В сезона на цитрусовите плодове магазините и пазарите вече са залети с перфектно изглеждащи портокали, мандарини и лимони. Зрители обаче сигнализират за оцветители, които буквално боядисват ръцете при обелване на кората. Масово плодовете и зеленчуците се продават без етикет, който да ни показва дали са третирани с химикали.За да удължат живота на плодовете на пазара и подобрят външния им вид, производителите злоупотребявали с количествата на пестицидите, с които пръскали стоката. Какви химикали и в какви норми се влагат в плодовете на пазара се следи в централната лаборатория на Агенцията по храните. Влагането на пестициди в плодовете и зеленчуците е разрешено, но само в ограничени количества.През последните години в Европейския съюз са спрени тонове плодове, пълни с пестициди, основно пратки с портокали и грейпфрут от Южна Африка, Италия, Аржентина и Турция. Контролът започва още на границата.Като външна граница на Европа България е длъжна да контролира вноса на рискови плодове и зеленчуци. По правило на проверки подлежи всяка десета партида. Особено строг е контролът при пратките с лимони и нар. Стоката се разтоварва в халета на границата, след което се изследва в акредитирана лаборатория. На пункта \"Капитан Андреево\" от началото на годината са върнати или унищожени тонове опасни плодове и зеленчуци. Интересното е, че там проби за пестициди от банани, портокали и мандарини не се взимат.„Разрешените препарати за третиране са главно дървесни смоли и восъци за по-добър вид на стоката и за предпазване на гниене и мухъл. Не би следвало да се използват оцветители, използват се други вещества, които са разрешени”, обясни д-р Кремена Стоева от „Контрол на храните”.Нерядко обаче търговци подобрявали вида на стоката именно със забранени изкуствени добавки. Зелените мандарини и портокали превръщали с бои в зрели, за да ги продават на по-високи цени в началото на сезона.", "date": "2018.11.26", "title": "Има ли опасни химикали в плодовете и зеленчуците"}
{"url": "https://www.novinite.bg/articles/167808/Lekari-ot-Pirogov-shte-preglejda-bezplatno-deca-v-obshtinskite-yasli-v-Sofiya", "text": "Лекари от болница \"Пирогов\" ще преглеждат безплатно децата в общинските детски ясли, в София, съобщава БНР.Първите профилактични прегледи ще се състоят на 5 и 6 декември, уточни за \"Хоризонт\" д-р Асен Меджидиев - началник отделението \"Уши, нос, гърло\" в Пирогов и председател на Столична Лекарска Колегия.\"Тази година ще започнем с детските ясли в София, като преди това проведохме срещи с директорките им, които приеха много радушно идеята. Дори вече имаме събрано информирано съгласие от родителите\".\"Идеята е в кампанията следващата година да се включват колеги от други общински болници\", добави д-р Меджидиев, както и уточни, че тазгодишната инициатива ще се проведе съвместно със Столичната община.", "date": "2018.11.26", "title": "Лекари от \"Пирогов\" ще преглежда безплатно деца в общинските ясли в София"}
{"url": "https://www.novinite.bg/articles/167834/Manolova-sezira-Konstitucionniya-sad-ako-se-otloji-elektronnata-identifikaciya", "text": "Омбудсманът Мая Манолова ще сезира Конституционния съд, ако електронната идентификация бъде отложена през промените в Закона за въоръжените сили, съобщи тя по време на кръгла маса, посветена на въвеждането на машинното и електронното гласуване. Според Манолова, по този начин ще бъде спряна практиката да се променят множество закони през преходни и заключителни разпоредби на един.Тя определи отлагането като опит на правителството да прикрие отказа си да въведе машинното и електронно гласуване, което нарушава правата най-вече на сънародниците ни зад граница:\"Не е честно ние получаваме няколко милиарда лева годишно във вид на преведени средства от българите зад граница, а в същото време да продължаваме да се чудим по какъв начин да бъдат ограничени техните изборни права\", каза Манолова.Проф. Михаил Константинов от \"Информационно обслужване\" изрази убеждение, че рано или късно електронното гласуване ще бъде въведено, но не приема аргументите на омбудсмана:\"Категорично смятам, че трябва българите в чужбина да имат право да си подават гласа по свободен начин и в момента нямат тази възможност, но е доста дискусионно съображението, че те дават един милиард евро или два милиарда лева годишно, което е факт и това им дава правото да гласуват. Не. Не това е правото. Те дават два милиарда лева, като чиста дотация за българската държава, но българската държава плаща пенсиите на техните родители в този момент\", каза Константинов.Той приведе пример и с електронното гласуване в Естония, където се оказа, че има пробив в системата за онлайн гласуване.", "date": "2018.11.26", "title": "Манолова сезира Конституционния съд, ако се отложи електронната идентификация"}
{"url": "https://www.novinite.bg/articles/167800/Mejdunarodna-konferenciya-sabira-socialnite-predpriemachi-v-Sofiya", "text": "Международна конференция за социални иновации „Партньорство за промяна“ ще събере в София представителите на бизнеса, институциите и социалните предприемачи от цяла Европа. Събитието ще се проведе в Гранд Хотел София в понеделник и вторник, информира Офнюз.На форума ще се обсъди как да по най-правилен начин да се използват иновациите и социалното предприемачество за създаване на по-добър свят за живот и развитие на деца и младежи. Входът за събитието е свободен. Тъй като възможностите за резервация са изчерпани, организаторите осигуряват  live stream на сесиите от сутринта. Ще могат да се гледат на сайта на Reach for Change България.Повече от 40 известни личности ще участват в дискусионните панели. От  българска страна ще участват: Йорданка Фандъкова, кмет на Столична община; Бисер Петков, министър на труда и социалната политика; Деница Сачева, заместник-министър на образованието и науката; Н.П. Сьорен Якобсен, посланик на Кралство Дания; Силва Зурлева, член на борда на директорите на Нова Броудкастинг Груп и много други.Мария Габриел пристига в София специално за конференцията.", "date": "2018.11.26", "title": "Международна конференция събира социалните предприемачи в София"}
{"url": "https://www.novinite.bg/articles/167844/Temenujka-Petkova-Naprejenieto-mejdu-Rusiya-i-Ukrajna-nyama-da-se-otrazi-na-dostavkite-na-gaz", "text": "Според енергийния министър Теменужка Петкова няма основание за притеснение, че напрежението между Русия и Украйна ще се отрази на доставките на газ за страната ни. Тя допълни, че в момента доставките на синьо гориво са с обичайните параметри:\"Всяка една държава-членка съгласно регламентите, свързани с енергийната сигурност в рамките на Европейския съюз, е длъжна да предприема съответни действия и да има такъв план за действие. Имаме договор за обратен, реверсивен поток от страна на Гърция, имаме необходимите количества и в Чирен, така че българските граждани трябва да бъдат спокойни. Енергийната ни сигурност е гарантирана\", каза Петкова. В момента в газохранилището в Чирен има нагнетени около 450 милиона кубически метра газ, като от тях около 300 милиона са на \"Булгаргаз\". Ако се налижи да се тегли газ от хранилището при максимален добив тези количества ще стигнат за 90-100 дни", "date": "2018.11.26", "title": "Теменужка Петкова: Напрежението между Русия и Украйна няма да се отрази на доставките на газ"}
{"url": "https://www.novinite.bg/articles/167821/48-ruski-vagona-shte-se-modernizirat-za-nujdite-na-sofijskoto-metro", "text": "В заключителен етап се намира договор, който позволява модернизирането на 48 стари руски вагона за софийското метро, споделя ТАСС,пише Вагоните ще са изключително комфортни, ще имат видеонаблюдение и иновативна антибактериална система за пречистване на въздуха във вагоните. Подобни вагони ще се предоставят и на Хърватия и Унгария. До България ще се доставят на самоход.Има договорени 12 метровлака, които ще се изпратят за ремонт и модернизиране в руския завод. Става дума за най-старите влакове от 1991 г.. Така ще продължат да обслужват нашето метро още 20 години.В дните на Москва в България бе съобщено, че руският Метрополитен предлага станция в Москва на носи името София, а една от новите метростанции в нашата столица се казва Москва.", "date": "2018.11.26", "title": "48 руски вагона ще се модернизират за нуждите на софийското метро"}
{"url": "https://www.novinite.bg/articles/167813/Dvama-dushi-sa-raneni-pri-vzriv-na-otoplitelen-kotel-v-Sofiya", "text": "Котел на парно отопление се е взривил тази сутрин в автосервиз в столичният квартал Студентски град, съобщи . Двама души са пострадали и закарани в УМБАЛСМ „Пирогов“. За момента не са ясни причините за инцидента. На място има екипи на пожарната и полицията.", "date": "2018.11.26", "title": "Двама души са ранени при взрив на отоплителен котел в София"}
{"url": "https://www.novinite.bg/articles/167828/Balgariya-ostava-protiv-promenite-v-paketa-Mobilnost", "text": "\r\nСлед среща с превозвачи и евродепутати, министърът на транспорта Росен Желязков обяви, че България остава против промените в пакета „Мобилност“ 1, който би засегнал българския транспортен бранш.\r\n\r\n\r\n\r\n\r\n", "date": "2018.11.26", "title": "България остава против промените в пакета „Мобилност“"}
{"url": "https://www.novinite.bg/articles/167843/72-ot-balgarite-se-strahuvat-ot-oporochen-vot-za-EP", "text": "Българските избиратели често се опасяват от намеса в изборите и желаят повече млади евродепутати. Това сочи  проучване, представено днес от Европейската комисия, което разкрива очакванията на европейците за изборите през май догодина.Общо 59 на сто от участвалите в допитването българи (31 на сто при останалите в ЕС) са на мнение, че страната им не прави достатъчно за предотвратяването на незаконни дейности и измами по време на избори. Според данните 61 на сто от българите и останалите в ЕС изразяват опасения от кибератаки.Общо 65 на сто от българите и 59 на сто от европейците се опасяват от действията по време на избори на чужденци или престъпни групи за влияние. За 72 на сто от българите и за 56 на сто от останалите в ЕС съществува опасност крайният изборен резултат да бъде подправен.За 81 на сто от българите и за 55 на сто от останалите в ЕС има опасност от купуване на гласове. Общо 72 на сто от българските участници и 52 на сто от останалите заявяват, че на изборите хората може да бъдат \"принуждавани да гласуват по определен начин\". Близо половината българи (43 на сто) и всеки трети от останалите в ЕС би желал за евродепутати да се кандидатират повече млади хора. По отношение на ролята на интернет в изборите ясно мнозинство (73 на сто в ЕС и 60 на сто у нас) са притеснени от дезинформацията и заблуждаващата информация.Попитани от кое свойство на европейската демокрация са удовлетворени, 70 на сто от европейците (38 на сто у нас) посочват свободните и честни избори. Свободата на словото е на второ място с 69 на сто в ЕС и 56 на сто в България", "date": "2018.11.26", "title": "72% от българите се страхуват от опорочен вот за ЕП"}
{"url": "https://www.novinite.bg/articles/167804/Otdelyame-mejdu-90-i-100-lv-za-izkustvena-koledna-elha", "text": "\r\nБългаринът отделя средно между 90 и 100 лв. за покупка на изкуствена коледна елха, съобщават от българска фабрика за производство на елхи по повод неформално проучване в осем страни - България, Румъния, Унгария, Сърбия, Хърватска, Македония, Словения и Австрия. Приблизително толкова плаща за дръвче за Коледа и семейство в Румъния, Македония, Сърбия и Австрия. Около 20% повече плащат в Унгария и Хърватска (60-65 евро), а най-много в Словения - 100 евро.\r\n\r\n\r\n\r\n\r\n\r\n\r\n\r\n", "date": "2018.11.26", "title": "Отделяме между 90 и 100 лв. за изкуствена коледна елха"}
{"url": "https://www.novinite.bg/articles/167822/Balgariya-shte-uchastva-kato-akcioner-v-terminala-za-vtechnen-gaz-v-Aleksandrupolis", "text": "\r\nЕнергийната система на страната е подготвена за зимата. Това заявиминистърът на енергетиката Темунужка Петкова.Тя допълни, че режим на тока няма да има, но обясни, че технически повреди заради лошото време са възможни.\r\nВ този час министър Петкова участва в кръгла маса, на която се обсъждат перспективите пред интеграцията на газовия пазар и приоритетите на България за подобряване на енергийната сигурност в региона.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n \r\n", "date": "2018.11.26", "title": "България ще участва като акционер в терминала за втечнен газ в Александруполис"}
{"url": "https://www.novinite.bg/articles/167818/MVR-zapochva-proverki-na-kamioni-taksita-avtobusi-i-patnicite-v-tyah", "text": "\r\nОт днес до 2 декември на територията на страната ще бъде извършен засилен контрол на водачите на товарни автомобили, автобуси и пътниците в тях, както и на водачите на таксиметрови коли, съобщиха от МВР.\r\n\r\n\r\n\r\n\r\n\r\n", "date": "2018.11.26", "title": "МВР започва проверки на камиони, таксита, автобуси и пътниците в тях"}
{"url": "https://www.novinite.bg/articles/167803/KFN-i-eksperti-s-obshtestveno-obsajdane-sistemata-Bonus-malus", "text": "Експерти от Комисията за финансов надзор се събират, за да обсъдят наредбата за въвеждане на системата „Бонус-малус” в автомобилното застраховане.Първоначалният вариант на документа предизвика множество спорове за това дали е справедлива системата за оценяване на шофьорите и дали автомобилите трябва да \"носят\" отговорност.Предварителните разчети сочат, че 80% от собствениците на автомобили ще плащат по-евтина „Гражданска отговорност”, тъй като ще попаднат в бонус класовете.Това обаче ще става няколко години след влизането в сила на системата. Под 1% от шофьорите ще бъдат в най-високите класове по малус, които предвиждат оскъпяване на застраховката с 400%.", "date": "2018.11.26", "title": "КФН и експерти с обществено обсъждане системата „Бонус-малус”"}
{"url": "https://www.novinite.bg/articles/167836/Krasimir-Karakachanov-28-godini-se-pravyat-eksperimenti-v-Balgarskata-armiya", "text": "От 28 години се правят експерименти в Българската армия – съкращават се средства, личен състав и не се отдава нужното уважение на онези хора, които отдадоха живота си за изграждането на едни модерни и силни Въоръжени сили, които защитават Република България. Това каза във Велико Търново министърът на отбраната Красимир Каракачанов. Той участва в отбелязването на 140-ата годишнина от създаването на първото военно училище и началото на военното образование в България.По думите му това няма как да се промени, ако не започне да променя образователната система. „Ако не си възпитан в дух на родолюбие и патриотизъм още в основното или средното училище, да наваксаш това във висшето образование е малко късно. Въпреки това, вашите преподаватели ви дават едно достойно образование, с което вие можете да се гордеете – не само като командири, не само като специалисти, но и като хора, които трябва да живеят със самочувствието, че вие се възпитавате да водите, да ръководите и сте част от елита на българската нация. Така е било винаги и тази традиция не трябва да се прекратява по никакъв начин\", подчерта той.\"Тежките времена, които изживява армията, ще бъдат изживени. Голямата част от обществото и политическия елит смятаха, че след като сме членове на НАТО, ще има кой да ни пази, кой да ни подарява въоръжение, но тази илюзия започва да се изживява. Няма държава, която може да бъде силна, стабилна и просперираща, ако чака някой друг да гарантира нейната сигурност“, посочи Каракачанов.Той бе категоричен, че сигурността на България, нейната териториална цялост, нейната независимост е зависила и ще продължава да зависи единствено от българските офицери. По думите му без национално съзнание и без кауза няма държава.„Всички тези велики военачалници, които изброяваме, са знаели защо влизат във военно училище, са знаели как да възпитават своите войници и са знаели защо влизат във военно училище, са знаели как да възпитават своите войници и са знаели защо отиват и умират, защото са имали свой национален идеал – освобождението на останалите под турско робство българи и обединението на България. Какъв е днес нашия национален идеал? Трудно може да бъде казано. 45 години ни обясняваха, че националният идеал е световната пролетарска революция и създаването на световен социализъм или справедливост по света. 28 години ни обяснявам, че някакви нови европейски ценности са нашия национален идеал. Идеологиите идват и си отиват. Българската нация е вървяла напред, когато е уважавала своите национални идеали. Българските офицери трябва да имат един национален идеал – силна, просперираща и благоденстваща България“, допълни министърът на отбраната.", "date": "2018.11.26", "title": "Красимир Каракачанов: 28 години се правят експерименти в Българската армия"}
{"url": "https://www.novinite.bg/articles/167810/Temenujka-Petkova-Proektat-za-AEC-Belene-e-sashtiyat-veche-notificiran-v-EK", "text": "Проектът за АЕЦ „Белене“ е същият, за който ЕК е била нотифицирана през 2007 г. Въпреки това, промените в проекта ще бъдат съобщени на Комисията по надлежния ред. Това обясни министърът не енергетиката Теменужка Петкова пред БНТ. По думите ѝ, изследване на БАН и на чужди организации са показали ясно, че няма сеизмичен риск за района на втората ядрена електроцентрала.Когато вече нотифициран проект има промени по инвестиционния проект, държавата е длъжна да нотифицира повторно ЕК, като изпрати съобщение с промените, които ще бъдат направени, обясни Петкова. \"Реализира се проект, който вече е нотифициран в ЕК през декември 2007 г.\", уточни тя.Анализи на БАН и стрес тестове са извършвани от международни организации на площадката на „Белене“ за сеизмична активност. Те показват, че няма сеизмичен риск, заяви Петкова. Според ЕК това е един от най-безопасните проекти в света.Сега се търси вариант за един или няколко стратегически инвеститори за проекта за втората ядрена електроцентрала. Има възможност да се заяви интерес от страна на индустриални консуматори на електрическа енергия не само от България, но и от региона, поясни Петкова. Тя допълни, че интерес е демонстриран от Черна гора.Процедурата по избор на инвеститора ще бъде максимално публична и прозрачна, като националните интереси ще бъдат защитени, допълни Петкова. Срокът за изпълнение е около една година.Правителството работи активно България да остане на газовата карта на Европа, увери Петкова. По думите ѝ, проектът за газоразпределителен център е продкрепена от ЕС, като идеята е той да се захранва с газ от няколко източника.Предварителните анализи показват, че българската инвестиция в евентуалния „Турски поток“ през територията на страната би струвала около 2,6 млрд. лв., обясни Петкова. За периода от 2020-2040 г. държавата би реализирала печалба от 4,35 млрд. лв., като ще се запази стратегическото място на България на газовата карта на Европа, обясни тя.\"Когато става дума за такива проекти, геополитическите аргументи са на друго място. На първо място е икономическата обоснованост на един такъв проект и ползите, които би имала съответната държава\", изтъкна енергийният министър.И трите електроразпределителни предприятия и електроенергийният системен оператор на България са подготвени за зимата. Това са показали скорошни проверки, заяви Теменужка Петкова. \"Енергийнита система на страната е в много добро състояние и хората трябва да бъдат спокойни\", допълни тя.Петкова допълни, че режим на тока няма да има никъде, но изтъкна, че технически повреди вследствие на лошото време на възможни, но извършените проверки са показали, че дружествата са готови да ги отстранят своевременно.", "date": "2018.11.26", "title": "Теменужка Петкова: Проектът за АЕЦ „Белене“ е същият, вече нотифициран в ЕК"}
{"url": "https://www.novinite.bg/articles/167812/Nova-agenciya-po-patna-bezopasnost-shte-raboti-za-20-po-malko-jertvi-po-patishtata", "text": " Считам че в рамките на една година може да намалее с 20% броят на жертвите по пътищата - много усилия вече са положени, има приета стратегия, която постига известно намаляване, но то не е достатъчно. Една от основните причини да няма съществен резултат е именно липсата на координация и проследяване на действията. Това заяви пред БНТ Малина Крумова, бивш зам.-министър на регионално развитие. Нова Държавна агенция към Министерския съвет ще следи за безопасността на пътищата и намаляване на броя на жертвите при катастрофи. Най-вероятно, начело на новия държавен орган ще застане Крумова. По думите на Крумова, Агенцията ще заработи от началото на следващата година и тя ще е 12-и поред орган, който ще се бори за пътната безопасност у нас. „Проблемът с катастрофите по пътищата е системен - той включва елементите водач и поведение, състояние на автомобилния парк, пътища, реакция при ПТП, лекарска и долекарска помощ. Всеки от тези държавни органи има отделни функции в рамките на неговите компетенции. Новата агенция ще се грижи за координацията между всички тях и също така ще има аналитични функции. Целта беше да се създаде гъвкав орган, който може да реагира на предизвикателствата и да бъде постоянен партньор на обществото“, каза тя. Крумова е категорична, че новата държавна агенция ще може да постигне реални резултати в намаляването броя на жертвите по пътищата.", "date": "2018.11.26", "title": "Нова агенция по пътна безопасност ще работи за 20% по-малко жертви по пътищата"}
