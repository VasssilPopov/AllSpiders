{"url": "https://www.novinite.bg/articles/168723/BNB-Polojitelno-saldo-po-tekushtata-smetka-ot-edva-561-mln-evro", "text": "През октомври 2018 година салдото по текущата сметка на България е положително, но в размер на едва 56,1 млн. евро, като от началото на годината позитивният баланс е над 2,6 млрд. евро, показват данни на Българската централна банка. Преките чуждестранни инвестиции пък нарастват през октомври със символичните 9,9 млн. евро, а в рамките на първите десет месеца на годината са в размер на около 842 млн. евро, което е с 228,7 млн. евро под техния размер през същия период на 2017-а година.Балансът по текущата и капиталова сметка на България през октомври е положителен и в размер на 131,8 млн. евро спрямо излишък за 119,4 млн. евро точно преди година (през октомври 2017-а). В рамките на първите десет месеца на настоящата година салдото по текущата и капиталова сметка е също положително и в размер на 3,1262 млрд. евро (5,9% от прогнозния БВП) спрямо позитивен баланс за 4,0551 млрд. евро (или 7,8% от БВП) през януари - октомври 2017-а година.Салдото само по текущата сметка през октомври е положително и възлиза на 56,1 млн. евро при излишък за 78,8 млн. евро година по-рано, като в рамките на първите десет месеца на 2018-а година текущата сметка е също положителна и в размер на 2,609 млрд. евро (4,9% от БВП) спрямо излишък за 3,6762 млрд. евро (7,1% от БВП) през същия период на предходната година.Търговското салдо на нашата страна през октомври е отрицателно и възлиза на 233,3 млн. евро спрямо дефицит за 57,6 млн. евро преди година, като износът на стоки се повишава с 276,3 млн. евро (с 11,1% спрямо октомври 2017-а) до 2,7564 млрд. евро, но в същото време вносът нараства с 452 млн. евро (повишение със 17,8% спрямо десетия месец на предходната година), достигайки размер от 2,9897 млрд. евро.Търговското салдо за първите десет месеца на 2018-а година също остава на дефицит в размер от 1,829 млрд. евро (3,5% от БВП) спрямо дефицит за едва 251,9 млн. евро преди година (0,5% от БВП), като за периода януари - октомври износът на стоки се увеличава с 474,2 млн. евро (годишно повишение с 2,1%) до 22,8722 млрд. евро спрямо износ за 22,3981 млрд. евро през първите десет месеца на 2017-а година, докато вносът за същия период се увеличава с 2,0513 млрд. евро (с 9,1%) до 24,7013 млрд. евро от 22,6499 млрд. евро преди година.Салдото по услугите през октомври е положително и в размер на 157,5 млн. евро спрямо положително салдо за 95,8 млн. евро преди година, като за първите десет месеца на 2018-а година салдото по услугите е положително и за 3,1101 млрд. евро спрямо позитивно салдо за 2,6794 млрд. евро преди година.Според данни на БНБ финансовата сметка през октомври е положителна в размер на 145,8 млн. евро при отрицателна стойност от 168,9 млн. евро точно година по-рано, като през първите десет месеца на настоящата година финансовата сметка е на излишък от 2,7068 млрд. евро спрямо излишък за 1,9856 млрд. евро точно преди година.Преките чуждестранни инвестиции в страната обаче нараства през октомври с едва 9,9 млн. евро при тяхно повишение с 262,3 млн. евро през октомври 2017-а. От началото на годината преките чуждестранни инвестиции в България са в размер на 842,2 млн. евро, като се понижават с 228,7 млн. евро спрямо преки инвестиции за 1,0709 млрд. евро през януари - октомври 2017-а година.Най-големите нетни преки инвестиции в нашата страна за първите десет месеца на настоящата година са дошли от Холандия (за цели 753,6 млн. евро), следвана от Германия (за 111,6 млн. евро) и Белгия (за 86,2 млн. евро).През октомври резервите на БНБ се понижават с 493,2 млн. евро при тяхно намалени с 2,3387 млрд. евро година по-рано, като за първите десет месеца на настоящата година те нарастват с 485 млн. евро при понижение с 1,5684 млрд. евро за същия период на 2017-а година.", "date": "2018.12.18", "title": "БНБ: Положително салдо по текущата сметка от едва 56,1 млн. евро"}
{"url": "https://www.novinite.bg/articles/168725/Blizo-70-deca-sa-se-natrovili-na-koledno-parti-vav-Varna", "text": "Близо 70 деца от варненска езикова гимназия са се натровили в два последователни дни, в едно и също заведение на коледно парти. Учениците вече са добре, а Районната здравна инспекция е назначила проверки. Храната за деветокласниците била подсигурен от една и съща фирма. Резултатите от изследванията се очакват още утре.", "date": "2018.12.18", "title": "Близо 70 деца са се натровили на коледно парти във Варна"}
{"url": "https://www.novinite.bg/articles/168727/Nad-1-milion-koli-preminali-prez-Dunav-most-2-za-2018-g", "text": "За първи път от откриването на \"Дунав мост 2\" при Видин Калафат преди пет години броят на преминалите по съоръжението автомобили за годината ще надхвърли 1 милион. Това съобщи за БТА изпълнителният директор на смесеното българо-румънско дружество Любомир Низамов.Среднодневно през 2018 г. по моста са преминавали 2800 автомобила, като 50-60 на сто от тях са товарни, 20-30 на сто е делът на леките автомобили, а останалите 10-20 процента се падат на автобусите и микробусите, сочи статистиката на дружеството. В определени дни през летния сезон трафикът на ден е надхвърлял 3200 автомобила.Очаква се утре - сряда, 19 декември, около обяд по моста да премине милионния автомобил, уточни Низамов. За миналата 2017 година по съоръжението в двете посоки на \"Дунав мост 2\" са преминали малко над 900 000 автомобила. Очакванията са за останалите 12 дни до края на календарната 2018 година да преминат близо 33 600 автомобила и в края на годината общо преминалите да достигне над 1,044 млн. моторни превозни средства.В края на тази календарна година се очаква приходите от такси от преминалите МПС да се увеличат спрямо предходната, както и с 6-7 процента да се увеличи и трафикът, каза още изпълнителният директор. В последните две години темповете, с които нараства трафикът, както и приходите са по-малки в сравнение с първите три години, допълни той. В последните няколко месеца се забелязва трайна тенденция на увеличение на трафика на български превозвачи, които преминават през мостовото съоръжение, както и сериозно намаление на броя на преминалите турски тирове, особено на транзитните, каза Низамов.Той урочни, че мостовото съоръжение е в добро състояние и всяка година смесена българо-румънска комисия извършва проверка на състоянието му. Към момента няма никакви забележки по отношение на съоръжението и пътната инфраструктура.До края на тази години всички ремонти по \"Дунав мост 2\" и инфраструктурата са извършвани за сметка и от фирмата изпълнител, в рамките на гаранционния срок. От следващата 2019 г. всички ремонтни дейности вече ще се поемат от смесеното българо-румънско дружество, каза още Низамов.Към настоящия момент единственият проблем е невъзможността за предотвратяване от румънска страна на подходите към ГКПП, на разлива на нафта от резервоарите на тировете, които нарушават асфалтовото покритие.Няма българска или румънска контролна институция или служба, която да налага глоби на шофьорите, основно румънски, които препълват резервоарите си с гориво и напускат България, допълни Любомир Низамов. В момента на ГКПП при \"Дунав мост 2\" работят 4 гишета, които обслужват тировете и 1 гише за останалите МПС, като с предимство се обслужват преминаващите леки автомобили, уточни Низамов.", "date": "2018.12.18", "title": "Над 1 милион коли преминали през \"Дунав мост 2\" за 2018 г."}
{"url": "https://www.novinite.bg/articles/168731/Sastoyanieto-na-vazduha-e-losho-smyatat-2-3-ot-balgarite", "text": "Две трети от българите смятат, че състоянието на въздуха е лошо и няма да бъде подобрено.Това показва онлайн проучване сред 400 души в цялата страна. Близо 92% от анкетираните са с усещането, че състоянието на въздуха навън е свързано и с качеството на въздуха в домовете им.Четирима от петима души се притесняват от замърсяването с фини прахови частици в домовете си.Проучването е направено по поръчка на международна компания за електроуреди и е разпространено при представянето на нов продукт.", "date": "2018.12.18", "title": "Състоянието на въздуха е лошо, смятат 2/3 от българите"}
{"url": "https://www.novinite.bg/articles/168711/Tristranniyat-savet-zapochna-obsajdaneto-na-minimalnata-rabotna-zaplata", "text": "\r\nУвеличаването на минималната работна заплата в размер от 560 лева от 1 януари обсъжда Националният съвет за тристранно сътрудничество. От КТ \"Подкрепа\" предлагат по-високо възнаграждение за нощен труд. Синдикатът иска то да стане половин процент от минималната работна заплата за страната за час.\r\nПродължава повече от час обсъждането на увеличението на минималната заплата с 50 лева. То ще засегне най-нискодоходната част на населението и ще повиши неговата покупателна способност .\r\n\r\n\r\n\r\n\r\n\r\n\r\n\r\n", "date": "2018.12.18", "title": "Тристранният съвет започна обсъждането на минималната работна заплата"}
{"url": "https://www.novinite.bg/articles/168713/Prodaljavat-kilometrichnite-opashki-ot-tirove-po-Dunav-most-1", "text": "\r\nРемонтът в района на Дунав мост при Русе е преустановен. Той трябваше да приключи до дни, но заради ниските температури не може да се полага асфалт. Така опашките от тирове ще продължат да се трупат и от двете страни на границата още поне няколко месеца.\r\n\r\n\r\n\r\n\r\n\r\n\r\n", "date": "2018.12.18", "title": "Продължават километричните опашки от тирове по Дунав мост 1"}
{"url": "https://www.novinite.bg/articles/168737/Polovinata-ot-metrostanciite-na-tretata-liniya-shte-sa-gotovi-prez-2019", "text": "През 2019 г. ще бъдат пуснати в експлоатация осем от всичките шестнадесет метростанции на третата линия на метрото в столицата. В началото влакове ще бъдат пуснати от бул. „Патриарх Евтимий“ до бул. „Княз Борис III“ при „Красно село“. До края на следващата година ще стартират и метростанциите до бул. „Владимир Вазов“, сподели кметът на столицата Йорданка Фандъкова на семинара на Столична община.  Строителството на третият лъч на метрото ще бъде напълно завършен след 2020 г., въпреки че се предполагаше, че ще е готово през 2019 г. Ще влязат в експлоатация 4 метростанции – от „Овча купел“ до „Горна баня“. Стана ясно, че третият лъч на метрото ще има две общи спирки с настоящите линии и това са станциите „Национален дворец на културата“ и „Орлов мост“. Ще се използват нови метровлакове, производство на „СИменс“. Вече са платени над 400 млн. лв за тях. Основните средства са по оперативна програма „Транспорт“, пише ", "date": "2018.12.18", "title": "Половината от метростанциите на третата линия ще са готови през 2019"}
{"url": "https://www.novinite.bg/articles/168712/Nov-jilishten-kompleks-shte-ima-v-rajon-Lozenec", "text": "Нов жилищен квартал ще има в НПЗ Хладилника в София. Това е зоната на бившите индустриални предприятоя, където се намира \"Хлебозавода\", в района на бул. \"Черни връх\" и ул. \"Сребърна\". Там ще започне застрояването на нов квартал, чийто собственици са в постоянна връзка с НАК. Целта е да спазват правилата и да изпълнят изискванията на градоустройството в София. Това съобщи главният архитект Здравко Здравков на семинара по обсъждане на \"Бюджет 2019 на Столична община\" в Правец.  Всичко е на много ранен етап, но още от сега  мислим за улиците, входовете и изходите на паркингите, паркоместата, за училища и детски градиниказа каза архитект Здравков. Там няма свободни общински терени и затова е много важно още в начален етап да се предвиди инфраструктурата. Жилищният комплекс ще бъде мултифункционален без паразитен трафик. Обмисля се и варианта улиците там да бъдат еднопосочни. \"Няма да допуснем грешката, която се случи с \"Полигона\". Там живеят 2 хил. души, а работят 20 хил. коментира главният архитект. Стана ясно, че новият жилищен комплекс ще бъде за около 20 хил. души. Един от първите инвеститори е известна австрийска банка, пише ", "date": "2018.12.18", "title": "Нов жилищен комплекс ще има в район \"Лозенец\""}
{"url": "https://www.novinite.bg/articles/168719/Poddrajnici-na-Desislava-Ivancheva-i-Bilyana-Petrova-iskat-ostavkite-na-Ivan-Geshev-i-Plamen-Georgiev", "text": "Оставките на зам.-главния прокурор Иван Гешев и шефа на антикорупционната комисия Пламен Георгиев поискаха от организацията \"Зелен Младост\". Защитниците на бившия кмет Десислава Иванчева и заместника й Биляна Петрова за пореден път остро разкритикуваха действията на прокуратурата в шумния процес и подчертаха, че до момента не са представени никакви реални доказателства, които да уличават двете жени в корупция. Точно 8 месеца след като от прокуратурата се похвалиха с разследването за корупция в община \"Младост\" неправителствената организация, която защитава Десислава Иванчева и Биляна Петрова, поиска оставки.\"Ние, гражданите в защита на Иванчев и Петрова, Сдружение \"Зелен Младост\", искаме незабавно лицата Иван Гешев и Пламен Георгиев да подадат оставки. Ако не го направят да бъдат отстранени по съответния ред. Делото срещу Иванчева и Петрова, и т.нар. посредник Дюлгеров е знаково дело за цялата история на нашия преход\", заяви Петър Кърджилов. \"Виждам някаква свръхсамбиция в това дело, която излиза извън рамките на едно нормално и професионално поведение от страна на прокуратурата. Няма как някой да излезе и аргументирано да твърди, че на тези жени е осигурен един справедлив и честен досъдебен процес\", коментира Марковски. Според адвокат Ирен Савова, която защитава Биляна Петрова, разследването срещу двете жени се води с огромен натиск върху тях. \"Такава жестокост и нечовечност към две жени, за които съдът не се е произнесъл, че са виновни, е доста страховито за една правова държава, каквато искаме всички да имаме\", обясни защитникът. В сряда Специализираният наказателен съд ще обяви решението си по поредното искане Иванчева и Петрова да излязат от ареста.", "date": "2018.12.18", "title": "Поддръжници на Десислава Иванчева и Биляна Петрова искат оставките на Иван Гешев и Пламен Георгиев"}
{"url": "https://www.novinite.bg/articles/168730/Jeni-Nacheva-Nyama-da-ima-limiti-za-onkolekarstvata-v-bolnichnoto-lechenie", "text": "Няма да има лимити за онколекарствата в болничното лечение, заяви председателят на Надзорния съвет на здравната каса Жени Начева след заседание.В Анекса към Националния рамков договор за догодина имаше текст, според който, Здравната каса нямаше да заплаща лекарства, ако стойността им надвишава месечните стойности, определени в бюджета:\"Няма да има лимити за онколекарства за болниците, категорично го заявявам. Лекарствата, знаете, че ще се плащат по друг различен ред. Текстът, който е отразен, в момента ще бъде коригиран, така, както е в настоящата година\".Здравната каса приключва годината без неразплатени разходи, посочи още Начева, защото преразходите от 30 милиона лева за лекарства за домашно лечение, 47 милиона лева за онколекарства са разплатени от резерва на Здравната каса и от насъбраните 65 млн. лева в повече здравни вноски", "date": "2018.12.18", "title": "Жени Начева: Няма да има лимити за онколекарствата в болничното лечение"}
{"url": "https://www.novinite.bg/articles/168738/20-000-klimatika-shte-razdade-Stolichna-obshtina-po-programa-za-po-chist-vazduh", "text": "20 000 семейства, които сега се топлят на дърва ще се сдобият климатици и печки на пелети от Столична община. Това трябва да стане до 2022 г. като идеята ще се реализира по няколко проекта, съобщи зам.-кметът на София по екология Йоана Христова на семинар в Правец. В момента на твърдо гориво се топлят 55 000 домакинства в София. Целта на тези проекти е инсталациите да бъдат подменени за три години. София ще кандидатства за 44 млн. лв. по Оперативна програма \"Околна среда\". Проектът ще бъде на два етапа, но първо трябва да с енаправят анализи, за да бъдат определени най-подходящите уреди. В максимално кратки срокове би трябвало да бъдат подменени инсталациите за отопление, като с приоритет ще бъдат санираните сгради.  Подмяната на инсталациите на домакинства, които се топлят на твърдо битово гориво, се предвижда и по проект по програма Life+. Подготвя се и пилотна програма от общината, с която ще финансира покупката на филтри за комините на частни сгради. Предстои да се поставят първите 25 филтъра на частни сгради по европейски проект. Заради мръсния въздух в столицата се предвижда догодина улиците да се мият двойно повече от сега - 24 пъти годишно. С 24% се увеличава машинното метене за сметка на ръчното. Само машини ще мият улиците, по които минава градския транспорт. Увеличава се и събирането на едрогабаритни отпадъци. Йоана Христова добави още, че из града ще бъдат поставени над 50 контейнера за стари дрехи и текстил. Общината ще търси начини да реализира идеята за отопление с фотоволтаични инсталации за част от животните в зоопарка, както и приюта за кучета в Горни Богров, пише ", "date": "2018.12.18", "title": "20 000 климатика ще раздаде Столична община по програма за по-чист въздух"}
{"url": "https://www.novinite.bg/articles/168715/32-mashini-v-gotovnost-da-chistyat-snyag-v-Haskovo", "text": "32 машини са в готовност да чистят сняг в община Хасково. От снегопочистващата фирма  поддържат в готовност за чистене в града 14 машини, два механизирани пясъкоразпръсквача и два ръчни, а в базите в селата Елена  и Николово са още 10 снегопочистващи машини.От ОП “Екопрогрес“ разполагат със 7 снегопочистващи машини, един багер, 3 пясъкоразпръсквача и един  „Унимог“.Заради прогнозите за снеговалеж от снощи са въведени денонощни дежурства в ОП „Екопрогрес“ от където ще координират снегопочистването в общината, съобщават от общината. Дежурният е на телефон  038 62 49 39.", "date": "2018.12.18", "title": "32 машини в готовност да чистят сняг в Хасково"}
{"url": "https://www.novinite.bg/articles/168700/Dneven-horoskop-za-vtornik", "text": "Носите короната на непукизма и свободолюбивия дух. През целия ден правите каквото си поискате, без да ви интересува как изглежда държанието ви в очите на хората. Няма нищо лошо в това от време на време да му отпускате края.Повишавате тон на погрешния човек. В яда си сте способни да изречете тежки думи, които после няма да можете да върнете назад, а извинението няма да свърши работа. Постарайте се да запазите яростта в себе си, докато лошото настроение не отмине.Недейте да си играете с търпението на околните. От вас зависи успешното изпълнение на групова задача, а вие изобщо не полагате необходимите усилия. Харесва ви да дразните останалите, но поведението ви няма да бъде от полза за вас.  Вижте повече:  ", "date": "2018.12.18", "title": "Дневен хороскоп за вторник"}
{"url": "https://www.novinite.bg/articles/168697/25-godishen-rani-trima-policai-pri-opit-da-bade-zadarjan", "text": "25-годишен рани трима полицаи при опит да бъде задържан.Снощи органите на реда получили сигнал, че в автобус по линията Сливен - Стара Загора пътува мъж, който счупил едно от стъклата на автобуса и скочил на пътя. На мястото пристига полицейски патрул, който се опитал да задържи буйстващия пътник. Тогава мъжът напада полицаите с нож, порязва двама от тях, а третият ранява в крака.Пострадалите служители на реда са откарани в болница и след оказване на медицинска помощ са освободени за домашно лечение. 25-годишният мъж от Сливен е задържан. Днес предстои да му бъде направена психиатрична експертиза.", "date": "2018.12.18", "title": "25-годишен рани трима полицаи при опит да бъде задържан"}
{"url": "https://www.novinite.bg/articles/168695/GERB-priemat-popravka-davashta-vazmojnost-KONPI-da-pravi-proverki-nezavisimo-ot-reshenieto-na-sada", "text": "Управляващите ще приемат поправка в променения вече текст на ГЕРБ, даваща възможност Комисията за отнемане на незаконно придобито имущество да прави проверки независимо от решението на съда. Това каза пред журналисти във Виена премиерът Бойко Борисов след срещата си с еврокомисаря Франс Тимерманс:\"И го информирах за това тълкувателно решение по гражданската конфискация. В най-скоро време ще направим една поправка, в която ще има едно изречение, образно казано, в което се казва, че гражданската конфискация, или КОНПИ това, което е придобито по престъпен начин ще конфискува, а наказателното преследване си върви по другото направление. Голяма подкрепа от негова (на еврокомисар Франс Тимерманс – бел.ред.) страна – абсолютно това го удовлетворява\", каза Бойко Борисов от форума на високо равнище \"Европейски съюз – Африка\". Министър-председателят Бойко Борисов участва в двудневния форум на високо равнище ЕС – Африка във Виена. Форумът под наслов \"Сътрудничеството в дигиталната ера\" ще бъде открит днес от канцлера на Австрия Себастиан Курц, от президента на Руанда и председател на Африканския съюз Пол Кагаме и от председателя на Европейската комисия Жан-Клод Юнкер. Особено внимание ще бъде обърнато на действията за засилване участието на жените в цифровата икономика и младите хора.", "date": "2018.12.18", "title": "ГЕРБ приемат поправка, даваща възможност КОНПИ да прави проверки независимо от решението на съда"}
{"url": "https://www.novinite.bg/articles/168701/Katastrofa-s-policejski-avtomobil-kraj-Targovishte", "text": "Катастрофа, в която е участвал и полицейски автомобил, е станала снощи на пътя София-Варна, в близост до Търговище. Сблъскали са се \"Пежо\" с добричка регистрация и патрулен автомобил на Областната дирекция на МВР в Търговище.По първоначални данни, поради движение с несъобразена със заснежения пътен участък скорост, водачът на \"Пежо\"-то е изгубил контрол над управлението на автомобила. Колата навлязла в лентата за насрещно движение и се блъснал със задната си част в полицейския автомобил.В резултат на пътния инцидент са пострадали двама от пътниците в \"Пежо\"-то. Мъж на 39 и жена на 36 години са настанени в многопрофилната болница за активно лечение в Търговище, без опасност за живота им.Нанесени за значителни материални щети и на двата автомобила.По случая е образувано следствено дело.", "date": "2018.12.18", "title": "Катастрофа с полицейски автомобил край Търговище"}
{"url": "https://www.novinite.bg/articles/168716/Zamrazyavat-cenite-na-taksitata-v-Burgas", "text": "Таксиметровите услуги в Бургас няма да поскъпват. Минималните и максимални цени за таксиметров превоз в града се запазват същите и догодина, прие Общинският съвет.Към настоящия момент от бранша също нямат предложения за промяна на тарифите. Така, минималната цена за превоз на пътници за 1 километър пробег се запазва - 0,75 лв. за дневна тарифа и 0,85 лв. за нощна тарифа на територията на Община Бургас. А максималната и при двете тарифи - 1,20 лв.", "date": "2018.12.18", "title": "Замразяват цените на такситата в Бургас"}
{"url": "https://www.novinite.bg/articles/168705/Droga-otklyuchila-brutalna-agresiya-u-ubieca-ot-hotel-Rila", "text": "Убийството на млада жена в столичния хотел „Рила” е било изключително брутално. По всяка вероятност до него се е стигнало заради психичен проблем, отключил се в съзнанието на арестувания за престъплението след консумация на алкохол и наркотици. Това коментира в сутрешния блок на bTV началникът на сектор „Криминална полиция” в СДВР комисар Ангел Бадънков.Той посочи, че задържаният за убийството сам завел полицаите до стаята, където било тялото на жертвата. Комисарят говорил с него, при което арестуваният признал, че 2-3 дни преди това е взел наркотици и е пил, а след това разказал как отнел живота на жената и какво причинил на трупа след това.„Явно момчето като е друсало са му се отключили някакви психични проблеми. Според мен момичето не му е дало никакъв повод”, посочи Бадънков.При описването на самото деяние арестантът повтарял „Трябваше”, но полицейският началник отбеляза, че „не беше типичният луд, беше трезвомислещ и се правеше на луд (…) част от разговорите, които водихме, бяха много подредени и много смислени”.„В годината по 1-2 такива случая има. От моя анализ, винаги това се случва преди Нова година – шесторното убийство, това, винаги в този период се случва”.", "date": "2018.12.18", "title": "Дрога отключила брутална агресия у убиеца от хотел \"Рила\""}
{"url": "https://www.novinite.bg/articles/168709/Bejbi-bum-v-kraya-na-godinata-otchitat-v-Plovdiv", "text": "62 пъти присветнаха лампите в Капана само за месец, за да оповестят благата вест, че нов живот се е родил в клиника „Торакс” – Пловдив. АГ-отделенията на четири пловдивски болници - УСБАЛАГ „Селена“, УМБАЛ „Св. Георги“, УМБАЛ „Пловдив“ и СБАЛАГ „Торакс“ се включиха в проекта на италианският художник Алберто Гарути „На родените днес“. При всяко раждане, с натискане на специален бутон в клиниките, уличното осветление в квартала на творческите индустрии започва да пулсира сякаш следва ритъма на новотуптящото сърце. На 16 ноември 2018 г. официално бе открита светлинната инсталация. Месец по-късно Пловдив вече има над 400 новородени в 4-те болници, като 62 от тях са проплакали в клиника „Торакс”. Първото бебе в „Торакс“ е щерката Биляна на мама Николет и татко Ивайло Павлови. Момиченцето се роди на 17.11.2018 г.. в 12.27 ч. Младата майка сподели, че има желание семейството им да се увеличи с поне още един член в бъдеще.  „Постоянно се говори, че раждаемостта в България спада, но ние отчитаме в последните две години увеличаване на ражданията с повече от 20%“, съобщава д-р Живка Чалъкова – неонатолог в една от най-реномираните пловдивски клиники - „Торакс”. „Капацитетът на клиниката е запълнен особено в последните четири месеца на годината, когато се раждат бебетата, заченати през пролетта – сезонът на пробуждащия се нов живот. В същото време маркираме и нарастване на браковете сред младите родители, а също така и на раждането на второ дете в семейството.“ София Щерева, психолог в СБАЛАГ „Торакс” – Пловдив има обяснение на тези феномени. „Това, което виждаме ние като психолози от фамилната терапия, както и от „Училището за бременни“, където работим арт-терапия, показва, че отчуждението и загубата на връзките между поколенията е усилило желанието в личността да търси своята сродна душа във възрастта, в която най-важно е създаването на партньорство. Всички знаем и не отричаме, че зад многобройните „приятелства” и хилядите лайкове в социалните мрежи не стои реална близост с друго човешко същество. Голяма част от младите хора във фертилна възраст не спират да търсят този, с когото да свият своето семейно гнездо, да отгледат децата си и да им дадат усещане за сигурност и стабилност. Част от младите хора, които решават да станат родители за първи път действат през един компенсаторен механизъм и имат желание да създадат голямо и сплотено семейство. Често се оказва, че това са единствени деца или деца, отгледани от баба и дядо, тъй като родителите са заминали в чужбина да търсят препитание. Тези прекрасни млади хора имат отговорността и желанието да са заедно и да градят, да създават и да се радват на плодовете на усилията си“, обобщава психоложката. Тя споделя, че родителите на новородените имат изключително положително отношение към инициативата „На родените днес“. Татковците с нетърпение и гордост натискат бутона, който е свързан със светлинната инсталация в Капана. Това вече е една от най-желаните снимки и видео за майките и бащите с бебетата. Екипът на клиника „Торакс“ се надява, че чрез проекта на Алберто Гарути, добрите новини ще стигат до все повече хора и те ще се усмихнат и ще помислят с добро за детето, което е поело първата си глътка въздух точно в този момент. Още днес, когато се разхождате по Главната улица на Пловдив и хвърлите поглед към Капана, можете да станете свидетели на появата на нов живот. Загледайте се в лампите и усетете пулса на бебето, което се е родило в красивия  ни град под тепетата.", "date": "2018.12.18", "title": "Бейби бум в края на годината отчитат в Пловдив"}
{"url": "https://www.novinite.bg/articles/168718/Specprokuraturata-poiskaha-Cenko-Chokov-da-bade-varnat-v-aresta", "text": "Апелативна специализирана прокуратура поиска изменение на мярката за неотклонение на Ценко Чоков от „Домашен арест“ в „Задържане под стража“. Това съобщиха от пресцентъра на Прокуратура на Република България.Апелативна специализирана прокуратура се самосезира по публикации в медиите за това, че подсъдимият Ценко Чоков, спрямо когото на 26 септември 2018 г. е определена мярка за неотклонение „Домашен арест“ се е отклонил от определената му от съда мярка и на 17 декември 2018 г. е посетил столично заведение.Същевременно в Апелативна специализирана прокуратура постъпи и информация от МВР за установеното отклонение от мярката за неотклонение на подсъдимия Ценко Чоков, в която допълнително е уточнено, че лицето не се придвижва с болнична носилка, с която последният път се яви в съдебно заседание пред Апелативния специализиран наказателен съд, а е установен в питейно заведение намиращо се в кв. „Драгалевци“ в София.Към настоящия момент делото се намира в съдебна фаза. Апелативният специализиран наказателен съд разглежда като втора съдебна инстанция наказателното производство срещу Ценко Чоков и други подсъдими лица, като с присъда от Специализирания наказателен съд Ценко Чоков е признат за виновен за причиняване на средна телесна повреда, отвличане и палеж и му е наложено наказание лишаване от свобода за срок от 4 години и 6 месеца.С протоколно определение от 26.09.2018 г. АпСпС измени мярката за неотклонение на Чоков от „Задържане под стража“ в „Домашен арест“, поради влошаване на здравословното му състояние и предстоящи оперативни интервенции.Апелативната специализирана прокуратура ще настоява пред съда Ценко Чоков да бъде задържан под стража, поради нарушаване и неизпълнение определената му от съда мярката на неотклонение, а предвид и очевидната липса на пречки от здравословно естество да търпи най-тежката мярка за неотклонение.По повод публикациите в медиите за това, че подсъдимият Чоков нарушава определената му мярка за неотклонение и се намира в добро здравословно състояние, Районна прокуратура – София се самосезира и образува наказателно производство за съзнателно даване на невярно заключение за здравословното състояние на Ценко Чоков пред надлежен орган – Апелативен специализиран наказателен съд.", "date": "2018.12.18", "title": "Спецпрокуратурата поискаха Ценко Чоков да бъде върнат в ареста"}
{"url": "https://www.novinite.bg/articles/168735/Cenko-Chokov-imal-razreshenie-ot-sada-da-poseti-zabolekar-no-posetil-i-restorant", "text": "Бившият кмет на Галиче Ценко Чоков е имал разрешение от спецсъда да посети вчера стоматолог, каза пред журналисти в Съдебната палата говорителят на главния прокурор Румяна Арнаудова в коментар за казуса с осъдения на първа инстанция Чоков, който макар и под домашен арест беше сниман в столично заведение. Арнаудова допълни че и от СДВР са потвърдили пред прокуратурата, че Чоков е бил във видимо отлично състояние в заведение в кв.\"Драгалевци\". Като каза, че са събрани достатъчно доказателства за отклонението на Чоков от наложената му мярка.Освен че утре ще поиска да бъде върнат в ареста, прокуратурата започна и разследване срещу вещото лице, което през ноември заявило, че Чоков е в толкова лошо здравословно състояния, че дори делото срещу него трябва да бъде спряно до излекуването му. Арнаудова отказа да отговори кой е експертът, прегледал бившия кмет на Галиче и допълни, че в предишна експертиза лекарят е твърдял отново, че състоянието на Чоков не е добро. За такъв тип престъпление законът предвижда затвор от 1 до 5 години и лишаване от права.Колкото до ефективността на домашния арест Арнаудова е на мнение, че след като не може ефективно да бъдат контролирани лицата, които трябва да стоят в дома си, то тази мярка е безмислена и не постига целите описани в закона. Домашният арест се използва предимно за болни, които не могат да престояват в ареста,коментира Арнаудова и отново допълни, че контролът по изпълнение на мярката не е достатъчно ефективен.", "date": "2018.12.18", "title": "Ценко Чоков имал разрешение от съда да посети зъболекар, но посетил и ресторант"}
{"url": "https://www.novinite.bg/articles/168708/Djokovich-moje-da-igrae-na-turnira-v-Sofiya", "text": "Има шанс Новак Джовкович да играе на турнира в София през 2019 г., съобщи спортният директор на Българската федерация по тенис Пресиян Коев. Сърбинът е позитивно настроен към надпреварата, но все още не се знае колко е голям шансът световният номер 1 да се появи в „Арена Армеец“, обясни Коев пред \"Дарик\".   Четвъртото издание на турнира „Sofia Open” ще се проведе от 3 до 10 февруари 2019 година, пише ", "date": "2018.12.18", "title": "Джокович може да играе на турнира в София"}
{"url": "https://www.novinite.bg/articles/168740/Reklamen-klip-ogranichava-dvijenieto-v-stolicata", "text": "От 06:00 до 20:00 часа на 21.12.2018 г. се забранява престоят и паркирането на пътни превозни средства, с изключение на автомобилите на снимачния екип, извън местата в режим на платено паркиране \"служебен абонамент\" на ул. \"Петър Папакочев\" чежду ул. \"Паша Христова\" и ул. \"Родопски извор\" - 10 /десет/ паркоместа.„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.12.18", "title": "Рекламен клип ограничава движението в столицата"}
{"url": "https://www.novinite.bg/articles/168706/Spipaha-heroin-za-blizo-1-mln-leva-na-Kapitan-Andreevo", "text": "Над 10 кг хероин в резервна гума на лек автомобил откриха митническите служители на Митнически пункт Капитан Андреево. Стойността на наркотика по цени на съдебната система е 931 050 лв.Хероинът е открит при митническа проверка на влизащ в страната от Турция на 17.12.2018 г. лек автомобил с турска регистрация. Колата е управлявал сръбски гражданин, който е пътувал сам. На българския митнически пункт той е обявил, че не внася нищо за деклариране. Митническите служители селектират автомобила за щателна митническа проверка, при която откриват вътре в резервната гума в багажника на колата 20 полиетиленови плика, съдържащи  бежово на цвят прахообразно вещество. При извършения полеви наркотест, веществото реагира на хероин. Иззетото общо бруто количество наркотик е 10,345 кг. По случая е образувано досъдебно производство по описа на Митница Бургас, което се провежда от разследващ митнически инспектор, под надзора на Окръжна прокуратура Хасково.", "date": "2018.12.18", "title": "Спипаха хероин за близо 1 млн. лева на Капитан Андреево"}
{"url": "https://www.novinite.bg/articles/168714/V-SASht-izbraha-spravedlivost-za-duma-na-2018-godina", "text": "Американският речник \"Мериам Уебстър\" избра съществителното \"справедливост\" за дума на годината.Тази дума най-често е проверявана на сайта на изданието merriam-webster.com. Потребителите са уточнявали значението на думата 74 процента по-често в сравнение с миналата година.Понятието за справедливост се оказа в центъра на многобройни обществени и икономически дискусии през отминаващата година в САЩ.От изданието отбелязват, че думата Justice има различни значения в английския език - от юридическо до философско.Речникът избира дума на годината от 15 години. Предишни \"победители\" са били \"феминизъм\", \"наука\", \"социализъм\" \"прагматичен\" и др.", "date": "2018.12.18", "title": "В САЩ избраха „справедливост“ за дума на 2018 година"}
{"url": "https://www.novinite.bg/articles/168696/Protestite-v-Ukrajna-prodaljavat", "text": "Няколко хиляди унгарци излязоха снощи за пети пореден ден на протест срещу премиера Виктор Орбан пред сградата на държавната телевизия в Будапеща въпреки минусовите температури, предаде AP.Депутати от всички опозиционни партии излязоха на временна трибуна, за да обявят, че протестите ще продължат, докато не им бъде позволено да прочетат исканията си по държавната телевизия.Протестите започнаха срещу закон, който на практика позволява възстановяването на шестдневната работна седмица, ако служителят се съгласи. Изплащането на надбавките за извънреден труд обаче може да се забавя до три години. Според правителството законът ще намали недостига на работна ръка в процъфтяващи сектори и ще даде на работниците възможност да печелят повече.Исканията на протестиращите обаче се разшириха, като вече включват премахване на корупцията, създаване на независима съдебна власт и гарантиране на неутралитета на държавните медии. По-рано вчера група от 10 унгарски депутати влезе в сградата на Унгарската държавна медийна компания в Будапеща. Някои от тях бяха изведени от охраната. Според депутатите полицията е последвала заповедите на частните охранители, извеждайки ги от медията, вместо да защити правото им да влизат в обществени сгради.", "date": "2018.12.18", "title": "Протестите в Украйна продължават"}
{"url": "https://www.novinite.bg/articles/168722/Protesti-v-Budapeshta-sreshtu-shestdnevna-rabotna-sedmica", "text": "Поредна вечер на протест в Будапеща събра снощи хиляди пред сградата на държавната телевизия. Те са недоволни от приемането на закон, с който на практика се позволява възстановяването на шестдневната работна седмица, ако служителят се съгласи. Сред другите им искания са премахване на корупцията, създаване на независима съдебна власт и гарантиране на неутралитета на държавните медии.Депутати от всички опозиционни партии обявиха, че протестите ще продължат, докато не им бъде позволено да прочетат исканията си по държавната телевизия.", "date": "2018.12.18", "title": "Протести в Будапеща срещу шестдневна работна седмица"}
{"url": "https://www.novinite.bg/articles/168734/Klane-v-Gabrovo-tijnejdjar-naraga-mnogokratno-maj", "text": "Мъж на 58 години е с опасност за живота, след като е бил намушкан с нож от 19-годишен младеж в Габрово.Извършителят лично е подал сигнал на тел 112, малко преди 22:00 часа вчера (17 декември). Той съобщил, че в изоставена постройка в близост до студентското общежитие на ул. „Студенстка“ в същия град е намушкал многократно с нож непознат за него мъж, съобщават от ОДМВР-Габрово. На местопроизшествието е намерен мъж в безпомощно състояние, в съзнание, с множество прободни рани, който незабавно е транспортиран в МБАЛ – Габрово.При прегледа е установено, че пострадалият е с прободни рани в областта на гърба, гърдите, краката, черния дроб и сърцето, с опасност за живота. Установена е самоличността му – 58-годишен жител на село Табашка, община Севлиево.Направен е оглед на местопроизшествието, при който е намерен нож с видими следи от кръв. Извършителят е задържан за срок от 24 часа. По случая е образувано досъдебно производство.", "date": "2018.12.18", "title": "Клане в Габрово, тийнейджър наръга многократно мъж"}
{"url": "https://www.novinite.bg/articles/168728/Otkriha-slujitel-na-chejndj-byuro-ovaglen-do-kolata-si-v-Tervel", "text": "Трагичен инцидент се е разиграл в началото на декември в град Тервел, съобщи Burgas24.bg.Служител в местно чейндж бюро е открит овъглен до автомобила си, няколко дни след като изчезва безследно.\"На 4.12 изчезна моят племенник Манол Стоянов от град Тервел. На другия ден го намериха в село Войниково - вързан в колата си и жив изгорен на предната седалка. Някой от вас да е чул за случилото се? Пресцентърът на полицията не отрази случая и до днес няма задържан. Вече две седмици не знаем какво да кажем на 5-годишната му дъщеря. Отиде си един 36-годишен мъж, все едно никога не е живял. Моля, попитайте какво се случва… пак ли се върна ерата на безследно изчезнали хора и мълчание на властта\", написа лелята на загиналия. предаде Пловдив24.Ексклузивно за Burgas24.bg окръжният прокурор на Добрич Пламен Николов разкри подробности по случая, както и основната версия, по която работят разследващите.Както съобщихме, Стоянов е работел в местно чейндж бюро. Един ден, в началото на декември неговата колежка отива на работа и открива, че в служебната каса липсват около 30 хиляди лева и над 1000 евро. Няма следи от влизане с взлом, вратата също не е разбита. Липсва и колегата й Манол. Жената подава сигнал в полицията и след като органите на реда не откриват 36-годишния мъж, го обявяват за издирване. Няколко дни по-късно овъгленият труп на Стоянов е открит в тервелското село Войниково. Той се намира непосредствено до автомобила му, който също е опожарен.Пламен Николов разкри, че по случая са образувани две досъдебни производства – едно за кражбата на парите и друго за смъртта на Стоянов. Основната версия, по която работят разследващите е самоубийство, като един от вероятните мотиви е фатално увлечение към хазарта, последвано от сериозна задлъжнялост. По думите на окръжния прокурор, по трупа няма данни за насилствена смърт.", "date": "2018.12.18", "title": "Откриха служител на чейндж бюро овъглен до колата си в Тервел"}
{"url": "https://www.novinite.bg/articles/168739/Koledna-igra-za-loyalnite-klienti-na-Toplofikaciya-Sofiya", "text": "„Топлофикация София” ЕАД благодари на най-лоялните си клиенти с \"Коледна игра\", която е традиционна инициатива на дружеството по това време на годината.  Тя се провежда за трета година. Началото й беше дадено на 17 декември и всички абонати на топлофикационното дружество могат да участват. Условието е клиентите да заплатят всичките си сметки за топлинна енергия и дялово разпределение за 2018 г. до 15 февруари 2019 г.  Наградените късметлии ще бъдат 8, като за всеки от тях има по един смартфон Huawei P9 lite 2017 г. Те ще бъдат изтеглени на 20 февруари в присъствоето на нотариус.  За да разберете как да се включите в играта може да видите официалния правилник, който е достъпен на сайта \"Топлофикация София\", пише ", "date": "2018.12.18", "title": "Коледна игра за лоялните клиенти на \"Топлофикация София\""}
{"url": "https://www.novinite.bg/articles/168724/Stres-i-preumora-vodyat-sveta-kam-chetiridnevna-rabotna-sedmica", "text": "Звучи прекалено добре, за да е истина, но компании от целия свят, които са съкратили работната си седмица, са установили, че това води до по-висока производителност, по-мотивиран персонал и по-малко преумора. \"Това е много по-здравословно и вършим по-добра работа, ако не работим като луди много часове\", казва Ян Шулц-Хофен, основател на базираната в Берлин компания за софтуерно управление на проекти „Планио“, която стартира четиридневна работна седмица за 10- членния си екип по-рано тази година.В Нова Зеландия застрахователната компания „Перпетуал Гардиан“ отчете спад в стреса и скок в ангажираността на персонала, след като тества 32-часова седмица по-рано тази година.Дори в Япония правителството насърчава компаниите да разрешат почивка всеки понеделник сутрин, въпреки че други схеми в страната на работохолиците за улесняване на работния процес имат малък ефект.Конгресът на британските синдикати (TUC) настоява цялата страна да премине на четиридневна седмица до края на века - дискусия, подкрепена от опозиционната лейбъристка партия.\"Това би намалило стреса на жонглиращите между работа и семеен живот и би могло да подобри равенството между половете. Компаниите, които вече са го изпробвали, казват, че е подобрило производителността и благосъстоянието на персонала\", заяви икономистът на TUC Кейт Бел.Луси Грийн, експерт по новите тенденции в консултантската фирма „J. Walter Thompson“ заяви, че се наблюдава нарастваща реакция срещу претоварването с работа, подкрепена от вълна от критики, след като шефът на „Тесла“ Илон Мъск заяви, че \"никой не е променил света с 40 часа седмично.\"\"Хората започват да се отдръпват от тенденцията за 24-часов дигитален живот, който се наблюдава досега и осъзнаваме, че проблемите с психичното здраве са перманентно свързани с работата\", каза Грийн.Неотдавнашно проучване сред 3 000 служители в осем страни, включително САЩ, Великобритания и Германия, установи, че почти половината от тях смятат, че могат лесно да свършат със задачите си в рамките на пет часа на ден, ако нямат големи прекъсвания, но много от тях работят над 40 часа седмично - като Съединените щати водят в списъка с 49% работещи извънредно, пише Ройтерс.Шулц-Хофен, 36-годишен софтуерен инженер, тества четиридневната седмица за себе си, след като осъзнава, че има нужда от забавяне на темпото след десетилетие на усилена работа в „Планио“.\"Не съм свършил по-малко работа за четири дни, отколкото за пет, защото за пет дни си мислиш, че имаш повече време, разтакаваш се повече, позволяваш си повече прекъсвания за почивка, пиеш малко повече кафе или разговаряш повече с колегите си, обобщава Шулц-Хофен. \"За четири дни осъзнах, че трябва да бъда бърз, че трябва да съм съсредоточен, ако искам да имам своя свободен петък\".Шулц-Хофен и неговият екип отхвърлят идеята за гъвкаво работно време и плаващи часове, защото това е сложно за реализация чисто административно и са против петдневна седмица с по-малко часове, тъй като това е предпоставка за обратното връщане на претоварването. Клиентите на компанията, които се обаждат в петък, чуват записано съобщение, обясняващо защо никой не е в офиса.\"Имаме неочаквана реакция от страна на клиентите ни. Повечето от тях не се оплакват. Те просто завиждат\", казва Шулц-Хофен.Рекламната агенция \"Грей Ню Йорк“ стартира програма през април, позволяваща на персонала да работи четири дни седмчно за 85% от пълната им работна заплата.Собственикът на агенцията очаква идеята да се прихване от повече компании и страни, но вероятно не и в собствената му страна: \"Мисля, че Америка ще бъде последната страна, която ще ни отстъпи понеделнишките сутрини, защото сме прекалено свикнали с този начин на работа\".", "date": "2018.12.18", "title": "Стрес и преумора водят света към четиридневна работна седмица"}
{"url": "https://www.novinite.bg/articles/168688/Nov-snyag-i-opasnost-ot-poledici", "text": "Днес ще преобладава облачно време, с валежи: в Западна и Северна България – от сняг, на места в Горнотракийската низина и в източните райони – предимно от дъжд. От север-северозапад, със слаб в Източна България до умерен вятър, ще нахлува студен въздух. Температурите ще се понижават и привечер и през нощта срещу сряда дъждът в повечето райони ще преминава в сняг, но от запад валежите ще спират. В Северна България дневните температури ще са почти без дневен ход – около 0°, в Южна ще се понижават и към 14 часа ще се доближават до 0°.Над планините ще е облачно, на много места с валежи от сняг, които привечер от запад ще отслабват и спират. Вятърът ще се ориентира от изток-североизток и ще е до умерен и с него температурите ще се понижават; максималната на височина 1200 метра ще е около 0°, на 2000 метра – около минус 5 °.По Черноморието ще е облачно с валежи, предимно от дъжд. С умерен вятър от север-северозапад температурите ще се понижават и вечерта на места дъждът ще се примесва със сняг. Сутрешните температури ще са по-високи до 4°-5°, но с нахлуването на студения въздух ще се понижават и към 14 часа ще се доближават до 0°. Температурата на морската вода е около 9°. Вълнението на морето ще е 3-4 бала.", "date": "2018.12.18", "title": "Нов сняг и опасност от поледици"}
{"url": "https://www.novinite.bg/articles/168691/Tazi-vecher-v-NDK-Premiera-na-filma-za-dyado-Dobri", "text": "\r\nТази вечер в НДК предстои премиерата на филма \"Тихият ангел\" - лента, която разказва житейската история на дядо Добри - най-големият дарител на храм-паметника \"Св. Александър Невски\", които си отиде от този свят на 13 февруари.\r\nФилмът представлява документален разказ за делото на \"Светеца от Байлово\", надживял две световни войни, смените на политическите режими и страстите на новото време.\r\n\r\n\r\n\r\n\r\n", "date": "2018.12.18", "title": "Тази вечер в НДК: Премиера на филма за дядо Добри"}
{"url": "https://www.novinite.bg/articles/168692/Tretiyat-lach-na-metroto-novi-tramvai-i-elektorbusi-dogodina-v-Sofiya", "text": "\r\nНад милиард и половина ще струват новите проекти на столичната община. Над 447 милиона ще бъдат похарчени за подобрения на градския транспорт. Очаква се догодина да се пусне третият лъч на метрото с влакчета, които имат възможност да се движат без машинист, каза заместник-кметът по финанси, здравеопазване и транспорт Дончо Барбалов.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2018.12.18", "title": "Третият лъч на метрото, нови трамваи и електорбуси догодина в София"}
{"url": "https://www.novinite.bg/articles/168690/Novi-1500-mesta-za-yasli-obyavyavat-v-sistemata-na-Stolichna-obshtina-prez-2019", "text": "Нови 1500 места за яслени групи ще бъдат обявени цялата 2019 г. в системата за кандидатстване на Столична община, научи Столица.bg. Те ще са резултат от промяната в Наредба за финансиране на предучилищното и училищното образование и от отварянето на нови групи в ремонтирани и посторени детски градини. МОН се вслуша в нашето предложение и аргументи, приеха се промени в Наредбата за финансиране на предучилищното и училищното образование и се вдига броят на децата в яслените групи. Това съобщи за Столица.bg зам.-кметът по образование на София доц. д-р Тодор Чобанов. В момента малчуганите от 10 месеца до 3 години са по 20 деца в група. След промените бройката им ще се увеличи на 23. Заедно с новоткритите групи общо ще има около 1500 нови места в яслите в София, обясни доц. Чобанов. Бройката е за цялата година и първите ще започнат да се обявяват в системата от март 2019 г., потвърди директорът на \"Образование\" в Столична община Мария Мичева. За изминалата година има недостиг на около 5000 места за ясли. В момента средната посещаемост на децата през зимата е 8 - 10 деца, а с промените ще станат 9 - 11, прогнозира доц. Чобанов. Над 15 детски градини ще имат разширение с по две нови групи, като две от тях са в район Студентски и Люлин. Всички пък ще се сдобият с нови физкултурни салони. Започнатите реконструкции на детските заведения през 2018 г., който бяха с ентернитови плоскости ще отворят врати през 2019 г. 9,5 млн. лв ще се анвиестициите за 11 училища в Столична община за 2019 г., пише ", "date": "2018.12.18", "title": "Нови 1500 места за ясли обявяват в системата на Столична община през 2019"}
{"url": "https://www.novinite.bg/articles/168702/NAP-vavede-usluga-za-video-jestov-prevod-za-hora-s-uvreden-sluh", "text": "Националната агенция по приходите (НАП) предлага услуга за видео жестов превод чрез онлайн платформа за предоставяне на равен достъп до услугите на Агенцията за граждани с увреден слух. Тя дава възможност да се подобри комуникацията със служителите в салоните за обслужване на клиенти, които са обозначени със стикери. Осигурява се достъп до жестов превод в момента на посещението им на гишето. С помощта на таблети се осъществява видео и гласова връзка с кол центъра за превод. По този начин служителите на НАП могат да чуват превода, а клиентът с увреден слух да вижда преводача на екран.Комуникацията ще се осъществява в реално време с помощта на квалифицирани жестови преводачи. Очаква се нововъведението значително да подобри обслужването на хората, за които жестовият език е основна форма на комуникация.„Независимо, че главният ни фокус остават електронните комуникации и е-услугите, продължаваме да усъвършенстваме взаимодействието „лице в лице“ в офисите на НАП. За нас е важно да осигурим равен достъп и качествена услуга за хората с увреден слух“, каза директорът на дирекция „Обслужване“ в НАП Боряна Георгиева.", "date": "2018.12.18", "title": "НАП въведе услуга за видео жестов превод за хора с увреден слух"}
{"url": "https://www.novinite.bg/articles/168707/5000-zayavki-za-konvertirane-kam-e-vinetka-v-parviya-den", "text": "309 електронни винетки на обща стойност 26 860 лева са купени до момента от началото на продажбата им на 17 декември 2018 г. От тях 227 са купени чрез уеб сайта . а останалите чрез другите канали за продажба - мобилните приложения, на каса и чрез терминалите за самотаксуване в търговски обекти. В същото време над 5000 потребители на платената пътна мрежа са изпратили заявки за конвертиране на хартиените си винетни стикери в е-винетки от пускането на уеб сайта Подадената информация за преобразуването на винетките се обработва и ще бъде отразена на следващия ден след подаване на заявката. Напомняме, че преобразуването на хартиен винетен стикер в електронна винетка е препоръчително. Потребителите на платената пътна мрежа с неконвертирани валидни хартиени винетки не носят наказателна отговорност и няма да им бъдат налагани санкции. Междувременно е предприета организация относно нанасянето на данните в системата за преобразуваните е-винетки, като от 19 декември информацията ще се отразява няколко пъти в рамките на деня. Това ще позволи на потребителите, конвертирали своята винетка, още в същия ден да проверят дали тя е отразена в системата. Всички подадени заявки за конвертиране към е-винетка ще бъдат отразени в системата своевременно, за да бъдат избегнати неудобства за шофьорите след настъпването на Новата година, когато влиза в сила новата е-винетка. За потребителите на електронната система напомняме, че на сайта  има секция с “Въпроси и отговори”, където може да бъде намерена по-подробна информация, която непрекъснато се актуализира. Нововъзникнали въпроси могат да бъдат изпращани на e-mail: . ", "date": "2018.12.18", "title": "5000 заявки за конвертиране към е-винетка в първия ден"}
{"url": "https://www.novinite.bg/articles/168693/I-tazi-nosht-600-mashini-sa-obrabotvali-patishtata-v-stranata", "text": "И тази нощ 600 машини са обработвали пътищата в страната, работата им продължава и сутринта. Това съобщи Михаил Миланов, дежурен в Ситуационния център на Агенция „Пътна инфраструктура“. Той уточни, че няма регистрирани инциденти за последните 24 часа.Няма въведени ограничения по републиканската пътна мрежа вследствие на метеорологичните условия през изминалата нощ. Пътните настилки са предимно мокри, по усойните и планинските райони - частично заснежени, но обработени и проходими при зимни условия.Проходите Върбишки и Златишки са затворени целогодишно, а Троянският проход е забранен за МПС над 12 т.\"Тежкотоварните превозни средства и леките автомобили трябва да тръгват на път само с подходящи гуми. да шофират със съобразена скорост и повишено внимание, като спазват дистанция и указанията на контролните органи\", призова отново Миланов.В 9 области от страната е обявен жълт код за сняг и поледици, показва справка на сайта на Националния институт по метеорология и хидрология (НИМХ). В планинските част на областите Габрово, Велико Търново, Търговище, Шумен и Смолян се очакват снеговалежи и снежна покривка до 5-10 см. В Кърджали, Хасково, Ямбол и Бургас предупреждението е за обилни валежи от дъжд, които привечер и през нощта срещу сряда ще преминат в сняг. Прогнозираните количества ще достигнат до 20-25 л/кв. м. През нощта срещу сряда ще започне да се задържа и снежна покрива от 5 до 7 см.", "date": "2018.12.18", "title": "И тази нощ 600 машини са обработвали пътищата в страната"}
{"url": "https://www.novinite.bg/articles/168699/Zabranyavat-parkiraneto-na-bul-Djejms-Bauchar", "text": "Столичната община променя организацията на движението в София заради събитие на посолството на Китайската народна република.  По този повод се забранява престоят и паркирането на бул. „Джеймс Баучър”, в участъка между ул. „Милин камък” и ул. „Св. Седмочисленици” от 15 часа на 18 декември. Изключение ще има само за автомобилите на гостите, поканени на приема, пише ", "date": "2018.12.18", "title": "Забраняват паркирането на бул. „Джеймс Баучър”"}
{"url": "https://www.novinite.bg/articles/168703/Borisov-vav-Viena-Industrialnata-revolyuciya-nosi-mnogo-vazmojnosti-no-i-predizvikatelstva-za-pazara-na-truda-i-ikonomikite", "text": "„Свидетели сме на дигитализирането на икономиката в цял свят. Процес, който е прието да се нарича „Индустрия 4.0“, а специалистите дефинират като индустриалната революция на днешния ден. И като всяка революция тя носи много възможности, но и предизвикателства за пазара на труда и икономиката като цяло“. Това отбеляза премиерът Бойко Борисов в изказването си на форума на високо равнище ЕС-Африка, който се провежда във Виена под егидата на Австрийското председателство на Съвета на ЕС. Срещата е под надслов „Сътрудничеството в дигиталната ера“. Тя бе открита от канцлера на Австрия Себастиян Курц, от президента на Руанда и председател на Африканския съюз Пол Кагаме и от председателя на Европейската комисия Жан-Клод Юнкер. Целта на форума е да допринесе за насърчаване на иновациите и цифровизацията като важни фактори за бъдещото развитие на двата континента.В обръщението си българският министър-председател подчерта, че дигитализацията оказва голямо влияние върху държавите и обществата ни, защото трансформира продукти, процеси и бизнес модели във всички отрасли - от строителството, здравеопазването до селското стопанство и туризма. Прогноза на Световния икономически форум показва, че след 2020 г. 90% от работните места ще изискват дигитални умения. „Неслучайно те бяха основен елемент от програмата на триото Естония – България – Австрия и приоритет на Българското председателство“, заяви премиерът Бойко Борисов. Той подчерта, че образованието е в основата на всяка една икономика и благосъстоянието на гражданите. „Точно за това в следващите 2 години България ще инвестира 50 млн. евро от оперативните програми в проект „Образование за утрешния ден“, посочи премиерът Бойко Борисов. Проектът е насочен към дигитализацията на средното образование и предвижда създаване на отворени образователни ресурси, обучение на учители и ученици по дигитални умения, информационни кампании за дигитална компетентност, медийна грамотност, киберсигурност. „Прилагането на нови дигитални технологии във всички сфери ще спомогне за развитието на африканските икономики и постигането на целите, начертани съвместно от ЕС и Африка“, каза още българският министър- председател. Той посочи, че предпоставка всичко това да се случи, е адекватното за времето образование и високи нива на грамотност на двата континента.", "date": "2018.12.18", "title": "Борисов във Виена: Индустриалната революция носи много възможности, но и предизвикателства за пазара на труда и икономиките"}
{"url": "https://www.novinite.bg/articles/168704/13-000-sirijci-jiveyat-u-nas", "text": "Близо 13 000 сирийци живеят у нас. Това показва анализ на Националния статистически институт към края на 2017 година, наречен \"Мъжете и жените на Република България\".До 31 декември миналата година у нас са дошли за постоянно 12 774 души от Сирия. Турците са повече - 12 817, а гражданите на Русия са начело в класацията с 22 141 човека, които живеят у нас. Повечето от сирийците в България са мъже - 7683, а дамите са - 5091, пише \"Телеграф\".Анализът на НСИ показва, че средната продължителност на живота, както при господата, така и при жените, се е увеличил. В момента мъжете живеят средно 71,3 години, а жените – 78,4 години.Оказва се, че българите сключват брак и създават семейства, като в момента господата застават пред олтара на близо 32 години, а дамите - около 29 години.В професионално отношение жените не отстъпват на господата и 46,6% от заетите лица, които имат работа. Повечето от безработните пък са от силния пол, според анализа на НСИ.Най-често мъжете в България се захващат да изкарват прехраната си като шофьори, охранители и строители. Най-голям дял от дамите пък са в сферата на търговията и заемат поста „продавач“.", "date": "2018.12.18", "title": "13 000 сирийци живеят у нас"}
{"url": "https://www.novinite.bg/articles/168717/Iliyana-Jotova-razgovarya-s-viceprezidenta-na-Evropa-nostra-Pijt-Yaspart", "text": "Вицепрезидентът Илияна Йотова се срещна на „Дондуков“ 2 с вицепрезидента на „Европа ностра“ Пийт Яспърт. „Европа ностра“, с президент Пласидо Доминго, е европейска мрежа за опазване на културното и природно наследство, която обединява институции и организации от над 40 държави. От България членуват три организации. Пийт Яспърт запозна Илияна Йотова с доклада на „Европа ностра“ за опазване и развитие на паметника „Бузлуджа“. Българският вицепрезидент представи инициираната от нея кампания за съхраняване на паметни сгради, свързани с народните будители.", "date": "2018.12.18", "title": "Илияна Йотова разговаря с вицепрезидента на „Европа ностра“ Пийт Яспърт"}
{"url": "https://www.novinite.bg/articles/168698/API-s-apel-kam-shoforite-Tragvajte-na-pat-samo-sas-zimni-gumi", "text": "Над 600 машини обработват пътните настилки, за да се осигури безопасността на пътуване при зимни условия. Шофьорите трябва да тръгват на път с автомобили, подготвени за зимни условия.Това съобщиха от пресцентъра на Агенция „Пътна инфраструктура“.Националният институт по метеорология и хидрология определи жълт код в областите Габрово, Велико Търново, Търговище, Шумен и Смолян, в които се очакват снеговалежи и образуване на снежна покривка между 5 - 10 см. В областите Бургас, Ямбол, Хасково и Кърджали се очакват валежи от дъжд, които в края на деня ще преминат в сняг и ще се образува снежна покривка до 7 см.Агенция „Пътна инфраструктура“ апелира шофьорите на тежкотоварни превозни средства и на леки автомобили да тръгват на път само с подходящи гуми, да спазват дистанция и указанията на контролните органи. Блокирането на движението от автомобили, които не са подготвени за зимни условия, затруднява работата на снегопочистващата техника и възпрепятства пътуването на всички останали шофьори. При необходимост е възможно да се спира движението за извършване на снегопочистване и превантивна обработка на пътните участъци, за да се избегне възникването на пътни инциденти. 27-те областни пътни управления и снегопочистващите фирми работят на 24-часов режим и са в готовност за поддържане на републиканската пътна мрежа.Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2018.12.18", "title": "АПИ с апел към шофьорите: Тръгвайте на път само със зимни гуми"}
{"url": "https://www.novinite.bg/articles/168729/Yakutiya-i-Balgariya-podpisaha-za-parvi-pat-dogovor-za-satrudnichestvo", "text": "Якутия е страна, разположена в североизточната част на Сибир. Нейните недра са изключително богати на полезни изкопаеми, сред които злато, въглища, природен газ, черни, цветни, редки метали и много други. Страната, която е субект на Руската федерация, е единственият регион на планетата, където не само се добиват, но и се обработват елмази: първо се превръщат в диаманти, а след това в уникални бижутерски изделия. В Якутия е разположена най-голямата диамантена мина в света, открита от геолози през 1955 г. Кариерата е най-голямата яма изкопана от човека, с дълбочина е 525 метра и  диаметър от 1300 метра – огромната дупка се вижда дори от космоса. Якутия е един от най-труднодостъпните населени региони на планетата. Поради големия ресурс от полезни изкопаеми в страната и фактът, че диамантите са гръбнакът на добивния сектор, ювелирните компании подбират изключително прецизно своите взаимоотношения с останалия свят. В следствие на сериозните производство и добив на страната, тя представлява огромен интерес за всички производители и вносители на продукти от бижутерийния свят. Всеки бранд с големи амбиции в сферата на бижутерията  имажелание да работи със страната „Дом” на диамантите. Goto Jewellery and Diamonds получи невероятната привилегия и висока оценка за своята работа в сферата на ювелирния бизнес, катосключи първия договор за сътрудничество между Якутия и България с  компанията „Kiege”.Наш представител бе специален гост на генералния директор на ювелирната фирма - г-н Александр Кириллович Павлов в Якутия, където двамата дадоха своето писмено съгласие за съвместна работа на организациите. Г-н Павлов представи част от най-забележителните бижута на “Kierge” пред българския представител, като с това се поставиха основите на предстоящото сътрудничество между двете страни. Целият екип на Goto Jewellery and Diamonds изказва своите признателност и благодарност за гласуваното доверието на една от най-големите ювелирни компании в света. Горди и радостни сме да Ви съобщим, че официално сме единствените, който могат да предложат на българския пазар истинския свят на диамантите с бижута от Якутия и компанията „Kierge”. Goto Jewellery and Diamonds оставаме верни на слогана си “Нека бижуто говори вместо Вас!” и не спираме да Ви даваме все по-голям избор, за да изразите себе си по най-красивия и уникален начин.", "date": "2018.12.18", "title": "Якутия и България подписаха за първи път договор за сътрудничество"}
{"url": "https://www.novinite.bg/articles/168733/BSP-Ikonomikata-ni-e-dadena-v-racete-na-podstaveni-lica", "text": "Остра реакция на опозицията по темата със собствеността на концесията в Банско. Според Крум Зарков от БСП икономиката ни е дадена „в ръцете на подставени лица”.„Миналата година по това време Гинка Върбакова се оказа купувач на ЧЕЗ. Днес Марк Жирардели купува „Юлен”. Само може да се питаме какво може да се случи оттук нататък. Може би лятото концесионирането на Черноморието ще отиде при Майкъл Фелпс. Това е такъв абсурд. Мислим, че подигравката с българските граждани достигна своя апогей. Настояваме за пълна информация относно собственика на „Юлен”. Всичко на масата. Защото въпросът е много важен. Българската икономика последователно и сигурно минава в ръцете на подставени лица е факт очевиден, с изключение на правителството”, коментира Зарков.", "date": "2018.12.18", "title": "БСП: Икономиката ни е дадена в ръцете на подставени лица"}
{"url": "https://www.novinite.bg/articles/168732/Ninova-Nezavisim-organ-li-e-KEVR-ili-ima-zavisimosti-ot-monopolisti", "text": "„Един от най-важните въпроси за нас е растящите цени на ток, парно, газ, вода, а оттам и на цените на всички стоки и услуги. Нямаме грам доверие в решенията на КЕВР“. Това заяви председателят на БСП Корнелия Нинова на пресконференция в централата на партията. Тя припомни изявление на Иван Иванов от 25.09.2018 г., в което казва, че повишаването на цената на природния газ за битови и бизнес потребители ще бъде с не повече от 8%. Три дни по-късно, на 28.09.2018 г., цената на природния газ поскъпва с 14% от 1 октомври. „Това е само едно от изказванията и решенията на Комисията. Независим орган ли е КЕВР или има зависимости от монополисти? Защото с тези решения се пълнят джобовете на монополистите, но се взимат и последните стотинки от джобовете на хората“, каза още председателят на БСП. Нинова е на мнение, че с тези решения управляващите и КЕВР убиват българската икономика и производство, фалират малкия и среден бизнес и по- лошото е, че изправят пред невъзможност българите  да използват елементарни услуги. „В 21 век, в европейска България, хората се отказват от услуги за топла вода, защото не могат да си я платят“, допълни Нинова. Според нея 10-15 души комисари, сътрудници и помощници, затворени на тъмно, решават съдбата на милиони, без да отчитат обективните обстоятелства при вземането на тези решения. „Имаме следните въпроси: когато отчитат направени инвестиции, подадени от ВиК дружества и други фирми, проверяват ли ги на място или просто гледат документи и ги отчитат по тях? Смятаме, че подадените по документи инвестиции не отговарят на действителността“, подчерта тя. По нейните думи уж направените инвестиции, например във водопреносната мрежа, не са довели нито до подобряване на нейното състояние, нито на качеството на услугата или качеството на водата. „Имаме въпроси към комисарите и сътрудниците, които ще зададем в четвъртък на едно извънредно изслушване, по наша инициатива, в комисията по енергетика, на която сме поканили и представители на средния и малкия бизнес, и на потребителски организации, защото смятаме, че е необходима една абсолютно открита и прозрачна процедура – да дойдат и да обяснят- на какво основание вземат тези решения“, обясни Нинова. По повод информацията, че ЕК глобява БЕХ със 77 млн.евро и изявлението на Борисов, че тази сума е малка, Нинова коментира: „Тезата, че е било поставено условие или да се приватизира „Булгартрансгаз“, или да се наложи глоба, се появи публично от правителството, след налагането на глобата. Наш евродепутат ще зададе въпрос на еврокомисаря по енергетиката- дали е вярно. От ЕК ние такова нещо не сме чували официално“. Нинова припомни позицията на БСП – „Ние сме против приватизацията на стратегически за страната обекти“. Председателят на левицата призова Борисов така, както е решил да не се приватизира „Булгартрансгаз“, да последва предложенията на БСП и да бъдат забранени за приватизация всички стратегически за националната сигурност обекти, включително и за концесия. „Щом така е загрижен за националната сигурност и за тези обекти, да спре веднага концесията на летище „София“. Да помисли и за предложението ни да не се дават на концесия плажовете на България, жп-инфраструктурата, подземните богатства“, каза още Корнелия Нинова.", "date": "2018.12.18", "title": "Нинова: Независим орган ли е КЕВР или има зависимости от монополисти?"}
{"url": "https://www.novinite.bg/articles/168710/Premierat-Globata-za-BEH-e-naj-dobriyat-izhod-ot-kazusa", "text": "Глобата от 77 млн. евро, която Европейската комисия наложи на Българския енергиен ходинг, е възможно най-добрият изход от казуса. Коментарът е на премиера Бойко Борисов, който присъства на срещата на високо равнище Европейски съюз – Африка във Виена.Санкцията бе наложена за недопускане на чужди компании за ползване на газопреносната мрежа и за доставки на газ на едро. Монополът на Българския енергиен холдинг е в противоречие на европейските правила за защита на конкуренцията.Премиерът Борисов заяви, че преговорите с Брюксел са били изключително тежки, но ако не беше глобата, страната ни трябваше да приватизира газопреносната мрежа. Това пък би било „предателство към българските граждани”.Борисов подчерта, че сумата ще бъде изплащана от дъщерните дружества на холдинга, а не от гражданите.Премиерът съобщи още, че в момента се водят преговори за отпускане на нови 80 млн. евро от Европейската комисия за охрана на границата ни, която е и външна за Европейския съюз.", "date": "2018.12.18", "title": "Премиерът: Глобата за БЕХ е най-добрият изход от казуса"}
{"url": "https://www.novinite.bg/articles/168720/Korneliya-Ninova-Nyamame-gram-doverie-v-DKEVR", "text": "Един от най-важните въпроси са разтящите цени на ток парно газ вода а оттам и на цените на всички стоки.Нямаме грам доверие в ДКЕВР.Това заяви лидерът на БСП Корнелия Нинова по време на пресконференция. Взимам те последните стотинки от джоба на хората, каза тя.Изправяте пред невъзможност българи да позлват елементарни услиги, като топла вода. ", "date": "2018.12.18", "title": "Корнелия Нинова: Нямаме грам доверие в ДКЕВР"}
{"url": "https://www.novinite.bg/articles/168694/118-dushi-sa-nastaneni-v-Krizisnite-centrove-na-Stolichna-obshtina", "text": "Обработки със смеси срещу заледяване на трасетата, по които се движи градския транспорт, както и опасни и стръмни участъци и общински пътища, са извършени тази нощ. Обработена е и Южната дъга на Околовръстен път. Над 80 снегопочистващи машини са на терен в момента и продължават обработки в почти всички райони на Столична община. В планината Витоша е извършено опесъчаване на пътищата Драгалевци – Алеко и Бояна – Златни мостове. За сега градският транспорт се движи нормално, без промени в маршрута. В Кризисните центрове на столична община са потърсили подслон 118 души, останали без дом. От общината напомнят на шофьорите да се движат внимателно и да карат автомобилите си, само ако са оборудвани за движение при зимни условия. Собствениците на търговски обекти и офиси да почистят прилежащите площите към съответните сгради, пише ", "date": "2018.12.18", "title": "118 души са настанени в Кризисните центрове на Столична община"}
{"url": "https://www.novinite.bg/articles/168741/Pregled-na-ABS-Prujina-spirachni-chelyusti", "text": "Технологията, която се използва в A.B.S. пружината за спирачни челюсти е способна да предложи на клиентите вид диагностика и безпрецедентни способности, особено ако става дума за гарантирането, че колата ви е в добро състояние по всяко време. Също така, когато се използва продукт като този, човек пак може да се възползва от функциите му, особено по отношение на това, че всичко работи и функционира по правилния начин. Има редица от предимства на A.B.S. пружините за накладки на дискови , които със сигурност ще оставят всеки клиент доволен.Как работи продукта? Ами, обикновено има механизъм от спирачен барабан и спирачна пружина. Това, което става тук е, че пружините, които се прибират ще бъдат тези, които ще се отдръпнат от спирачния барабан, когато педала на спирачките се освободи. Това, което става след това е, че пружината ще приложи определена сила върху спирачните челюсти на колата ти. От своя страна, те ще притиснат цилиндрите на колелата на автомобила. Пружините след това ще паснат добре в отверстията на спирачните челюсти, както и тези, които са около анкерния щифт на автомобила.Друг вид пружини, които са известни като задържащи, са много важни, тъй като те са предназначени за задържане на спирачните челюсти на автомобила с целта да ги защитават от предпазната пластина на спирачките. Следователно е важно да се уверите, че вашата пружина за спирачни челюсти е винаги в добро състояние, а ако не е – да я ремонтирате на време. Kaто направите това, ще знаете, че автомобила ви винаги ще работи по правилен начин. Същевременно, това е още един начин да със сигурност да предотвратите инциденти. Частите на спирачната система могат да бъдат закупени на . ", "date": "2018.12.18", "title": "Преглед на A.B.S. Пружина, спирачни челюсти"}
{"url": "https://www.novinite.bg/articles/168736/BABH-Ne-kupuvajte-hrani-ot-bagajnici-na-koli-i-krajpatni-targovci", "text": "Не купувайте храни от багажници на коли или крайпътни търговци. За това призова пред Дарик директорът на Българската агенция по безопасност на храните д-р Дамян Илиев. За предстоящите Коледни и Новогодишни празници инспекторите правят проверки на търговската мрежа за недоборсъвестни търговсци. От агенцията обаче разчитат и на сигнали на граждани. За целта работи и горещия телефон 0700 122 99. Опасността от консумация на непроверени храни е много голяма, предупреди директорът на БАБХ д-р Дамян Илиев: „Звучи все едно от едно време си купуваме някаква храна, която е на баба ни, дядо ни... някакви такива легенди! Само че тази храна и това месо ние не сме дали гаранция за него. Ние даваме гаранция в магазина, защото знаем от коя ферма е, кой е производителят, какви ваксинации са направени, какви изследвания са направени, дали тези животни са лекувани, били ли са болни преди това. Представете си какво става, ако имате едно прасе вкъщи и то се разболее. Лекувате го един-два дни с антибиотици. След това виждате, че то няма да се оправи. Изразът е приколват го и ако си го ядат сами, живи и здрави, но ако го продават е големият проблем. Защото тук се явява проблемът и с антимикробна резистентност, за която сте чували, и ние нищо не можем да кажем. Затова такова нещо не трябва да се прави“, каза Илиев. „Българите да си купуват от магазините! Много ви моля! Сръбският нюанс - да отидем в Сърбия, защото там яйцата са по-хубави, месото е по-хубаво. Правете го, но това си е ваш риск! Агенцията гарантира магазините. Купувайте си само контролирани стоки“, призова още той От агенцията отчитат, че хранителни натравяния по празниците и в туристическите сезони у нас от години не е имало.", "date": "2018.12.18", "title": "БАБХ: Не купувайте храни от багажници на коли и крайпътни търговци"}
{"url": "https://www.novinite.bg/articles/168726/Borisov-provede-telefonen-razgovor-s-darjavniya-sekretar-na-SASht-Majk-Pompeo", "text": "Министър-председателят Бойко Борисов проведе телефонен разговор с държавния секретар на САЩ Майк Помпео по искане на американския държавник. Темите, които двамата обсъдиха, бяха сътрудничество в областта на сигурността и отбраната, както и изминалите успешни военни учения. Дискутирани бяха още енергийната сигурност, диверсификацията и европейския газоразпределителен център „Балкан“. Акцент бе поставен също върху инвестициите и двустранните отношения. В разговора Бойко Борисов и Майк Помпео препотвърдиха високата и резултатна визита на заместник-държавния секретар на САЩ Джон Съливан, който бе на двудневно посещение у нас миналата седмица. Българският министър-председател посочи пред американския държавен секретар, че по голяма част от обсъдените с Джон Съливан теми вече има решения. Премиерът Бойко Борисов и държавният секретар на САЩ Майк Помпео подчертаха ангажимента си геостратегическото партньорство между България и САЩ да се засили и да се развива с още по-бързи темпове. Министър- председателят Борисов отново увери, че България стриктно изпълнява ангажиментите си към НАТО и препотвърди повишаването на разходите за отбрана на 2% от БВП до 2024 г., както и за отделяне на повече инвестиции във въоръжение и оборудване.", "date": "2018.12.18", "title": "Борисов проведе телефонен разговор с държавния секретар  на САЩ Майк Помпео"}
{"url": "https://www.novinite.bg/articles/168721/I-prez-2019-g-nyama-da-uvelichavat-parite-za-noshten-trud", "text": "Държавата няма да направи нищо за увеличение на добавката за нощен труд от 2019 г. година. Това стана ясно по време на заседанието на Съвета за тристранно сътрудничество, на което беше обсъдено предложението на КТ \"Подкрепа\" тази добавка да се обвърже с размера на минималната заплата и през 2019-а да бъде 2,80 лева на час, вместо сегашните 0,25 лева на час.След продължителен дебат между бизнеса и синдикатите по тази тема, социалният министър Бисер Петков предложи да се направи работна група, която от началото на следващата година да подготви промени в Кодекса на труда относно заплащането на нощния труд, съобщи радио „Дарик“.Лидерът на КТ \"Подкрепа\" Димитър Манолов тропна по масата след това предложение и заяви, че правителството не желае да реши проблема. По думите му през тази година управляващите са раздали какво ли не, на кому ли не, но не и на работещите българи", "date": "2018.12.18", "title": "И през 2019 г. няма да увеличават парите за нощен труд"}
{"url": "https://www.novinite.bg/articles/168689/Shte-ima-noshten-transport-v-stolicata-i-prez-2019", "text": "През 2019 г. остават и 4-те линии на нощния градски транспорт, пуснати през април. Това е решението, което взе общината за този вид транспорт, след като той бе въведен експериментално през тази година. Цената за картата остава непроменена - 2 лв.  Това беше съобщено от зам.-кметът Дончо Барбалов на семинар за бюджет 2019 на София. 73 389 карти за пътуване през нощта са продадени до края на месец септември. Линия 22 е най-натоварената. Тя пътува от Студентски град до Обеля. Средно на месец по нея се возят около 5 хил. души. Линията между Люлин и Младост се нарежда на воро място, пише ", "date": "2018.12.18", "title": "Ще има нощен транспорт в столицата и през 2019"}
