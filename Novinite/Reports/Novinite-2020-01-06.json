{"url": "https://www.novinite.bg/articles/184320/Koga-shte-pochivat-uchenicite-prez-2020-g", "text": "След дългата коледна ваканция, в понеделник учениците се завърнаха в класните стаи. През новата година обаче им предстоят още няколко серии почивни дни. Ето кога са те:Междусрочната ваканция ще бъде само един ден - на 5 февруари (сряда). След това децата ще почиват на националния празник - 3 март (вторник).През април е пролетната ваканция. Тази година за учениците между 1 до 11 клас последният учебен ден ще бъде 10 април (петък) и ще се върнат обратно в класните стаи на 21 април (вторник). Дванадесетокласниците пък ще почиват само за Великден - от 16 (четвъртък) до 20 април (понеделник) включително.Класните стаи ще останат празни и на официалните празници през май - 1-ви (петък) и 6-и (сряда). В същия месец неучебни ще бъдат още 20-и (сряда) и 22-ри (петък) - датите на матурите по Български език и литература и по втори предмет. В периода 26-29 май ще се проведат зрелостните изпити по предметите по избор.През юни неучебни ще бъдат 9-и (вторник) и 11-и (четвъртък). На първата дата ще се проведе националното външно оценяване по Български език и литература за 7 и 10 клас, а на втората - националното външно оценяване по Математика за 7 и 10 клас.На 17 юни (сряда) е насрочено националното външно оценяване по чужд език за 7 и 10 клас, на което учениците се явяват пожелание, поради което не е предвидено денят да е неучебен. В периода 15-19 юни ще се проведе оценяването на дигиталните умения на учениците от 10 клас.", "date": "2020.01.06", "title": "Кога ще почиват учениците през 2020 г.?"}
{"url": "https://www.novinite.bg/articles/184337/Faroling-novata-moda-sred-tijnejdjarite", "text": "Млада туристка е била откарана в болница на Канарските острови в резултат от поредната абсурдна и опасна мода, която започва да се налага сред по-младото поколение.Става дума за т.нар. фаролинг, което се изразява в танц на пилон, но върху улични лампи, за да демонстрират акробатичните си умения.При опит да слезе от върха на лампата младото момиче се изпуснало и паднало на земята, вследствие на което е било транспортирано в близката болница за оказване на помощ.От общинската управа на Канарските острови признаха, че това не е първият подобен случай и че с всеки изминал ден все повече млади момчета и момичета изпълняват фаролинг, по този начин увреждайки и част от лампите.Освен в Испания модата се прилага и сред други туристически дестинации из Европа. Според мнозина това е следващото ''забавление'' сред младите, което се очаква през следващите години да замени злополучния балконинг, който се практикуваше и у нас по родните ни курорти.", "date": "2020.01.06", "title": "Фаролинг - новата мода сред тийнейджърите"}
{"url": "https://www.novinite.bg/articles/184322/Patriarh-Neofit-se-prekloni-pred-geroichnoto-i-slavno-rodno-vojnstvo", "text": "Традиционният ритуал по освещаване на бойните знамена и знамената-светини на Българската армия бе проведен пред паметника на Незнайния воин в София от Негово Светейшество Българският патриарх Неофит.Една наситена с дълбок смисъл традиция от многовековното минало на българската държавност и християнската ни духовност, повелява на Великия Богоявленски водосвет да се извърши и освещаване на бойните знамена на родната ни армия. Тази традиция доукрасява за всички нас пресветлия църковен празник на откриването на тайната на Пресветата Троица, последван и от освещаването на водното естество, и е дълбоко съдържателна, защото представлява ясно осъзнат израз на нашето вътрешно духовно и народно единство – единство на Църква, народ и държава. Единство, което през вековете, а и в бъдните дни, е сигурен гарант за преуспяването ни като народ и общество, като духовност и култура, като верни и достойни наследници на истински славни и велики предци, каза в словото си патриарх Неофит.В тази традиция и днес ние виждаме въплътен завещания ни от всички тях идеал – идеала на свободна и независима България, духовно кърмена и подпомагана от своята автокефална Православна църква. Такъв е свещеният завет към нас на нашите предци и този завет ние сме призвани да следваме неотклонно не само поради повелите на нашата памет и нашия свещен дълг към тях и тяхното дело, но и заради идващите подир нас поколения, добави патриархът.Нека поръсването с тази богоявленска вода бъде за здраве и още много успехи на непобедимото българско войнство, на всички онези сред нас, които са избрали и са се посветили на това жертвено служение, защото техният подвиг е изява на най-висшата и безкористна любов и подвиг, който е богоподражателен. Защото, както свидетелства Сам Господ Иисус Христос от страниците на светото Евангелие, „… никой няма любов по-голяма от тая, да положи душата си за своите приятели“ (Иоан 15:13).Дълбок поклон пред героичното и славно родно войнство, и вечна признателност към всички герои на българската свобода и независимост, отдавали и продължаващи да отдават живота си за своята Родина – майка България. Мирът и благодатта на нашия Господ и Спасител Иисус Христос да бъдат с всички нас! За много и благословени години, завърши словото си патриарх Неофит.На водосвета присъстваха президентът Румен Радев, министърът на отбраната Красимир Каракачанов, кметът на София Йорданка Фандъкова.Държавният глава Румен Радев прие почетния строй на представителните части на Българската армия, а под звуците на гвардейския духов оркестър положи венец пред Паметника на Незнайния воин.За първи път водосвет на знамената е отслужен по времето на цар Симеон I преди битката при Ахелой през 917 година. До падането на България под османско владичество преди всяка битка, която води българската войска, се извършва водосвет.След Освобождението тази традиция е възстановена от първия военен министър на Княжество България Пьотр Дмитриевич Паренсов и продължава до 1946 г.След демократичните промени у нас ритуалът Водосвет на бойните знамена и флагове е възстановен през 1993 г. Оттогава, всяка година на 6 януари – Богоявление, във всички гарнизони в страната, най-висшият йерарх на Българската православна църква в епархията, след прочитане на молитвата „За успех на народа”, ръси със светена вода за здраве и успехи представителни части на Българската армия и нейните бойни знамена.", "date": "2020.01.06", "title": "Патриарх Неофит се преклони пред героичното и славно родно войнство"}
{"url": "https://www.novinite.bg/articles/184321/Kiril-iznenada-krasivata-Aneliya-s-godejen-prasten-sled-majkoto-horo-v-Kalofer", "text": "Влюбен мъж предложи брак след леденото хоро във водите на Тунджа в Калофер. 29-годишният Кирил Темелакев от София падна на колене пред чаровната Анелия и пред камерата на бТВ и я остави без думи след баналния въпрос „Ще се омъжиш ли за мен“. Тя помълча за кратко, след което побърза да го стопли с „Да“ и страстна целувка. Това е най-романтичния годеж, коментираха приятелите им.„Не очаквах. Изненадата е огромна“, сподели младата дама.„Днес се навършват шест години, откакто сме заедно. Надявам се тази дата да ни носи късмет и да продължим напред“, добави Кирил, който бе сред смелчаците влезли в Тунджа в Калофер, за да се хване на мъжкото хоро.„Ние сме 6-милионна нация и не трябва да се делим. Трябва всеки българин да се гордее с произхода си!“, заяви младият патриот.„Днес е ден на Христо Ботев. Всеки трябва да го почете!“, добави той.„Не забранявам на Кирил да влиза в ледената вода, защото това е уникална емоция, която го прави щастлив. Аз също се радвам. Заразителен ентусиазъм има. Вече втора година сме тук. Не може да се опише с думи, а днешният Йордановден е още по-специален“, сподели бъдещата булка. ", "date": "2020.01.06", "title": "Кирил изненада красивата Анелия с годежен пръстен след \"мъжкото хоро\" в Калофер"}
{"url": "https://www.novinite.bg/articles/184319/NATO-se-sabira-za-situaciyata-v-Blizkiya-Iztok-Balgariya-e-gotova-da-iztegli-dvamata-si-oficeri-ot-Irak", "text": "България е готова да изтегли двамата си офицери от Ирак, ако се наложи, обяви военният министър Красимир Каракачанов. Днес посланиците в НАТО се събират за ситуацията в Близкия Изток, след като иракският парламент гласува всички чуждестранни военни мисии да се изтеглят. В следващите няколко дни ще стане ясно, по думите на Каракачанов, дали ситуацията в Ирак ще се влоши при евентуално изтегляне на чуждестранните сили.След седмица предстои ротация на българските военни.Красимир Каракачанов, министър на отбраната: Специално в Ирак имаме двама офицери, винаги имаме план за евакуацията им. До две седмици предстои тяхната ротация и така че ще решим дали ще ги изтеглим. Но в края на краищата трябва да има общо решение на НАТО по въпроса.", "date": "2020.01.06", "title": "НАТО се събира за ситуацията в Близкия Изток, България е готова да изтегли двамата си офицери от Ирак"}
{"url": "https://www.novinite.bg/articles/184312/Geshev-otmeni-sreshtata-si-s-Ninova-no-preskonferenciya-shte-ima", "text": "Главният прокурор Иван Гешев отмени поисканата от председателя на БСП Корнелия Нинова среща за водната криза в Перник. Причина за това разговорът да не се състои стана публично заявеното намерение на лидера на социалистите да даде брифинг след срещата. Тя бе насрочена, след като Нинова обяви, че има важна информация за разследването на кризата. \"Прокуратурата на Република България няма да позволи да бъде използвана за постигане на политически цели и в нарушение на конституционно регламентираните й правомощия, независимо от политическия субект. По всяка информация или сигнал за извършено престъпление, ПРБ ще извърши проверка и ще предприеме необходимите действия, съгласно българското законодателство. При заявена необходимост за предоставяне на информация от значение за упражняване на парламентарните правомощия на народните представители, поради значимостта и обществения отзвук на проблемите с водоснабдяването на населението в района на Община Перник, главният прокурор на Република България има готовност да предостави на Народното събрание обобщени данни за предприетите действия, след съгласуване с наблюдаващите прокурори. Съзнавайки своята отговорност към българските граждани, Прокуратурата на Република България периодично ще информира обществото за напредъка по взетите на специален надзор от прокурор от ВКП разследвания\", съобщиха от прокуратурата.Междувременно Перник вече е на още по-строг воден режим. Водата от чешмите тече по седем часа на ден. Затворена е и детска градина заради лошо качество на водата.", "date": "2020.01.06", "title": "Гешев отмени срещата си с Нинова, но пресконференция ще има"}
{"url": "https://www.novinite.bg/articles/184335/Otnovo-nasilie-varhu-domashno-jivotno-tozi-pat-v-Montana", "text": "Мъж застреля котката на съседа си в Монтана, съобщиха от полицията.На 5 януари, полицаи от Монтана са се отзовали на сигнал от 41-годишен местен жител, който съобщил, че чул изстрел, идващ от съседен имот.Мъжът намерил в двора си мъртва домашната си котка, с рана в корема. По случая е иззета законно притежавана пневматична пушка, собственост на 49-годишен монтански жител.Назначена е балистична експертиза. По случая е образувано досъдебно производство за проявена жестокост към животно, като противозаконно е причинена смъртта му.", "date": "2020.01.06", "title": "Отново насилие върху домашно животно, този път в Монтана"}
{"url": "https://www.novinite.bg/articles/184333/Prevozvachite-mogat-da-kupyat-virtualno-marshrutna-karta-ot-sajta-bgtollbg", "text": "Шофьорите или собствениците на тежкотоварни камиони и автобуси, които след въвеждането на тол системата в търговска експлоатация ще плащат за ползването на пътната мрежа на база на изминато разстояние – тол, от днес – 6 януари, могат да се запознаят с един от начините за това. На сайта на Националното тол управление www.bgtoll.bg, чрез бутон в раздел „Тол“ (https://www.bgtoll.bg/tol-taksa/testova-sreda-za-zakupuvane-na-tol-produkti) може да се тества покупката на маршрутна карта с виртуално плащане за нея. При тази тол услуга превозвачите плащат предварително за изминаването на точно определен маршрут като посочват начална и крайна точка, както и до четири междинни локации по желание. Необходимо е да се посочат още максималното натоварване на превозното средство, емисионния му клас, броя оси и регистрационния му номер. След коректно въвеждане на данните системата предоставя на водача подробна информация за платените участъци от пътя и дължимата такса. Превозвачът има 24 часа от часа на активирането на маршрутната карта, за да измине предварително определеното разстояние като следва строго маркираните точки. Началната и крайната точка са от изключителна важност. Маршрутната карта е с посока на движение, която трябва да се спазва. Тестването на услугата позволява и виртуалното й заплащане, като в края на процедурата се изписва напомняне към потребителя да провери отново всички данни, преди да се пристъпи към плащане. Агенция „Пътна инфраструктура“ ще предлага маршрутни карти чрез познатите канали за продажба на е-винетки досега –сайта bgtoll.bg, мобилното приложение BGTOLL, терминалите за самотаксуване, както и на гише на основните гранични контролно-пропускателни пунктове – ГКПП „Калотина“, ГКПП „Капитан Андреево“, ГКПП „Кулата“, Дунав мост – Русе, Дунав мост – Видин, ГКПП „Силистра“, ГКПП „Станке Лисичково“ и ГКПП „Илинден“, а също и в 27 областни пътни управления в цялата страна. Маршрутна карта ще се предлага и в търговската мрежа на партньорите на АПИ – националните и европейски доставчици на услуги. Тя ще може да се активира до два дни предварително, ако потребителят не е регистриран в системата, и до седем дни предварително, ако се регистрира с електронен адрес. При възникнали въпроси водачите или собствениците на тежкотоварни превозни средства могат да се обръщат към информационния център на Националното тол управление на телефон 0700 10 876.", "date": "2020.01.06", "title": "Превозвачите могат да купят виртуално маршрутна карта от сайта bgtoll.bg"}
{"url": "https://www.novinite.bg/articles/184325/Ninova-za-krizata-s-vodata-i-bokluka-Nie-iskame-obektivno-razsledvane-a-ne-izprashtane-na-vinovnite-v-Belene", "text": "На 29 декември имах среща с жителите на Перник, от които бях упълномощена да поискам среща с главния прокурор, за да потърся информация, защото хората искат да се поеме отговорност. Както разбрахте, срещата бе отменена. Това е право на главния прокурор, но нашата работа е да искаме справедливост и да търсим истината. Това заяви на пресконференция в Перник председателят на БСП Корнелия Нинова.,,Въпреки това зададох своите въпроси до главния прокурор в писмен вид. В тях го попитах дали има образувани досъдебни производства и срещу кои лица, води ли се разследване за стената на яз. Студена. Държим също така да получим отговори за износа и изгарянето на боклуци на наша територия'', допълни Нинова. ,,Смятам, че това е нормален начин на работа на народен представител и председател на парламентарна група в Народното събрание. В продължение на 30 години никой не понесе отговорност за престъпленията, което доведе до недоверие на гражданите към българските институции, което вече не е проблем на БСП, а проблем на държавността'', подчерта лидерът на опозицията и добави, че БСП е сигнализирала 17 пъти за водата и 47 пъти за боклука, но никой не им е обърнал внимание. ,,Разполагаме с официална информация, че за последните пет години у нас са пристигнали 734 хил. тона боклук от трети страни, предимно от Африка и Азия. Бяхме в Бобовдол и там положението е нетърпимо вече. Кризата с боклука вече става национален проблем, както и водната криза, която беше само локален'', обясни още Корнелия Нинова. ,,До всичко това се стигна заради безхаберие, некомпетентнос и съмнения за корупция.Ние искаме обективно разследване, а не изпращане на виновните в Белене, както каза премиерът. Искаме обективно разследване, доказателства и съд за виновните лица. Така че ще чакаме отговор от главния прокурор и при получена информация отново ще дойдем тук и ще ви информира как тече разследването'', каза в заключение Нинова.", "date": "2020.01.06", "title": "Нинова за кризата с водата и боклука: Ние искаме обективно разследване, а не изпращане на виновните в Белене"}
{"url": "https://www.novinite.bg/articles/184326/Ninova-Vnasyame-vota-na-nedoverie-na-20-yanuari", "text": "\r\nБСП внася вота на недоверие срещу кабинета на 20 януари. Това стана ясно то думите на лидера на соцпартията Корнелия Нинова от Перник.\r\n\r\nНинова поясни, че до 15 януари ще бъдат готови с мотивите към вота. На 16 и 17-ти пък ще предложат на всички други парламентарно представени партии, без ГЕРБ,  консултации, като ще и предосатвят и мотивите.\r\nЕдва след това вотът ще бъде внесен официално в деловодството на НС на 20-ти.\r\nПо думите й кога ще се гледа в пленарна зала зависи от ръководството на парламента.\r\nОт соцпартията заявиха на 30 декември,че ще внасят вот на недоверие към правителството за провала в политиката по околната среда и водите, а конкретният повод е водната криза в Перник. \r\n", "date": "2020.01.06", "title": "Нинова: Внасяме вота на недоверие на 20 януари"}
{"url": "https://www.novinite.bg/articles/184330/Tri-koli-zakasaha-na-zabraneniya-pat-Shipka-Buzludja", "text": "Три автомобила са закъсали на пътя Шипка-Бузлуджа в снежните преспи. Пътят е забранен за движение през целия зимен период. Пътят не се почиства и не се поддържа. Няма данни за пострадали към този момент, предаде кореспондентът на БГНЕС.На мястото на инцидента са изпратени екипи на пожарната и полицията, които да опитат да спасят хората в автомобилите. Не е ясно колко души има в колите.Това, за съжаление, не е първият случай, когато младежи нарушават правилата за движение и влизат в забранената отсечка, за да си вдигат адреналина, карайки автомобилите си в дълбок сняг. Спасителната операция ще струва хиляди левове на данъкоплатеца. ", "date": "2020.01.06", "title": "Три коли закъсаха на забранения път Шипка-Бузлуджа"}
{"url": "https://www.novinite.bg/articles/184331/Karakachanov-Agresivniyat-ton-na-Sarbiya-spryamo-Balgariya-se-zasilva", "text": "Cитуaциятa в Близкия изтoк e дocтa нaпрeгнaтa, вcички виждaмe тoвa. В Ирaк имaмe двaмa oфицeри, нo тe нe учacтвaт в бoйнa миcия, a в oбучeниe. Aкo имa рeшeниe зa изтeглянe нa вcички cтрaни-члeнки нa НAТO oт рeгиoнa, щe ce изтeглим и ниe. Тaкa чe имaмe плaн зa eвaкуирaнeтo нa нaшитe двaмa oфицeри. Към мoмeнтa нямa oпacнocт зa тeхния живoт и здрaвe. Тoвa cпoдeли прeд журнaлиcти миниcтърът нa oтбрaнaтa Крacимир Кaрaкaчaнoв пo пoвoд oбтeгнaтитe oтнoшeния в Близкия изтoк cлeд пoкушeниeтo нa ирaнcкия гeнeрaл Cюлeймaни, cъoбщи Nоvini.bg,,Cитуaциятa тaм криe мнoгo риcкoвe. Aкo cтaнe eднo тoтaлнo изтeглянe oт Ирaк, тoвa щe oзнaчaвa възoбнoвявaнe нa кoнфрoнтaциятa мeжду тритe ocнoвни oбщнocти - cунити, шиити и кюрди. A знaeтe, чe ''Иcлямcкa държaвa'' ce зaпълвaшe прeдимнo oт cунитcкaтa чacт cрeд ирaкчaнитe. Мнoзинcтвoтo ca шиититe, кoитo глeдaт cъc cимпaтии нa Ирaн, a Ирaн ги пoдпoмaгa. Тoвa oзнaчaвa възрaждaнe дo някaквa cтeпeн влияниeтo нa ''Иcлямcкa държaвa'', зaщoтo aз дълбoкo ce cъмнявaм, чe ирaкcкитe cили зa cигурнocт ca в cъcтoяниe caми дa ce cпрaвят c тoзи въпрoc, кaктo и Cирия нe мoжa дa ce cпрaви'', oтбeлязa oщe вoeнният ни миниcтър.,,Тeзи някoлкo дни щe cтaнe яcнo дaли нaпрeжeниeтo щe прoдължи дa ecкaлирa или щe ce нaмeри вaриaнт зa връщaнe към някaквa пo-cпoкoйнa cитуaция. Личнo aз нe cъм oптимиcт'', дoпълни тoй.,,Ивицa Дaчич хубaвo пee, мoжe би пo-дoбрe пee, oткoлкoтo ce изкaзвa пoлитичecки, зaщoтo тoвa нeгoвo изкaзвaнe нe e изoлирaнo и нe e първoтo. Пocлeднитe мeceци зaчecтихa нe cъвceм увaжитeлнитe изкaзвaния нa cръбcки пoлитици пo oтнoшeниe нa Бългaрия и тo бeз ocнoвaниe. Тoвa чe Бългaрия ce грижи зa cвoитe cънaрoдници e нaшe зaдължeниe. Cлeд кaтo нaшитe cънaрoдници нeдoвoлcтвaт в Cърбия, знaчи имa някaкъв прoблeм, нo aгрecивният тoн cпрямo Бългaрия ce зacилвa и тoвa прaви впeчaтлeниe. Кaтo взeмeм прeдвид и aмбициитe зa eднo ceриoзнo прeвъoръжaвaнe и изкaзвaнeтo прeди oкoлo пoлoвин гoдинa нa cръбcкия вoeнeн миниcтър, чe Cърбия ce cтрeми към въздушнo прeвъзхoдcтвo нa Бaлкaнитe и aкo ce върнeм мaлкo нaзaд в иcтoриятa, мoжe би нямa дa нaпрaвим нaй-cпoкoйния aнaлиз'', кoмeнтирa Кaрaкaчaнoв пocлeднoтo изкaзвaнe нa cръбcкия външeн миниcтър Ивицa Дaчич.,,Тeзи бългaри в Зaпaднитe пoкрaйнини дo 1944 гoдинa бяхa пoдлoжeни нa eдин гeнoцид, кaтo нямaхa прaвoтo дa ce нaричaт бългaри и дa нocят бългaрcки имeнa. Тaкa чe пoлитикaтa, кoятo Cърбия вoди cлeд крaя нa Югocлaвия към тoвa нaceлeниe, e към нeгoвoтo изceлвaнe oттaм пo икoнoмичecки причини, кoeтo нe бих гo нaрeкъл пoлитикa нa дoбрocъceдcтвo'', зaвърши миниcтър Кaрaкaчaнoв.", "date": "2020.01.06", "title": "Каракачанов: Агресивният тон на Сърбия спрямо България се засилва"}
{"url": "https://www.novinite.bg/articles/184332/Korneliya-Ninova-Poeh-angajiment-kam-pernichani-shte-go-izpalnya-dokraj", "text": "На 29 декември проведохме среща с жители на Перник, общински съветници, кметове на населени места и обсъдихме кризисната ситуация. Тогава бях упълномощена от тях да поискам среща с главния прокурор, да потърся информация- води ли се разследване за кризата в Перник. Хората искаха да се поеме отговорност и виновните да бъдат разследвани. Поех този ангажимент и от тяхно име поисках срещата с Иван Гешев, като се ангажирах след нея да се върна обратно и да дам информация. Както знаете, днес тази среща беше отменена. Това е работа на главния прокурор. Той преценява с кого да се среща и с кого не. Нашата работа по искане на жителите на Перник е да търсим истината и да търсим справедливост. Затова след отмяната на срещата зададох въпросите от името на перничани писмено до главния прокурор. Те са: Има ли образувани досъдебни производства във връзка с водната криза в Перник, ако има такива, срещу кои длъжностни лица са те и по кой член на НК? Води ли се разследване по договора за ремонт на стената на яз. „Студена“ на стойност 32 млн. лв? Когато получа отговор, ще уведомя перничани. Ще търся истината и справедливостта докрай. Упорито и неотстъпно сме алармирали управляващите и сме давали алтернатива как да се реши въпросът. Това, че те се смятат за самодостатъчни, си е техен проблем. Манипулацията и внушенията, че БСП яха протеста, че този вот на недоверие не е необходим- изразяват само едно: страх и притеснение от създалата се ситуация и опит да се потушава напрежението. Благодаря на общинската и областната организация на БСП и на общинските съветници за подкрепата им в усилията ни да търсим политическа и наказателна отговорност от виновните за това състояние.", "date": "2020.01.06", "title": "Корнелия Нинова: Поех ангажимент към перничани, ще го изпълня докрай"}
{"url": "https://www.novinite.bg/articles/184341/Moshtna-Balgariya-s-velika-pobeda-nad-Franciya-za-start-na-olimpijskata-kvalifikaciya-po-volejbol", "text": "Вдъхновена България стартира със страхотна победа участието си в континенталната олимпийска квалификация в Берлин (Германия), която е последен шанс за класиране на Игрите в Токио. Волейболистите на Силвано Пранди надделяха над топ фаворита Франция с 3:2 (25:23, 17:25, 25:22, 19:25, 15:8) в мач от група В в немския град Хале.Българите са трети в класирането с 2 точки (1 победа), Франция е водач в класирането с 4 точки (1 успех, 1 поражение).Българският отбор започна силно в първия гейм, след което французите успяха да наваксат изоставането си и да поведат със серия на Жан Патри. Тя бе прекъсната от атака на Розалин Пенчев. \"Лъвовете\" намалиха дистанцията на една точка, но последваха нови силни моменти на съперника. Двата отбора се догонваха, но след 16-та точка родните представители заиграха по-вдъхновено. Блокада на Георги Сеганов и атака на Виктор Йосифов донесоха преднина на \"трикольорите\". Възходящата линия на нашите продължи до 22:19, след което \"петлите\" успяха да се доближат. Последва нова борба от двете страни на мрежата, но в крайна сметка българските волейболисти затвориха гейма след атака на Цветан Соколов и 25:23. Втората част стартира равностойно, но впоследствие протече под диктовката на френския тим. Франция поведе с 11:7 след близо петминутен спор между Лоран Тили и съдиите. Това повлия на играта в българското поле, като съперникът успя да се откъсне по-сериозно в резултата. До края положението се запази и \"петлите\" изравниха. В третия гейм на терена се появи Алекс Грозданов, на полето остана и Мартин Атанасов, който имаше периодични изяви в първите две части. Завърна се и Тодор Скримов. Момчетата на Силвано Пранди стартираха с настроение и успяха да запазят ритъма до края, въпреки опитите на противникада се върне в играта. В ключовите моменти разликата между двата тима намаля, но нашите затвориха успешно частта и си върнаха предимството в двубоя при 25:22. Четвъртата част тръгна добре за родните представители, но французите съумяха да излязат от ситуацията. Играта продължи равностойно, но състезателите на Лоран Тили отново успяха да вземат инициативата. Нашите момчета се мобилизираха и се доближиха до съперника на няколко пъти, като имаха превес в атака. Това обаче не помогна в решителните моменти и мачът влезе в тайбрек. Там нещата бяха под контрола на българите през по-голямата част от времето, като изключим трите сбъркани сервиса, които донесоха точки на Франция в началото, пише bgvolleyball.com. Впоследствие \"лъвовете\" запазиха хладнокръвие и се откъснаха, като приключиха двубоя след 15:8. Топреализатор бе Цветан Соколов с 23 точки (2 аса, 1 блокада), Мартин Атанасов добави 15 точки (3 аса, 1 блокада). С 12 се разписа Виктор Йосифов (4 аса, 5 блокади). За съперника Жан Патри приключи с 20 точки (3 аса, 1 блокада), със 17 се отчете Ървин Нгапет (3 аса, 2 блокади), но усилията им не бяха достатъчни за победа. Утре България се изправя срещу Холандия в 15:00 часа наше време.", "date": "2020.01.06", "title": "Мощна България с велика победа над Франция за старт на олимпийската квалификация по волейбол"}
{"url": "https://www.novinite.bg/articles/184323/Epichnata-voenna-drama-1917-na-Sam-Mendes-specheli-Zlaten-globus-za-naj-dobar-film-i-rejisura", "text": "Рано тази сутрин на пищна церемония в The Beverly Hilton хотел в Холивуд, Калифорния, бяха връчени 77-те награди на чуждестранната преса в Холивуд – „Златен глобус”. С престижната статуетка в две от най-важните категории – за режисура и за най-добър филм - драма, се окичи забележителният военен епос 1917 на носителя на „Оскар“ Сам Мендес (007: Координати Скайфол, Снайперисти, Американски прелести).В своята реч Сам Мендес сподели, че се надява хората да видят филма на голям екран „по начина, по който е замислен и направен да се гледа“. И наистина, 1917 предлага впечатляващо кинематографично преживяване, чиято сила може да бъде почувствана в пълна степен само в киносалона. Мендес, заедно с виртуозния оператор и носител на „Оскар“ Роджър Дийкинс (007: Координати Скайфол, Блейд Рънър 2049) заснемат филма с илюзията за един-единствен продължителен кадър, в който историята е разказана в реално време – събитията са пресъздадени и протичат за зрителите със същата скорост, с която се изживяват от героите във филма.Това помага за по-цялостното потапяне на публиката в действието и усещането, че са в окопите заедно с войниците. 1917 e едновременно красива и жестока история за приятелство, чест и жертвоготовност, разкриваща малко позната страна на един от най-големите и тежки военни конфликти в историята на човечеството. Действието ни отвежда в разгара на Първата световна война, когато двама млади британски войници, Скофийлд (Джордж МакКей) и Блейк (Дийн-Чарлс Чапман), са натоварени с изпълнението на привидно невъзможна мисия.В надпревара с времето те трябва да навлязат дълбоко във вражеската територия и да доставят съобщение, което ще предотврати стотици войници, сред които е и родният брат на Блейк, да попаднат в смъртоносен капан, подготвен от германците. Освен младите Джордж МакКей и Дийн-Чарлс Чапман, във филма участват още звезди от ранга на Колин Фърт, Бенедикт Къмбърбач и Марк Стронг, както и доказали се имена като Ричард Мадън, Андрю Скот, Даниел Мейс, Ейдриън Скарбъро, Джейми Паркър и др. Освен режисьор Сам Мендес е продуцент и автор на сценария заедно с Кристи Уилсън-Кернс (Penny Dreadful). Сред останалите продуценти са Пипа Харис (Пътят на промените, Away We Go), Джейн-Ан Тенгрен (The Rhythm Section, Спектър), Калъм МакДугал (Мери Попинз се завръща, 007: Координати Скайфол) и Брайън Оливър (Рокетмен, Черен лебед).Връщаме се в 1917 на 24 януари само в кината.", "date": "2020.01.06", "title": "Епичната военна драма „1917“ на Сам Мендес спечели „Златен глобус“ за най-добър филм и режисура"}
{"url": "https://www.novinite.bg/articles/184310/Dneven-horoskop-za-ponedelnik", "text": "Вашата решителност да превъзхождате се оказва прекалено много за някой, който е близо до вас, но това просто означава, че той трябва да се оттегли за известно време. Вашето постоянство е от съществено значение.Днес ще излезете за малко от правия път, но всичко това е временно. Ще ви бъде много по-лесно от обикновено да накарате другите да видят стойността на вашето мислене, така че продължавайте напред.Днес ще трябва да се справяте с проблеми във връзката с голяма решителност. Трябва да накарате вашите приятели да седнат и да ви чуят или може да потърсите нов партньор. Просто следвайте сърцето си. ", "date": "2020.01.06", "title": "Дневен хороскоп за понеделник"}
{"url": "https://www.novinite.bg/articles/184328/V-tri-sela-ot-obshtina-Cenovo-vadiha-krasta-na-Jordanovden", "text": "В три населени места на община Ценово спазиха традициите и ритуалите, свързани с Богоявление. На Йордановден и природата се оказа благосклонна и отговори на зрители и участници. Сутринта валеше силен сняг, а земята побеля. Според народното поверие, ако в деня на хвърлянето на кръста времето е студено и вали сняг, годината ще е спорна и плодородна.В обедните часове водите на Янтра в близост до Ценово направо „закипяха“. В реката под стария мост навлязоха дванадесет млади мъже и момчета, облечени в народни носии, за да извият традиционното ледено хоро. Независимо от студа и ледената вода, те изпълниха ритуалния танц, с който през цялата година се обричат да са здрави и твърди като камък. Отец Антон хвърли кръста в най-дълбоката част на реката, за да се разгори истинска битка за Божието разпятие. Пръв до светинята достигна Павлин Петров на 23 години. Младежът за първи път участва в спасяването на кръста. Йордановден е един от най-тачените празници в общината. Тържеството в общинския център започна няколко часа по-рано. Пред сградата на читалището се събраха участниците в ритуала. С развети български знамена и под звуците на народни хора те се отправиха към църквата „Света Петка“. Всички участници запалиха по свещичка за здраве. В храма в присъствието на много граждани отец Антон извърши водосвет и благослови присъстващите. Шествието се отправи към брега на река Янтра, където беше накладен бурен огън. Преди да навлязат във водите на Янтра общинският съветник Цветан Иванов посипа пръст от свещената река Йордан с благословия за берекет. За да наблюдават спасяването на кръста се бяха събрали много жители и гости на населеното място. Кметът на община Ценово д-р Петър Петров поздрави смелчаците и връчи награда на победителя. Младият мъж получи икона, парична премия и подаръци от общинската администрация. За Павлин Петров бе подготвена премия и от местното читалище. Сред гостите на празника бе и председателят на Общинския съвет Георги Георгиев. Тържеството продължи с много тостове и пожелания за здраве и берекет.„Чувството да извадиш кръста е страхотно. Независимо че целият треперя от студ, вътрешно чувствам топлина и се надявам на здраве и сполука през цялата година“, сподели веднага след като излезе от реката 31-годишният Велизар Христов. Той извади и целуна разпятието на брега на Янтра в Долна Студена. Петима младежи се престрашиха да се хвърлят в ледените води. По стародавна традиция присъстващите бяха поръсени със светена вода и почерпени с парче пита и чаша вино. Светлозар за първи път се впуска в надпреварата, но успя да изпревари конкурентите си. Наградите на победителя връчи кметът на община Ценово д-р Петър Петров В Новград десетки се събраха, за да наблюдават ритуала по ваденето на кръста. Божият символ попадна в ръцете на 24-годишния Светлозар Андреев. Той са пета поредна година е щастливецът, докоснал се първи до кръста във водите на Янтра. „Може би делничният ден е причина за по-малкия брой участници. Важно е, че спазихме традицията и жителите на селото станаха съпричастни към светия ритуал“ сподели кметът на селото Диана Копчева. Независимо от това, празникът бе зареден с много положителни емоции и настроение.", "date": "2020.01.06", "title": "В три села от община Ценово вадиха кръста на Йордановден"}
{"url": "https://www.novinite.bg/articles/184327/Viceprezidentat-Shte-badem-uspeshni-kogato-razgovorat-za-badeshteto-na-Balgariya-nadvie-samocelnoto-protivopostavyane", "text": "„Христо Ботев, героите на българските революции създадоха българската нация и държава, дадоха ни самочувствието на българи. Моят прочит днес, 172 години след рождението на Ботев, е за силата на единението. Дългата и трагична българска история ни даде много уроци, но най-важният е, че успяваме тогава, когато сме заедно, рамо до рамо. Когато разговорът за бъдещето на България надвие омразата и самоцелното противопоставяне. Когато енергията вземе връх над апатията. Когато стремежът към по-добро победи стабилността на примирението.“ С тези думи вицепрезидентът Илияна Йотова се обърна към множеството хора, събрали се пред паметника на Христо Ботев в Калофер, за да отбележат 172 години от рождението на поета и революционера.„В деня на Богоявление величавата фигура на Христо Ботев отново ни събира заедно. Този ден вплита в едно кръщението във вярата с раждането на един от героите на българското освобождение, с неговата вяра в свободата и възкресението на българския народ, вяра силна, несломима“, посочи Илияна Йотова.В приветствието си вицепрезидентът Йотова припомни великите дела в твърде краткия живот на Ботев. „Само за 28 години Христо Ботев премина през историята на няколко държави, неспокойната му душа успя да предизвика събития, да промени съдби, да заплашва тирани, острото му перо да развенчава“, отбеляза Илияна Йотова. „Преди 172 години в Калофер се ражда големият българин. Огънят на Българското възраждане гори най-силно в китните подбалкански градчета, запален от Паисиевите страници, в трескаво търсене на идентичност и борба за свобода и суверенитет. Оттук се роди българската нация, оттук тръгна и походът към свободата след петвековно иго“, посочи вицепрезидентът.По думите на Илияна Йотова в биографията на Ботев са събрани десетилетия на борби за просвета, за народност, за българщина, за освобождение. „В тази биография няма място за слаби и примирени, за блюдолизци и страхливци. Няма място за полуистина, полусвобода, лъжеидеали. Затова неговото перо беше безпощадно към онези, които бяха срещу народа си, безпощадно бе срещу потисниците“, заяви вицепрезидентът и подчерта, че Ботевите думи силно стряскат и днес. „Но хвалете, не бойте се, хваленето не иска хляб и топли обуща, а за лъжите не вземат мито...“ Не само през 1875 г., но днес през 2020-а тези думи толкова актуално“, отбеляза Илияна Йотова.Вицепрезидентът Йотова завърши словото си с думите: „Днес моята молитва е за душата на поета и революционера, а моята вяра е за бъдещето на България.“", "date": "2020.01.06", "title": "Вицепрезидентът: Ще бъдем успешни, когато разговорът за бъдещето на България надвие самоцелното противопоставяне"}
{"url": "https://www.novinite.bg/articles/184338/Lyubitel-na-sporta-izvadi-Bogoyavlenskiya-krast-ot-r-Yantra-v-podnojieto-na-Carevec", "text": "Великотърновци отбелязаха Богоявление – един от най-старите и почитани християнски празници. Кулминация на събитията бе ритуалът по изваждане на кръста от р. Янтра, който по традиция бе проведен в подножието на крепостта Царевец – в кв. „Асенов“. Десетки мъже влязоха в студената речна вода, а най-бърз се оказа 38- годишният любител на спорта Петър Филев. Той бе поздравен от кмета на старопрестолния град Даниел Панов и бе награден от него с парична премия и бележник, посветен на българската история. По традиция празникът започна с Велик водосвет в катедралния храм „Рождество Богородично“. Във всички църкви в града и общината бе обновена светената вода, която пречиства и пази домовете. Кметът Даниел Панов уважи службата и се включи в литийното шествие, потеглило от катедралния храм. Пред крепостта Царевец великотърновският митрополит Григорий благослови и освети знамената на НВУ „Васил Левски“ и на други организации. Шествието продължи до Владишкия мост, където Богоявленският кръст бе пуснат във водите на р. Янтра. Даниел Панов посети и Дебелец, където също бе отслужен молебен, осветен бе и празничен курбан. Кръстът бе пуснат във водите на р. Росица, откъдето бе изваден от Иво Николов.", "date": "2020.01.06", "title": "Любител на спорта извади Богоявленския кръст от р. Янтра в подножието на Царевец"}
{"url": "https://www.novinite.bg/articles/184324/Moderni-vremena-Ken-si-smeni-pola-i-stana-Barbi", "text": "Родриго Алвеш, който похарчи 500 000 британски лири, за да стане човешко подобие на куклата Кен, обяви, че вече се чувства като трансексуална жена, съобщи в. \"Мирър\", цитиран от БТА.\"Страхотно е най-накрая да кажа на света, че съм момиче - увери риалити звездата, позираща в рокля и в обувки на високи токчета. - Известна съм като Кен, но винаги съм се чувствала като Барби\".Инжекции с хормони са осигурили закръгления ханш. Дългата руса коса се е получила с екстеншъни. Сутиенът е с чашки D. Изкуствени мигли допълват ефекта.\"Най-накрая се чувствам като истинската аз - заяви тя. - Бляскава, красива, женствена. Години се опитвах да живея като мъж. Дори си имплантирах плочки на корема и фалшиви мускули в ръцете. Тогава обаче лъжех себе си. Аз съм жена. Мозъкът ми е женски. Сега тялото ми съответства на мозъка ми.\"Догодина Роди ще завърши преобразяването си и с операции - на половите органи, лицето и бюста.Като момче Родриго е изглеждал доста женствено, защото тялото му е произвеждало повече естроген от средното. Затова дори с го тормозели в училище. Роди обаче твърди, че това я е направило по-силна.Тя се е преселила във Великобритания на 20-годишна възраст и е учила връзки с обществеността в университет. След това за кратко работи като стюард в авиолинии и започва доходоносна кариера на риалити звезда.Пристрастяването й към пластичната хирургия започва на 17-годишна възраст, когато си намалява бюста. Следва корекция на носа на 19 години. Оттогава е претърпяла повече от 70 операции.", "date": "2020.01.06", "title": "Модерни времена! Кен си смени пола и стана Барби"}
{"url": "https://www.novinite.bg/articles/184316/Balgarite-v-Chikago-skochiha-za-krasta-v-ezeroto-Michigan", "text": "Зa пeтa пoрeднa гoдинa бългaритe в Чикaгo cпaзихa Бoгoявлeнcкaтa трaдиция пo хвърлянeтo нa кръcтa в eзeрoтo Мичигaн.Cъбитиeтo бeшe oргaнизирaнo нa 5 януaри 2020 г. (нeдeля) oт групa млaди бългaри, кoитo ca пocтaвили тaзи трaдиция прeз 2015 г. Нa цeрeмoниятa приcъcтвaхa oкoлo 200 нaши cънaрoдници, кaктo и гeнeрaлният ни кoнcул в Чикaгo Ивaн Aнчeв.Рeлигиoзният ритуaл бeшe oтcлужeн oт cтaврoфoрeн cвeщeнoикoнoм Груйo Цoнкoв, cвeщeник в бългaрcкaтa църквa \"Cв. Coфия“ в Чикaгo. Cлeд рeлигиoзнaтa цeрeмoния и извaждaнeтo нa кръcтa ce oфoрми cпoнтaннo нaрoднo вeceлиe c тaнци и хoрa, cъoбщихa oт Миниcтeрcтвo нa външнитe рaбoти.", "date": "2020.01.06", "title": "Българите в Чикаго скочиха за кръста в езерото Мичиган"}
{"url": "https://www.novinite.bg/articles/184329/Balgarin-ubil-90-godishna-italianka-arestuvan-e", "text": "Българин е арестуван в Италия за убийството на възрастна жена в Милано. 22-годишният Дамян Добрев е работел в дома на 90-годишната жена.По време на спор за пари между двамата той е ударил жената смъртоностно. Оръжието се оказало буркан с мармалад, който полицаите намерили в дома на жертвата, предаде Нова тв. Българинът бе издирван няколко часа, а след като бе задържан, е признал за убийството, съобщават органите на реда в Милано. У дома му са намерени предмети и бижута на жертвата. От самопризнанията му станало ясно, че след като нанесъл удара, българинът е пуснал дори пералнята, за да изпере петната от кръв по дрехите си и изпразвайки портфейла на възрастната си работодателка, напуснал спокойно дома и отишъл на дискотека.", "date": "2020.01.06", "title": "Българин убил 90-годишна италианка, арестуван е"}
{"url": "https://www.novinite.bg/articles/184334/Iran-obyavi-80-miliona-dolara-nagrada-za-glavata-na-Tramp-i-vazobnovi-yadrenata-si-programa", "text": "Иранската държавна телевизия обяви награда от 80 милиона долара за главата на президента на САЩ Доналд Тръмп, пише „Мирър“.Тъй като населението на Иран е 80 милиона души, то от всекиго може да бъде събран по един долар и тази сума да се даде на онзи, който убие американския лидер. Това беше заявено по телевизията по време на излъчването на церемонията по прощаването с иранския генерал Касем Солеймани, убит на 3 януари.Именно Тръмп даде разрешение за ракетния удар с дрон срещу летището в Багдад, при който бяха убити общо 8 души, сред тях генерал Солеймани и висш командир от иракски военни милиции.Техеран обеща да атакува американски военни обекти в отговор на убийството на генерала. Тръмп от своя страна заплаши, че в подобен случай САЩ ще нанесат удари по 52 цели на територията на Иран.Освен това иранското правителство обяви, че подновява ядрената си програма по обогатяване на уран и няма да спазва ограниченията по международния ядрен договор, от който САЩ се изтеглиха по решение на Тръмп. Иран изрази готовност отново да преговаря, ако икономическите санкции срещу страната бъдат вдигнати.", "date": "2020.01.06", "title": "Иран обяви 80 милиона долара награда за главата на Тръмп и възобнови ядрената си програма"}
{"url": "https://www.novinite.bg/articles/184303/SNIMKA-Ujas-v-Solun-Fenove-na-PAOK-atakuvaha-s-nojove-balgari-edin-pochina-dvama-sa-v-bolnica", "text": "Огромна трагедия се е случила вчера в Солун - починал е известният фен на Ботев Пд - Тоско Бозаджийски. 28-годишният мъж е сред най-дейните в Клуб на Привържениците на Ботев Пловдив (КПБП), където отговаряше за събирането на средства и организацията на хореографии. Тоско бе и сърцето на бултрасите за всеки мач на \"канарчетата\", бил той в Пловдив или като гост.Бозаджийски и още няколко запалянковци на Ботев са били в Гърция за дербито между солунските грандове Арис и ПАОК (4:2). Именно с Арис, които са жълто-черни, ботевистите имат изградени трайни взаимоотношения. Представители на тяхната агитка често са в Пловдив за дербита на Ботев, а бултрасите им връщат визитите реципрочно.Драмата в Солун е настъпила доста време след мача между Арис и ПАОК. Българите са останали във втория по големина гръцки град за нощувка, а вчера са пили кафе и са хапвали в местно заведение. Изневиделица групата от 6-7 пловдивчани е била нападната с огромни ножове от ултраси на ПАОК, които са били над двойно повече. Двама от ботевистите са получили прободни рани и са в болница. За нещастие - Тоско е бил подгонен с ножове и в опита си да се спаси е попаднал под гумите на кола, управлявана от жена.Българинът е загинал на място, а полицията в Солун вече е арестувала над 15 души, които са замесени в тежкия инцидент.Стотици фенове на гръцкия Арис изказаха своите съболезнования, използвайки Фейбук страницата на Ботев Пд, Бултрас и др. От клубът пък поискаха полицията в Гърция да е безкомпромисн и да не си затваря очите пред нищо.От фенски страници във Фейсбук на Берое, ЦСКА и Левски също изказаха своите съболезнования и осъдиха нападението с оръжия над българи.\r\n\r\n\r\n\r\nИскаме да изкажем искрените си съболезнования към семейството и приятелите на загиналия привърженик на Ботев Пловдив в Солун по-рано днес. Смъртта няма цветове, когато става дума за отнет български живот. Пожелаваме бързо възстановяване на другите пострадали българи. \r\n\r\n\r\n\r\n\r\n\r\n\r\n\r\n\r\n\r\n", "date": "2020.01.06", "title": "(СНИМКА) Ужас в Солун! Фенове на ПАОК атакуваха с ножове българи, един почина, двама са в болница"}
{"url": "https://www.novinite.bg/articles/184315/Avstraliya-otdelya-14-miliarda-dolara-za-vazstanovyavane-sled-pojarite-VIDEO", "text": "Австралийското правителство ще отдели около 1,4 милиарда долара за възстановяване на районите, пострадали от горските пожари. Това заяви премиерът Скот Морисън, цитиран от ТАСС и БТА.Властите планират да създадат „национален фонд за възстановяване след горските пожари в размер на най-малко 2 милиарда австралийски долара (1,4 милиарда американски долара)\". През следващите две години от този фонд ще се финансират всички възстановителни работи в пострадалите от пламъците региони. Средствата ще бъдат ръководени от специално създадена държавна агенция.Очаква се новата структура да работи в тясно сътрудничество с правителствата на пострадалите щати и територии за възможно най-бързо възстановяване на жилищата и инфраструктурата. Фондът ще окаже помощ и на засегнатите фермери, горски стопанства и представители на малкия и средния бизнес.Пострадалите от горските пожари ще получат общо най-малко 125 милиона австралийски долара (87,6 милиона американски долари) в пари и материални помощи. Над 25 милиона от тях вече са изплатени, още 100 милиона ще бъдат разпределени в най-скоро време от местните и щатски власти.Броят на жертвите на горските пожари в югоизточната част на Австралия нарасна на 25, съобщи днес полицията на щата Нов Южен Уелс. Понастоящем на територията на щата горят 136 горски пожара, 69 от които продължават да са нелокализирани. С пламъците се борят над 2 5 000 пожарникари и стотици единици специална техника, включително 90 самолета.Циклон набира сили край северозападното крайбрежие на Австралия, като заплашва град Брум. Ветровете в циклона може да достигнат 125 км/ч, с постоянни ветрове от 75 км/ч, съобщава австралийската метеорологична агенция, цитирана от Франс прес. Не се очаква бурята да причини щети, съизмерими с тези на опустошителните горски пожари, с които Австралия се сблъсква от месеци.", "date": "2020.01.06", "title": "Австралия отделя 1,4 милиарда долара за възстановяване след пожарите (ВИДЕО)"}
{"url": "https://www.novinite.bg/articles/184318/26-ot-uchenicite-v-Balgariya-izobshto-ne-chetat-knigi", "text": "Около 26% от българските ученици изобщо не четат книги или четат книги много рядко, показва проучване на Институтът за изследвания в образованието.Четивната грамотност е комплексен феномен, който предполага комбинирането на различни когнитивни умения и компетентности. В академичната литература четенето често се разглежда като индикатор за \"културен капитал“. То допринася за емоционалното и интелектуално израстване на младите хора; развива тяхното въображението; стимулира любознателността им; формира техните интереси; допринася за социализацията им и в крайна сметка има определяща роля за духовното им формиране като личности.Четенето е не само източник на естетически и емоционални преживявания, то е и средство за ежедневно получаване на знания. Четивната грамотност се свързва със способността да се учи по всички учебни дисциплини, включително по математика. Според някои изследователи различията в честотата и характера на четенето могат до голяма степен да обяснят разликите в постиженията на учениците според техния пол и социално-икономическия статус. Може да се каже, че четивната грамотност е основа за успеха на личността във всяка една област.Около 26% от българските ученици са посочили, че изобщо не четат книги или четат книги много рядко. Както може да се предположи, техният среден резултат по четене в PISA 2018 е сравнително нисък – 386 точки (при 420 точки среден резултат на българските ученици, или изоставане по четене, равняващо се на 1 година обучение в училище спрямо средното ниво). Близо 28% са учениците, които са посочили, че изобщо не четат за удоволствие. Техният среден резултат е 396 точки, докато учениците, които четат за удоволствие повече от 2 часа на ден например, имат резултат 457 точки (11% от учениците). Следователно, колкото повече учениците четат за удоволствие, толкова по-високи са техните резултати. Впрочем, делът на учениците в държавите от ОИСР, които са посочили, че не четат за удоволствие, е почти два пъти по-висок – 42. Ако съдим по данните на PISA 2018, учениците все още предпочитат традиционната книга. Почти една трета от тях (33%) посочват, че предпочитат да четат книги на хартиен носител. Техният резултат е 454 точки или с 49 точки по-висок от резултата на учениците, които по-често четат книги на електронни устройства – съответно 22% и резултат 405 точки. Младите хора, обаче, които са посочили, че четат поравно книги, както на хартиен носител, така и на електронни устройства, са 18% и имат също сравнително висок резултат – 452 точки.", "date": "2020.01.06", "title": "26 % от учениците в България изобщо не четат книги"}
{"url": "https://www.novinite.bg/articles/184304/Golyam-praznik-e-Bogoyavlenie-Kakvi-sa-tradiciite-na-Jordanovden", "text": "Православната църква почита днес Богоявление - Йордановден, който е третият по значимост християнски празник през годината. Той е един от дванайсетте Господски и Богородични празници, известен с имената Кръщение Господне, Богоявление или Йордановден.Според библейската легенда на този ден Исус Христос е кръстен във водите на река Йордан от Йоан Кръстител. В момента на кръщението небето се отваря и Светият дух слиза върху Христос във вид на гълъб, а от небето се разнася глас: \"Този е моят възлюбен син, в когото е моето благоволение\". Оттук идва и названието на празника - Богоявление.Празникът Богоявление има най-древен произход сред празниците на Православната църква. Макар сведенията за него от писмените паметници да са твърде оскъдни, достатъчно ясно свидетелства за него църковният писател Климент Александрийски. Той говори за празнуването на месианството или за божествеността на Исус Христос при кръщението му в река Йордан, отбелязвано от християните на 6 януари. Църквата в Египет е дала и древното име на празника - \"Празник на светлината\" /на славянски \"Просвещение\"/. То се е запазило у нас и до днес наред с наименованието \"Богоявление\".\"Богоявление\" произлиза от думата \"явяване\" /от гръцки \"епифания\"/, която била заменена с по-уточняващата - \"теофания\" - \"Богоявление\". Днес празникът е наричан още Кръщение Господне и Йордановден, а в различни места на страната - Кръстовден, Водици, Водокръщи.Според народното поверие през нощта срещу Богоявление в глуха доба небето се отваря и всеки, който го види, ще получи от Бог това, което си пожелае. Вярва се още, че тогава водата спира, пречиства се, след което придобива голяма сила. Затова денят е известен като Водици и Водокръщи.За здраве всички участват в освещаването на водата, когато след празничната Богоявленска литургия, свещеникът хвърля Светия кръст. Въпреки обичайния за този сезон студ млади мъже скачат във водата и изваждат кръста от нея. Който го извади, бива честит и здрав през цялата година.Болни се къпят във водата, където е хвърлен кръстът. Ако хвърленият във водата кръст замръзне, това предвещава здраве и плодородие през годината. Ако времето е студено и сухо, приема се като знак за плодородна и добра година. Накрая - с китка босилек, свещеникът поръсва хората за здраве.Йордановден се смята за последен от периода на т. нар. мръсни дни. Срещу празника е третата, последна кадена вечеря. Към постните ястия на нея се прибавят орехите, суровото жито и недогорялата свещ от предишните кадени вечери. Обредната трапеза включва прясна пита, колачета, сарми с кисело зеле, пълнени чушки, зеле, фасул, орехи, вино.", "date": "2020.01.06", "title": "Голям празник е - Богоявление! Какви са традициите на Йордановден"}
{"url": "https://www.novinite.bg/articles/184308/Posledno-Sbogom-s-jurnalista-Silva-Zurleva", "text": "Последно \"Сбогом\" с журналиста Силва Зурлева. Поклонението пред бившия член на борда на директорите на NOVA е от 14 часа в храма „Света София\".Силва Зурлева почина в къщата си в благоевградското село Ковачевица на 1 януари при битов инцидент. ", "date": "2020.01.06", "title": "Последно \"Сбогом\" с журналиста Силва Зурлева"}
{"url": "https://www.novinite.bg/articles/184309/SNIMKI-2-godishniyat-Lyubo-poluchi-krasta-sled-ledenoto-majko-horo-v-Kalofer", "text": "Река Тунджа \"завря\" от традиционното мъжко хоро в Калофер на Йордановден. Малко преди 8 часа стотици мъже, облечени в народни носии, нагазиха в ледените води на реката.С песен на уста и под звуците на тъпани и гайди калоферци завъртяха хорото, поведено от  кмета на града Румен Стоянов. След като свещеникът хвърли кръста, млад смелчага го хвана и го даде на кмета.Той от своя страна го предаде на най-малкия участник в мъжкото хоро - Любомир, който е само на 2 годинки.Смята се, че който хване кръста, ще бъде здрав през цялата година.Хиляди хора от цялата страна наблюдаваха ритуала от брега на реката. И тази година пратеници на ЮНЕСКО присъстваха на хвърлянето на кръста в Калофер.         ", "date": "2020.01.06", "title": "(СНИМКИ) 2-годишният Любо получи кръста след леденото \"мъжко хоро\" в Калофер"}
{"url": "https://www.novinite.bg/articles/184313/Tragediya-v-Sozopol-majka-na-2-deca-izleze-na-razhodka-no-be-otkrita-martva-na-plaja", "text": "42-годишна жена е била открита мъртва рано тази сутрин на плажа в Созопол, съобщиха от Областната дирекция на МВР в Бургас. Сигналът е подаден около 7.30 часа на тел. 112.Тялото е на местна жителка, майка на две деца. Снощи около 19 часа, въпреки пронизващия вятър, жената казала, че излиза навън, за да разходи. Три часа по-късно, след като не се прибрала, съпругът й алармирал местните полицаи. Организирана е издирвателна акция през цялата нощ, но жената не е била открита.Рано тази сутрин трупът й е намерен в началото на плажа в Стария град.„Трагедията наистина е голяма за нас, не знаем какво точно се е случило. Според мен става дума за нещастен инцидент”, каза кметът на Созопол Тихомир Янакиев на влизане в църквата за Богоявленската литургия, цитиран от \"Флагман\".Полицията работи по две версии, като основната е самоубийство. Другата е, че става въпрос за нещастен случай - жената се е подхлъзнала на скала. В семейството не е имало дрязги между съпрузите, липсвали са и битови проблеми. Съпругът е ветеринарен лекар, бивш член на Поземлената комисия в Созопол.", "date": "2020.01.06", "title": "Трагедия в Созопол, майка на 2 деца излезе на разходка, но бе открита мъртва на плажа"}
{"url": "https://www.novinite.bg/articles/184314/Plovdiv-skarbi-za-ubitiya-zverski-v-Solun-futbolen-fen-Tosko-Bozadjijski-SNIMKI", "text": "Черната вест, че един от младите лидери на агитката на Ботев Пд - Тоско Бозаджийски, е бил убит в Солун потресе \"жълто-черното\" семейство в града под тепетата. Младото момче (само на 28 г.) сякаш не е било в голям европейски град - люлка на европейската цивилизация, а насред бойното поле в Сирия. Той е бил в заведение в милиония Солун, ден след дербито Арис-ПАОК, на което е присъстват с още 9 свои авери, за да подкрепят свооте \"жълто-черни\" събратя от Арис. В един момент българите са били вероломно атакувани от над 20 ултраси на ПАОК, въоръжени с ножове и боксове. Тоско е успях да се измъкне и да побегне, за да се спаси от варварите с числено предимство.Вместо това, насред улицата, пред погледа на много хора, е бил настигнат и зверски пребит. Окървавеният и безпомощен пловдивчанин е бил захвърлен на пътно платно, където върху него е връхлетял Мерцедес, управляван от жена. Тала се е стигнало до смъртта му.Има и версии, че е бил мъртъв още при побоя, но те тепърва ще се изясняват след аутопсия.Иначе днес тарторите от агитката на Ботев жалят за своя млад събрат Тоско Бозаджийски. Те се заканват да отмъстят за него. Именно в негово лице те са виждали следващия лидер на бултрасите. Описват го като много добър човек.Из Фейсбук групите на \"канарчетата\" също се сбогуват с Тоско с мили думи!", "date": "2020.01.06", "title": "Пловдив скърби за убития зверски в Солун футболен фен Тоско Бозаджийски (СНИМКИ)"}
{"url": "https://www.novinite.bg/articles/184317/Nova-promyana-v-udrajkite-varhu-pensiite-s-nalojeni-zapori", "text": "Лицата, върху чиито пенсии са наложени запори, ще имат промяна в размера на удръжката, в резултат от определения нов размер на минималната работна заплата за страната, който от 1 януари 2020 г. е 610 лв. Това съобщиха от НОИ.Съгласно установеното в Гражданския процесуален кодекс, принудително изпълнение може да бъде насочено само върху пенсии с месечен размер над минималната работна заплата, т.е. от по-ниските пенсии не могат да се правят удръжки. Размерите на удръжките от пенсиите, за които е допустимо налагането им, също се определят в зависимост от минималната работна заплата за страната. Посочените ограничения не се прилагат за задължения от издръжка.Пенсионерите, попадащи в тази група, ще получат пенсиите си след 7 януари 2020 г. в зависимост от начина на изплащането им - с пенсионен запис, ако се изплащат чрез пощенска станция, или с допълнителен превод по личната сметка, ако се изплащат чрез банка или друг доставчик на платежни услуги. Изплащането на пенсиите за януари ще започне утре и ще продължи до 20 януари.", "date": "2020.01.06", "title": "Нова промяна в удръжките върху пенсиите с наложени запори"}
{"url": "https://www.novinite.bg/articles/184336/Utre-e-tretoto-zasedanie-po-deloto-na-Manolova-sreshtu-falshifikaciite-na-kmetskite-izbori-v-Sofiya", "text": "На 7 януари, вторник, от 10.00 ч. в Административния съд в София ще се проведе третото заседание по делото на Мая Манолова за фалшифицирането на кметските избори, които се проведоха на 3 ноември 2019 г.На второто заседание в средата на м. декември миналата година съдът допусна да се направи експертиза за коректността на изборните списъци.Тогава Манолова внесе 14 тома доказателства за нарушения и пледираше за поне 7 хиляди недействителни бюлетини, 7 хиляди дописани граждани в списъците и 7 хиляди купен ромски вот, чиито сбор е повече от разликата между двамата кандидати за кмет на София.Очаква се утре да бъде представена съдебно-математическа и техническа експертиза след изслушването на свидетелите. До момента съдът призна по-голямата част от доказателствата, но не допусна повторно преброяване на бюлетините в посочените от Манолова секции.Манолова и адвокатите й настояват, че е имало тежки нарушения на изборните правила в ОИК. Би следвало протоколите да се отварят пред ОИК, в присъствието на член на ОИК, но това е правено от сътрудници, назначени от ОИК, в нарушение на закона, поясни Манолова след второто съдебна заседание, като подчерта, че те са участвали в отварянето, коригирането, дописването на изборните книжа и протоколи, а по-голямата част от тях са служители на Столичната община.Според нея 900 протокола са коригирани в нарушение на закона от такива технически сътрудници, които не са имали право на това, както и не са допускани наблюдатели и представители на Инициативния й комитет да присъстват  в \"Арена Армеец\", което е нарушение на изборното законодателство.", "date": "2020.01.06", "title": "Утре е третото заседание по делото на Манолова срещу фалшификациите на кметските избори в София"}
{"url": "https://www.novinite.bg/articles/184339/Dogan-DPS-e-izbor-na-sadba-Ne-sajalyavam-che-izbrah-takava-sadba", "text": "„За 30 години ДПС израсна и се превърна в зрял политически субект със завидно присъствие в обществения живот на страната. ДПС е избор на съдба! Не съжалявам, че избрах такава съдба”. Това каза почетният председател на ДПС  д-р Ахмед Доган в обръщение към членовете и симпатизантите на движението, което на 4-и януари навърши 30 години от регистрирането си.Здравейте приятели и съмишленици!Здравейте Депесари!- Когато говорим, че ДПС стана на 30 години, неволно си спомням, че бях на 30 години, когато започнах изграждането на „Съпротивителното движение” срещу „Възродителния процес” и на 35 когато на бял свят се появи политическа партия „Движение за права и свободи”.За 30 години ДПС израстна и се превърна в зрял политически субект със завидно присъствие в обществения живот на страната.В тази връзка две исторически заслуги не могат да се отрекат:- първата е организирането на „майските събития” през 1989 година, които ускориха падането на комунистическия режим;- втората заслуга е превръщането на ДПС в балансьор на политическия живот и в един от гарантите на мирния преход в България.ДПС е избор на съдба! Не съжалявам, че избрах такава съдба. Рядък шанс за живота на човек е да живее в едно наситено преходно време. Но ако си имал възможността да бъдеш и част от колективната субектност на тези промени, е привилегия на съдбата, която трябва да приемеш не като нещо, което ти е дадено даром, а като отговорност.Пожелавам на всички ви да бъдете на равнището на тази осъзната политическа и историческа отговорност в утвърждаването на либералната демокрация в България и в Европейския съюз.", "date": "2020.01.06", "title": "Доган: ДПС е избор на съдба! Не съжалявам, че избрах такава съдба"}
{"url": "https://www.novinite.bg/articles/184306/Zastudyavaneto-prodaljava", "text": "Днес с умерен и силен вятър от север-североизток застудяването ще продължи. Ще бъде предимно облачно, в планинските райони и на места в източната половина от страната със слаби превалявания от сняг, по крайбрежието на морето - предимно от дъжд. Условия за по-значителни снеговалежи и навявания ще има в Централния Предбалкан. Почти без валежи и с временни разкъсвания на облачността ще е над крайните западни райони. Максималните температури ще са предимно между минус 1° и 4°, но заради вятъра, усещането ще е за по-студено време. В планините ще е облачно и ветровито, с предимно слаби превалявания от сняг. По-значителни ще са снеговалежите на места в Стара планина. Има условия за снегонавявания. Вятърът ще е силен от североизток. Температурите ще се понижават и към 14 ч. на височина 1200 ще е около минус 5°, на 2000 метра – около минус 12°.Над Черноморието ще е предимно облачно и ветровито. Ще духа силен, на моменти и бурен север-североизточен вятър. На места ще има превалявания от дъжд, в крайните южни райони ще са по-интензивни и обилни. За кратко дъждът ще се примесва със сняг. Максимални температури между 3° и 6°. Температурата на морската вода е 8-10°. Вълнението на морето ще е 4-5 бала, в крайните южни райони ще е много силно - до 6 бала.", "date": "2020.01.06", "title": "Застудяването продължава"}
{"url": "https://www.novinite.bg/articles/184340/Obmislyat-da-vavedat-9-chasov-raboten-den-biznesat-iska-poveche-izvanreden-trud", "text": "Промяна в Кодекса на труда за увеличаване на извънредното работно време, която ще даде възможност на бизнеса да въведе напълно законно 9-часов работен ден, обсъжда работна група между правителството, синдикатите и работодателите.Увеличение на лимита за извънреден труд от 150 на 300 часа е една от промените, поискани от бизнеса, по която има съгласие от социалното министерство. Ако тези 300 часа извънреден труд се разхвърлят на работните дни в годината, това означава възможност за удължаване на работния ден от 8 на над 9 часа.Полагането на извънреден труд обаче ще се включва вече задължително в колективния трудов договор, предвижда предложението на социалното министерство. В момента той може да бъде предвиден и в индивидуалния договор. Освен това ще трябва да се спазват нормите за междудневната и междуседмичната почивка, които са съответно 12 и 48 часа.За тази промяна в Кодекса на труда отдавна настоява бизнесът. Предложението на синдикатите е да отпадне възможността за извънреден труд извън регламентираната 40-часова работна седмица.Министерството е направило предложения за намаляване на максималния период за сумирано изчисляване на работното време от 6 на 4 месеца. Бизнесът настоява то да е 12 месеца.\"В момента извънредният труд е забранен, освен в няколко случая, които са изрично дефинирани от законодателя. Сред тях са осигуряване на сигурността на страната или справяне с последствията от бедствия и аварии. Заради тази забрана компаниите изготвят графиците така, че сборът от работните часове на служителя за периода, за който е установено сумираното изчисляване, да е равен на нормата за продължителност на работното време, което е голямо неудобство за бизнеса. Нашето предложение е да отпадне забраната за полагането и планирането на извънреден труд или да се увеличи обхватът на предвидените в Кодекса на труда изключения, като секторът на търговията бъде включен в тях\", обясни Йордан Матеев пред \"24 часа\", изпълнителен директор на Сдружение за модерна търговия.Според бизнеса е необходимо да има по-голяма гъвкавост при изчисляването на извънредния труд.\"За сектора на търговията това е много важно, тъй като процесите в големите компании налагат полагане на извънреден труд. Например в случай на инвентаризация на складови наличности или въвеждане на нова информационна система различни екипи са ангажирани с процеса до неговото приключване. Също така в нашата сфера има ясно изразена сезонност. По време на великденските или коледните празници се налага повече хора да са в магазините, за да могат да обслужат по-големия брой клиенти\", аргументират се още големите търговски хранителни вериги. Те настояват и за въвеждането на електронни графици. \"Така наречената Форма 76, която работодателите са задължени да ползват за планиране и отчитане на работното време, е доста остаряла като формат и концепция, но е единственият документ, който Инспекцията по труда приема\", обясни още Матеев. В същото време големите международни компании често прилагат у нас международно доказани системи за планиране и отчетност на работното време.\"Приемането на промени по отношение на извънредния труд ще е от полза както на работодателите, така и на работниците.Компаниите ще могат по-ефективно да планират работните процеси. От друга страна, служителите ще могат да полагат извънреден труд, когато им се налага, и да получат съответното заплащане за това. Разбира се, тук е изключително важно да има пълно разбирателство между работника и работодателя\", обясни още Матеев. ", "date": "2020.01.06", "title": "Обмислят да въведат 9-часов работен ден, бизнесът иска повече извънреден труд"}
{"url": "https://www.novinite.bg/articles/184311/Chestvame-172-godini-ot-rojdenieto-na-Hristo-Botev", "text": "Честваме 172 години от рождението на Христо Ботев. Освен в Калофер, родното място на Ботев, годишнината се отбелязва и на много други места в страната.В София официално честване ще има пред бюст-паметника на революционера в Борисовата градина.Кулминацията на честванията на годишнината от рождението на Христо Ботев ще е в родния град. \"Христо Ботев се ражда навръх Рождество Христово през 1847 г. и затова получава името Христо. Честваме рождението му по нов календарен стил на 6 януари. Родното място е в близост до църквата \"Св. Богородица\". Това е своеобразният катедрален храм на Калофер\", каза директорът на националния музей \"Христо Ботев\" Ася Николова.По думите ѝ в музея са запазени вещи от семейството на Христо Ботев. \"От него са останали една мастилница, преспапие, поставка за перодръжки под форма на подкова. А в мастилничката има следи от мастило и си мислим дали там не е потапял своето перо. Пази се и чекръкът\", каза още тя.Според нея свободата при Ботев е вътрешна потребност. \"Той е осъзнал, че само този, който е свободен, само той може да се нарече \"човек\". Осъзнатата свобода е безкрайна отговорност. Българите забравяме безкрайната отговорност към нашите предци, които са ни завещали чистия поглед към всичко българско\", заяви Николова.Тя обясни, че честванията, посветени на годишнината от рождението му започват от двора музея. \"На паметника \"Христо Ботев\" ще бъдат поставени цветя. Ще прозвучи и първото ботево стихотворение \"Майце си\", каза директорът на националния музей \"Христо Ботев\".", "date": "2020.01.06", "title": "Честваме 172 години от рождението на Христо Ботев"}
{"url": "https://www.novinite.bg/articles/184307/Ivan-Gavalyugov-Botevgrad-ima-voda-za-dva-meseca", "text": "Избраният от ПП МИР кмет на Ботевград гостува в студиото на ”120 минути” по БТв по темата с безводието в страната. През седмицата, Гавалюгов проведе среща с министър председателя Бойко Борисов, на която предостави данни за заплахата Ботевград да остане без вода, подобно на Перник.В отговор и след направена проверка от „Напоителни системи”, министър-председателят обясни, че проблем за сега няма, водата в язовир „Бебреш” ще стигне за поне 3 месеца, а потреблението е повишено заради „църцорещите чешми” на ботевградчани, които не искали да им замръзнат тръбите. В студиото на 120 минути градоначалникът на Ботевград отговори, че със сигурност причината за безводието не е, че хората си пускат дворните чешми и пресметна, че „в момента основния водоизточник на Ботевград – язовир \"Бебреш\", с настоящото съотношение приток – отток ще осигури водоснабдяването на града за около два месеца”.Гавалюгов припомни, че това не е първия проблем с водата в неговия град  - през 2016г. язовир „Бебреш” достига кота мъртъв обем. Това, според него, съвпада с построяването на ВЕЦ на язовира, собственост на фирма на Васил Златев. Кметът изрази съмнение, че когато е давано становище от компетентните институции за построяването на ВЕЦа точно на това място и за функционирането му от водните ресурси на язовира, който е с основно предназначение питейно-битово водоснабдяване и след това напояване, са направени добри изчисление. „По неофициална информация е отказано разрешение да се строи този ВЕЦ, но вероятно то е получено от висша инстанция” сподели Гавалюгов, според който целият проект е изключително нерентабилен, с лош бизнес план и харчи много от  питейната вода на Ботевград. Освен това, избраният от ПП МИР кмет допълни, че ВЕЦа в язовир \"Бебреш\" не е единичен случай, а част от над 300 възобновяеми източници на енергия, които действат на територията на страната ни. „Настоявам да се преразгледа изобщо възможността тези ВЕЦове да продължат да работят дори и в обхвата на техните разрешителни и по този повод, а и с оглед на риска , който се явява за Ботевград, поисках от „Басейнова дирекция” временна забрана на работата на ВЕЦа на язовир „Бебреш” , докато не се открие и изгради алтернативен водоизточник , който в такива периоди да задоволи нуждите на град” категоричен бе Гавалюгов. Според него друг основен проблем, който води до недостиг на водата, е износената и амортизирана ВиК мрежа, за което той като кмет вече и стартирал процедури за получаването на европейски средства за подновяването на водната инфраструктура на Ботевград .", "date": "2020.01.06", "title": "Иван Гавалюгов: Ботевград има вода за два месеца"}
