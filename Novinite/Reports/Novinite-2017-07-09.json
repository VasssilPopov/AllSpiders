{"url": "http://www.novinite.bg/articles/146852/Sbivane-za-malko-ne-otne-choveshki-jivot-v-Smolyan-i-izkara-horata-na-protest", "text": "Сбиване за момиче за малко не отне човешки живот и стана повод за протестно шествие в Смолян. За щастие, не предизвика етническо напрежение, въпреки мотото, около което се обединиха няколко десетки жители на родопския град, предаде НОВА.Никой засега не е разказал от първо лице как и защо Георги Кадиев е в неврохирургията. Знае се, че реагира с юмруци на поведението на двама младежи спрямо непълнолетно момиче. А те му отвръщат с дървени колове. Нападателите му остават за постоянно в ареста, с обвинения за причияване на средна телесна повреда и хулиганство. \"Съдът прие, че е обосновано предположение за извършеното от тях две престъпление и че има опасност да се укрият от правосъдието\",коментира районният прокурор Георги Карпаров. А приятелите на Георги организираха протестно шествие в негова подкрепа. С мото, под чийто знаменател поставиха цял един етнос. Въпреки че полиция и прокуратура изрично уточняват, че инцидентът не е на етническа основа. И че в Смолян няма подобен род напрежение.Нападателите на Георги не са от Смолян. Брат му твърди, че той не ги е познавал преди сбиването. Познава ги обаче майката – тя ги е обучавала за работа в завод за резервни части. Днес семейството иска справедливост.", "date": "2017.07.09", "title": "Сбиване за малко не отне човешки живот в Смолян и изкара хората на протест"}
{"url": "http://www.novinite.bg/articles/146848/Da-si-bez-rabota-a-da-imash-milion", "text": "Безработен французин от департамента Гар спечели от лотарията над 1 милион евро, съобщи изданието Ouest France, цитирано от  БГНЕС, цитира НОВА.Мъжът на около 40-годишна възраст бе заложил само 5 евро в лотарията в будка за цигари. Смятал, че печалбата ще бъде 4 евро. Той така и нямал да разбере какво е спечели, ако не бе продавачът.„Аз му казах, когато той попита защо до неговото име е написано „джакпот“, поясни собственикът на будката Стефан Лорка. Той добави, че лично съпроводил победителя до Париж, където след всички необходими проверки, продължили близо седмица, мъжът получил съответния чек. Неговото име не се съобщава, нито пък за какво смята да похарчи парите. ", "date": "2017.07.09", "title": "Да си без работа, а да имаш милион"}
{"url": "http://www.novinite.bg/articles/146850/Ot-nachaloto-na-sreshtata-na-G-20-sa-arestuvani-blizo-300-aktivisti", "text": "От началото на акциите срещу срещата на Г-20 са арестувани близо 300 активисти. Почти 200 са ранените немски полицаи по време на сблъсъците с протестиращи в Хамбург миналата нощ, предаде НОВА.Напрежението ескалира заради провежданата в града среща на високо равнище на страните от Г-20. Протестиращите палиха коли и камиони, разбиваха магазини, чупиха прозорци, а  на органите на реда се наложи да използват сълзотворен газ и водно оръдие, за да ги разпръснат.Очаква се протестите да продължат. В демонстрацията под надслов „Добре дошли в ада” участваха и футболни агитки, „въоръжени” с камъни, метални предмети и стъклени бутилки.", "date": "2017.07.09", "title": "От началото на срещата на Г-20 са арестувани близо 300 активисти"}
{"url": "http://www.novinite.bg/articles/146845/Jegata-pak-dojde", "text": "Днес ще е предимно слънчево. Временни увеличения на облачността ще има след обяд над Североизточна България и планинските райони и там на отделни места ще превали краткотрайно. Ще духа слаб до умерен северозападен вятър. Максималните температури ще са между 30 и 35 градуса, в крайните югозападните райони до 38.Атмосферното налягане е малко по-високо от средното за юли – ще остане без съществена промяна.Над планините ще бъде предимно слънчево. След обяд ще се развива купеста облачност, но само на отделни места, главно в Рило-Родопската област, краткотрайно ще превали. Ще духа умерен, по билата силен северозападен вятър. Максималната температура на височина 1200 метра ще е около 24 градуса, на 2000 метра – около 15.Над Черноморието ще преобладава слънчево време с временни увеличения но облачността. На отделни места в северната част слабо ще превали. Ще духа слаб до умерен северозападен вятър. Максималните температури ще са 28-33 градуса. Температурата на морската вода е 23-26. Вълнението на морето ще бъде 1-2 бала.", "date": "2017.07.09", "title": "Жегата пак дойде"}
{"url": "http://www.novinite.bg/articles/146846/Horoskop", "text": "Помогнете на приятел или член на семейството в нужда - за предпочитане без да знаят как е дошла помощта! Твоите тайни добри дела ще внесат добро настроение в деня на този човек. Направете добро и ще сте изпълнили своя дълг към света.Слушайте емоционалната си страна днес - има много да ви каже, и голяма част от това е положително! Вашата великолепна енергия е подходяща за свързване с нови хора, да създадете нови приятели и да впечатлите нови клиенти.Днес ще бъдете по-чаровни от обикновено и това може да се окаже точното нещо, което ви трябва. По този начин ще успеете да преодолеете всички предизвикателства на днешния ден. Дори езиковите бариери няма да са притеснителни за вас.Представителите на останалите зодии могат да намерят дневния си хороскоп .", "date": "2017.07.09", "title": "Хороскоп"}
{"url": "http://www.novinite.bg/articles/146851/Nyama-veche-znaci-za-kameri-po-patya", "text": "От днес премахват табелите, предупреждаващи за камери на пътя. Така шофьорите няма да знаят кога и къде ги снимат. А целта - те да бъдат превъзпитани и да не намаляват скоростта само за пред камерите, предаде НОВА.За срок от един месец ще се отнема книжката на собственик, който допуска или предоставя управлението на моторно превозно средство на човек, употребил алкохол над 0,5 промила или наркотични вещества. И още: нарушения, заснети с видеокамера, за които не се отнемат контролни точки или право на управление на автомобил, да се издават електронни фишове.За срок между 6 месеца и година ще се прекратява регистрацията на автомобил, чийто собственик го е предоставил на лице без книжка. За период от 6 месеца до една година ще се прекратява регистрацията на пътно превозно средство, ако неговият собственик го управлява, без да притежава шофьорска книжка или е употребил алкохол с концентрация в кръвта над 0,5 промила или наркотици.Същата принудителна мярка ще се въвежда и за собственик, който откаже проверка с техническо средство за алкохол.  Съгласно промените на пълнолетните лица, употребили наркотици и алкохол, ще се търси наказателна отговорност, ако са причинили увреждане или смърт. ", "date": "2017.07.09", "title": "Няма вече знаци за камери по пътя"}
{"url": "http://www.novinite.bg/articles/146849/167-godini-se-navarshvat-ot-rojdenieto-na-Vazov", "text": "Навършват се 167 години от рождението на Патриарха на българската литература Иван Вазов. Той е роден на 9 юли (27 юни стар стил) 1850 г. в Сопот, предаде НОВА. облагороди книжовното българско поле с художествените си шедьоври - от първия български роман - национална епопея \"Под игото\" - до прекрасните оди в \"Епопея на забравените\", от незабравимите разкази \"Една българка\" и \"Дядо Йоцо гледа\" до вълнуващите повести \"Немили-недраги\" и \"Чичовци\". Писател - сърцевед, Вазов осветли богатата българска душа, разкри я по неповторим начин в многообразното си творчество. Той създаде удивителна галерия от образи и картини, с еднаква сила прослави красотата на българската природа и националноосвободителните борби на нашия народ.Над 50 вазови стихотворения се пеят редом с народните ни песни. Вазовите зовящи към бунт стихове \"Боят настана\" и \"Пряпорец\", сътворени през бурната пролет на 1876 г., се разпространяват мигновено и се пеят през Априлското въстание.Неговите песни - бойките и патетични \"Панагюрските въстаници\" и \"Радецки\", лиричните \"Де е България\", \"Два бука\" и дивната песен за синия синчец, са не само популярни, но и неотделими от българската душевност. Те са мерило за дълбоконародностния характер на неговото прекрасно творчество, за неговата вечност, припомнят от Къщата-музей на Вазов в Сопот. ", "date": "2017.07.09", "title": "167 години се навършват от рождението на Вазов"}
{"url": "http://www.novinite.bg/articles/146847/Seriyata-zemetreseniya-v-Makedoniya-prodaljava", "text": "Серията земетресения в Македония продължава – трус със сила от 4,0 по скалата на Рихтер е регистриран в 22.52 часа (местно време), показва справка на интернет страницата на Европейския средиземноморски сеизмологичен център, предаде НОВА.Епицентърът е бил на 14 км североизточно от Охрид и осем километра източно от село Косел, в близост до което е разположен и единственият активен вулкан на Балканския полуостров – Дувалото. Дълбочината на труса е била два километра под земната кора.Във вечерните часове на събота районът бе разлюлян от още един силен трус. В 21.31 часа (местно време) е регистрирано земетресение от 3,7 по Рихтер, с епицентър 11 км североизточно от Охрид и шест километра източно от село Косел. Дълбочината на труса е била пет километра под земната кора.Малко по-късно, в 21.57 часа (местно време), в района е последвало ново земетресение от 2,5 по Рихтер. Епицентърът му е бил на пет километра източно от Охрид и на пет километра североизточно от Косел, с дълбочина от пет километра.", "date": "2017.07.09", "title": "Серията земетресения в Македония продължава"}
