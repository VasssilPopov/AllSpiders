{"url": "https://www.novinite.bg/articles/185058/Menda-Stoyanova-shte-promenya-zakona-za-BNB", "text": "Председателят на Бюджетната комисия Менда Стоянова е внесла на 23 януари 2020 г. за разглеждане проект за допълнение на чл. 29 от Закона за БНБ, съобщиха от пресцентъра на Българската народна банка.Българската народна банка и Министерството на финансите подкрепят внесения проект. Законопроектът се подкрепя и от ЕЦБ.“Целта на законопроекта е да се осигури съответствие на вътрешната нормативна рамка с европейската нормативна рамка, регулираща административния процес и оперативните процедури за одобряване на валутните курсове в условията на валутно-обменния механизъм (ERM II). Това съответствие е задължително условие за присъединяване към валутно-обменния механизъм”, се казва в съобщението.“Законопроектът не поставя под въпрос действащия режим на фиксиран валутен курс. Както многократно е подчертавано от правителството и БНБ, този режим ще бъде запазен до присъединяване на страната към еврозоната и приемането на еврото”, посочват още от БНБ. ", "date": "2020.01.27", "title": "Менда Стоянова ще променя закона за БНБ"}
{"url": "https://www.novinite.bg/articles/185087/Nov-jivot-za-retro-gradskiya-transport-na-Sofiya", "text": "Нов път за ретро градския транспорт на София. Идеята на общината е старите трамваи, тролеи и автобуси да бъдат реставрирани. Целта е да се превърнат в атракция за жителите и гостите на града. Изоставени. Потънали в ръжда и прах в депото. Така изглеждат днес ретро трамваите на София.„Невероятно културно и подвижно наследство , което ние притежаване и което, в интерес на истината, в момента изгнива по гаражите”, смята вносителят Симеон Ставрев.Планът е общо 28 трамвая, тролея и автобуса да бъдат реставрирани. Случи ли се това, превозните средства може би ще тръгнат по пътя на другите трамваи.Тази мотриса е създадена през 1924 година. Първо е превозвала работници, а след това е била пътническа. Жителите и гостите на София могат да се возят на нея на определени събития. Могат и да я наемат за празници. Такова ли ще е бъдещето и за потъналите в ръжда трамваи?„Едното нещо е да направим някакъв вид музей на историческия състав на София или да го комбинираме заедно с музей на София. Другият вариант е част от тези превозни средства да бъдат в движение”, предлага Ставрев.В столичния общински съвет се обсъжда и дали част от ретро машините могат да се превърнат в кафенета или книжарници.„Ние трябва да намерим отговор, ако тази реставрационна програма е дългосрочна, кой как ще извършва и как ще я финансира. Въпросът тук е концептуален”, смята председателят на Столичния общински съвет Карлос Контрера.Следващата седмица предложението ще бъде гласувано в Столичния общински съвет.", "date": "2020.01.27", "title": "Нов живот за ретро градския транспорт на София"}
{"url": "https://www.novinite.bg/articles/185100/Ot-2-do-20-000-leva-globa-za-prevodachite-na-Pod-igoto", "text": "Издателите на версията на романа \"Под игото\", в която архаичните думи бяха заменени с осъвременени, ще бъдат глобени. На 24 януари Министерството на културата връчи акт за нарушение на издателство \"Византия\" заради превод на думи и фрази в романа на Иван Вазов \"Под игото\".Книгата е издадена със заглавието \"Под игото на съвременен български език\".В края на миналата година Дирекция \"Авторско право и сродните му права\" в Министерство на културата се самосезира след репортаж по темата.Според закона санкцията, която ще бъде наложена на издателството, е в интервала между 2 и 20 хиляди лева. Актът може да бъде обжалван.Мехти Мелидов от дирекцията в Министерството на културата, наложила санкцията, разясни в какво се състои нарушението: \"В случая на това осъвременено издание е нарушена много конкретна норма на закона за авторското право и сродните му права, която предполага след изтичането на срока на времетраене на авторското право, произведението да се използва свободно, но при условие, че се спазват точно ясно изброени в закона хипотези на морални права на автора, които траят вечно\".След като излезе новината за \"превода\" на Вазовото произведение хората в Сопот, Копривщица и Карлово изразиха възмущението си от преработката на романа.По думите на Мелидов преработката на текста сама по себе си е произведение с права. Така хипотетично издателите биха могли да претендират за авторски права и начисления, ако същия текст е препечатан на друго място.Експертът от Министерството на културата изрично подчерта, че всяка преработка в произведение, каквото е \"Под игото\", може да бъде направена единствено след разрешение от страна на ведомството.", "date": "2020.01.27", "title": "От 2 до 20 000 лева глоба за \"преводачите\" на \"Под игото\""}
{"url": "https://www.novinite.bg/articles/185093/Eto-koi-oblasti-i-obshtini-sa-v-gripna-vakanciya", "text": "В грипна ваканция са учениците в София, учебните занятия ще бъдат подновени на 6-и  февруари. Грипна епидемия е обявена в областите Хасково и Кърджали, както и в община Луковит.Главният държавен санитарен инспектор Ангел Кунчев съветва:“Навременното включване на антивирусно лечение е ключово и ако се приеме в първите 24 часа или най-късно до 48-ия, ефектът е много добър“.Учениците от  излизат във ваканция до 5 февруари, включително.Само за два дни броят на заболелите от остри респираторни заболявания е скочил драстично, уточни д-р Лиляна Генчева от Регионалната здравна инспекция в Ямбол.Детските градини и яслите ще продължат да работят, въпреки че отсъстващите в някои от групите надхвърлят 80% и се сформират сборни групи.В областта все още не е обявена грипна епидемия, тъй като броят на заболелите трябва да надвиши 338 заболели на 10 хил. души.. През последните дни броят на болните с остри респираторни заболявания е стигнал епидемични стойности, посочват от РЗИ. Както и в София пловдивските ученици ще се върнат в клас на 6-и февруари.Регионалната здравна инспекция в Пловдив нареди още една грипна ваканция - за Асеновград.. От Регионалната здравна инспекция уточниха, че следят ситуацията, но засега не се налага учениците да спрат занятие.Директорът на инспекцията д-р Атанас Гарев поясни:“В момента няма такива стойности да бъде обявена грипна епидемия. Трябва да наближим 270 на 10 хил., за да се обяви. Освен това трендът трябва да е стремителен нагоре и тогава можем да говорил за епидемична ситуация“., съобщиха от Районната здравна инспекция. Учениците излизат във ваканция до 5 февруари, включително и в петте общини, за които миналата седмица беше обявено, че учебните занимания се  спират до 31 януари, уточни д-р Веселка Мончева от здравната инспекция.Варна е в предепидемична обстановка. Регионалната здравна инспекция свиква заседание на Комисията за борба с острите респираторни заболявания.Очаква се да бъде решено дали да бъде обявена грипна ваканция от утре", "date": "2020.01.27", "title": "Ето кои области и общини са в грипна ваканция"}
{"url": "https://www.novinite.bg/articles/185102/Ot-utre-gripna-epidemiya-e-obyavena-na-teritoriyata-na-Sofijska-oblast-oblast-Pernik-i-oblast-Smolyan", "text": "Регионална здравна инспекция – Софийска област обявява  на територията на  от утре, 28 януари.Регионална здравна инспекция – Смолян обявява  на територията на  от утре, 28 януари.Регионална здравна инспекция – Перник обявява  на територията на  от утре, 28 януари.До второ нареждане се ограничават плановите операции и свижданията в лечебните заведения. Преустановяват се женските и детските консултации.", "date": "2020.01.27", "title": "От утре грипна епидемия е обявена на територията на Софийска област, област Перник и област Смолян"}
{"url": "https://www.novinite.bg/articles/185103/Izvanredni-proverki-na-TEC-Bobov-dol", "text": "Извънредни проверки на ТЕЦ „Бобов дол” са извършени от РИОСВ-Перник през почивните дни, във връзка със сигнали на граждани, съобщиха от екоинспекцията.При проверката на 26 януари е станало ясно, че е имало авариен пробив в пещ на камера на енергиен котел 1 и въведен в експлоатация енергиен котел 2. При проверката е констатирано, че от изпускащо устройство 1 или т. нар. \"голям комин\" се емитират тъмносиви димни газове, дължащи се на разпалването на котела с мазут.Съгласно комплексното разрешително на ТЕЦ \"Бобов дол\" при разпалване емисиите се изпускат през големия комин в рамките на 6 до 8 часа. Заради установени нарушения на дружеството, РИОСВ е наложила принудителна административна мярка още на 24 януари.По силата на заповедта, подписана от директора на РИОСВ, е спряна производствената дейност на дружеството на енергийни котли 1, 2 и 3 в частта производство на електрическа енергия чрез използване на неразрешен вид гориво - биомаса за работата на енергийните котли, както и за използване на отпадъците предимно като гориво или по друг начин за получаване на енергия.Пломбирани още на 24 януари са шредерните инсталации, използвани при раздробяване на отпадъци. Принудителната административна мярка е наложена с цел опазването на околната среда, живота и здравето на хората и предотвратяване и преустановяване извършването на административни нарушения от Закона за опазване на околната среда, както и на други административни нарушения в областта на екологичното законодателство.", "date": "2020.01.27", "title": "Извънредни проверки на ТЕЦ „Бобов дол”"}
{"url": "https://www.novinite.bg/articles/185067/Dnes-Manolova-organizira-forum-za-toplosnabdyavaneto", "text": "Председателят на гражданската платформа \"Изправи се.БГ\" Мая Манолова организира форум за топлоснабдяването днес от 11 часа. Форумът ще е в зала зала So Hall на конферентен център \"Сохо\" в София на ул. Искър 4. На дискусията ще бъде обсъден проектът на Наредба за топлоснабдяването и защитата на правата и интересите на потребителите на топлофикационната услуга.Форумът се организира във връзка с обявената на 13 януари от Министерството на енергетиката процедура за обществено обсъждане. Според нея, в срок до един месец могат да бъдат представени предложения за промени в наредбата. На срещата са поканени представители на Народното събрание, Министерството на енергетиката, Столичната община, омбудсмана, топлофикационните дружества в страната, фирмите за дялово разпределение, потребителски организации и граждани.", "date": "2020.01.27", "title": "Днес Манолова организира форум за топлоснабдяването"}
{"url": "https://www.novinite.bg/articles/185086/Svetovnata-PR-Revolyuciya-na-Maksim-Behar-oglavi-klasaciyata-po-prodajbi-v-Grinuich", "text": "„Световната PR революция“, най-новата книга на Максим Бехар, е на първо място по продажби в един от най-големите книжни центрове у нас – „Гринуич“. Книгата на световно признатия PR експерт и мениджър на водещата PR компания M3 Communications Group, Inc. оглавява топ 10 на най-търсените заглавия за изминалата седмица.Цялата класация можете да видите .Високата читателска оценка идва само няколко дни след бляскавата премиера на „Световната PR революция“ в България. Събитието бе уважено от стотици гости, сред които мениджъри на големи компании, дипломати, журналисти, представители на академичната общност и на шоу бизнеса, които дойдоха да получат лично автограф от автора. Книгата бе представена от  д-р Соломон Паси, президент на Атлантическия клуб в България, проф. Любомир Стойков, PR и медиен експерт, и Виктория Бисерова, управител на издателство „Ентусиаст“, което издава книгата в България.„Световната PR революция“ първоначално излезе в САЩ, където постигна впечатляващ успех. Книгата съдържа мнения на 100 от най-известните PR експерти от 65 страни от 6 континента и е определяна за една от най-добрите в света в областта на PR-a. В продължение на две седмици „Световната PR революция“ бе на първо място по продажби сред новите заглавия в секциите PR, Sales & Marketing и Career Advises на Amazon.com.В България книгата излезе в края на 2019 г. и първият ѝ тираж бе изчерпан за по-малко от месец. „Световната PR революция“ може да бъде закупена , както и от . Тя се предлага и в книжен център „Гринуич“, както и в някои от големите вериги книжарници в страната – Orange, Booktrading, Ciela и други.", "date": "2020.01.27", "title": "„Световната PR Революция“ на Максим Бехар оглави класацията по продажби в „Гринуич“"}
{"url": "https://www.novinite.bg/articles/185060/Istoriyata-na-choveka-basketbol-Kobi-Brajant", "text": "Една от баскет звездите, която светеше най-ярко - Коби Брайънт е родена през 1978 година. Той печели пет титли с ЛА Лейкърс и се превръща в символ на играта с оранжевата топка, която зад Океана е религия.Коби прекарва ранните си години в Италия. След като завършва гимназия, става част от NBA. През 2008 година е MVP. Следващите кампания са белязани от контузии. През декември 2014 задминава Майкъл Джордан и се превръща в третия най-добър реализатор за всички времена в NBA. Само преди часове Леброн Джеймс успя да задмине Брайънт. През 2016 година се оттегля от баскетбола, като в последния си мач реализира невероятните 60 точки.Родното място на Брайънт е Филаделфия, Пенсилвания. Кръстен е на прочутото говеждо от японския град Коби. Син е на баскетболиста Джо Брайънт.През 1984 година, след като прекратява NBA кариерата си, Джо заиграва в италианската лига. Поради тази причина цялото семейство живее в Италия. Там израства Коби, който е еднакво добър както на баскетбол, така и на футбол. През 1991 година семейство Брайънт се завръща във Филаделфия, САЩ, a Коби заиграва в баскетболния отбор на гимназията „Лоуър Мерион“. Той успява да спечели щатския шампионат четири поредни години. Постепенно започва да тренира с Филаделфия 76, мечтаейки за кариера в NBA.Въпреки високите оценки, които Коби има в гимназията, той решава и веднага се втурва към NBA, след като завършва. Той е забелязан от Шарлот Хорнетс, а по-късно преминава в ЛА Лейкърс.Още през втория си сезон с ЛА Лейкърс Коби е избран за титуляр в „Мача на звездите“. Тогава е едва на 19 и се превръща в най-младия в историята на NBA, постигнал това нещо. Гардът после успява да спечели три поредни титли от NBA, заедно със звездния център Шакил О'нийл. Големи концерни подписват дългосрочни договори с Коби в периода 2002-2004.ЛА Лейкърс изпитват сериозни трудности след напускането на О‘нийл през 2004, въпреки чудесните изяви на Коби. Той реализира зашеметителните 81 точки срещу Торонто Раптърс през януари 2006 година. Топреализатор е в лигата през този и следващия сезон. През 2008 Коби Брайънт е избран за „най-ценен играч“ и успява да изведе отбора си до финалите, където тимът губи от Бостън Селтикс. На следващата година ЛА Лейкърс побеждава Орландо Маджик и стават шампиони. През следващия сезон Лейкърс отново триумфира, побеждавайки Бостън Селтикс.Брайънт участва на олимпийските игри през 2008 и 2012, като завоюва златните медали с родината си САЩ, за която играят звезди като Кевин Дюрант, ЛеБрон Джеймс и Кармело Антъни.През април 2013 Коби работи здраво, за да се възстанови, след като разкъсва ахилесовото си сухожилие. В началото на сезон 2013/2014 получава и контузия в коляното. В края на 2014 година изпреварва Майкъл Джордан при топреализаторите в историята на NBA и заема третото място, но сезонът за него приключва, след като получава нова сериозна контузия в началото на 2015 г.Брайънт се завръща в началото на сезон 2015/2016, но не се вписва сред подмладения състав на ЛА Лейкърс. Още в края на 2015 година обявява, че ще сложи край на кариерата си в края на сезона. Той споделя в Player‘s Тribune: „Този сезон е последният, който мога да ти дам/Сърцето ми може да поеме всички удари/Съзнанието ми може да понесе цялото натоварване/Но тялото ми подсказва, че е време да се сбогувам“.През 2016 година в препълнената зала „Стейпълс арена“ Коби извежда ЛА Лейкърс до победата срещу Юта Джаз, отбелязвайки 60 точки за шести път в своята кариера.Един от най-великите баскетболисти прекратява кариерата си. Той е избран 17 пъти за „Мачът на звездите“, веднъж е „най-ценен“ играя на НБА, има 5 титли с ЛА Лейкърс и 2 олимпийски медала със САЩ.След края на последния си мач Коби заявява: „Абсолютна лудост… да седя в центъра на арената и да говоря пред вас, с моите съотборници зад гърба ми, оценявам пътя, който изминахте заедно – преминахме през силни и слаби моменти. Най-важното е, че всички останахме единни през цялото време\".Коби Брайънт не веднъж е показвал любовта си към баскетбола след прекратяването на кариерата си. Той е продуцент и сценарист на лентата „Скъпи Баскетбол“, която спечели Оскар за най-добър късометражен филм.Брайънт се жени за 19-годишната Ванеса през април 2001. Двойката има 4 дъщери – Наталия, Джина, Бианка и Капри.На 26 януари 2020 година Коби Брайънт загива в катастрофа с личния си хеликоптер. Джина също е една от жертвите на трагичния инцидент заедно с още 7 души.", "date": "2020.01.27", "title": "Историята на човека-баскетбол - Коби Брайънт"}
{"url": "https://www.novinite.bg/articles/185062/Cenite-na-hranite-na-edro-skachat-s-blizo-5", "text": "Индексът на тържищните цени (ИТЦ), който отразява цените на хранителните стоки на едро, скочи през последната седмица с 4,72 на сто, до 1,597 пункта, съобщава Държавната комисия по стоковите борси и тържищата (ДКСБТ). От началото на годината ИТЦ се е повишил с 7,47 процента.Цената на оранжерийните домати се понижи тази седмица с 3 процента до 2,60 лева за килограм, а цената на оранжерийните краставици се увеличи с 13,3 на сто до 3,40 лева за килограм. Картофите поевтиняват с 4,0 на сто и се продават по 0,72 лева за килограм. Морковите поевтиняват с 2,9 на сто и се търгуват по 0,68 лева за килограм. Цената на зелето пада с 10,9 на сто до 0,49 лв./кг. Червените чушки поскъпват с 0,7 на сто, средно до 3,02 лева.Ябълките поевтиняват с 8,4 на сто, до 1,09 лв./кг. Лимоните поскъпват с 4,3 процента и се продават по 2,16 лева за килограм. Бананите се предлагат по 2,20 лева за килограм; портокалите - по 1,35 лв./кг; мандарините поевтиняват с 2,9 на сто - до 1,65 лева за килограм.Кравето сирене поскъпва с 0,2 на сто и се търгува по 6,26 лв./кг; кашкавалът, тип \"Витоша\", се купува по 10,46 лв./кг. Олиото поскъпва с 1,5 на сто и се продава по 2,05 лева за литър. Пакетче краве масло от 125 грама се продава по 2,20 лева. Пилешкото се търгува по 4,10 лева за килограм на едро в края на седмицата. Захарта поскъпва с 0,8 на сто до 1,30 лв./кг. Брашното, тип \"500\", поскъпва с 5,6 на сто до 0,95 лева/кг. Цената на ориза се задържа 1,98 лева за килограм. Яйцата се продават средно по 0,21 лева за брой.", "date": "2020.01.27", "title": "Цените на храните на едро скачат с близо 5%"}
{"url": "https://www.novinite.bg/articles/185066/VIDEO-Velikani-v-sporta-skarbyat-za-Kobi-i-ne-mogat-da-povyarvat", "text": "Шесткратният шампион в НБА Майкъл Джордан, футболистите Лионел Меси и Кристиано Роналдо, тенисистът Рафаел Надал и много други известни спортисти изказаха съболезнованията си във връзка с един от най-великите баскетболисти Коби Брайънт.Хеликоптер с 41-годишния Брайънт и 13-годишната му дъщеря Джана снощи катастрофира в хълмовете край градчето Калабасас, щата Калифорния.“Думите не могат да опишат болката, която чувствам. Обичах Коби, той ми беше като по-малък брат. Често разговаряхме, много ще тъгувам за тези разговори. Той беше силен съперник и един от най-великите играчи”, заяви Джордан.“Събудих се, научавайки ужасната новина за трагичната гибел на един от най-великите спортисти в света. Загинаха Коби Брайънт, дъщеря му Джана и други пасажери. Моите съболезнования. Аз съм в шок”, написа Надал в Туитър.“Коби беше истинска легенда и източник на вдъхновение за мнозина. Изказвам моите съболезнования към неговото семейство и приятели, както и към всички, загинали в тази катастрофа”, написа Роналдо в Инстаграм, публикувайки снимка на Брайънт.“Напусна ни един истински гений”, заяви Лео Меси. ", "date": "2020.01.27", "title": "(ВИДЕО) Великани в спорта скърбят за Коби и не могат да повярват"}
{"url": "https://www.novinite.bg/articles/185085/Manolova-Da-se-vavede-yasen-obrazec-na-smetkata-za-parno-i-topla-voda", "text": "Да се въведе образец на сметката за парното с ясни реквизити – какво количество топлинна енергия е начислена на потребителя – за гореща вода, сградна инсталация, общи части, парно - и образецът да е ясен и разбираем за гражданите. Това каза на форум, организиран от „Изправи се.БГ” в София Мая Манолова, председател на гражданската платформа, като добави, че платформата ще изпрати писмено до Министерството на енергетиката (МЕ) своето становище в рамките на срока на общественото обсъждане на новата наредба за топлофикациите, който изтича на 13 февруари 2020 г.. Тя обясни, че на 13 януари 2020 г.Министерството на енергетиката предложи проект на наредба за топлофикациите. Проблемите в топлоснабдяването водят до високи сметки на парното и топлата вода и до неясни и несправедливи фактури за гражданите, подчерта Манолова. Сега гражданите имат право единствено да плащат. Други органи решават вместо гражданите и не носят отговорност за решенията си. КЕВР определя цените, но гражданите не могат да ги обжалват. Топлофикациите доставят топлинната енергия, отчитат топломерите и правят настройките, но хората не могат да обжалват. Дружествата за разпределение на топлинна енергия пък разпределят енергията, но не проверяват за грешки и не дължат обяснения на гражданите за грешки.Това е омагьосан кръг и ако не се промени Законът за енергетиката, това ще продължи, каза Манолова. Тя посочи, че Министерството на енергетиката няма визия, политическа воля и стратегия за сектор топлоснабдяване, така че да защитят гражданите от двата монопола – на фирмите за дялово разпределение и на топлофикациите. Новата методика си е старата методика и тя е толкова незаконна, колкото и  старата. ВАС отново ще я отмени, каза Манолова, визирайки първоинстанционното решение на ВАС да се отмени наредбата, защото не гарантира справедливо разпределение на топлинната енергия в сградите. Още през 2016 г. МЕ обеща да направи промените в Закона за енергетиката и наредбата за топлоснабдяването.Този ангажимент за съжаление не беше изпълнен. Имахме жалби до ВАС, Конституционен съд, до КЕВР, еврокомисари, европейския омбудсман, но всичко остана без последици, защото няма политическа воля и желание от органите за реална реформа в сектора на топлоснабдяването в полза на законните права и интереси на гражданите и потребителите, подчерта Манолова. Новата наредба е поредното разочарование и поредната имитация на промени, прах в очите на хората, че уж се правят промени в полза на потребителите, които само в София са над 440 хиляди души, каза Манолова. Преди сградната инсталация беше между 10 и 20 %, сега е между 20 и 40 %. Това е против интересите на гражданите, а дружествата за дялово разпределение си определят и нагаждат числата, както преценят. Вече имаме жалба от етажна собственост в Пловдив, в която хората са си определили сградна инсталация 20 %, а фирмата за дялово разпределение им начислява 32 %.Хората нищо не могат да направят, а горещият картоф се хвърля от институциите на етажните собствености, които да решават, като после решенията им не се спазват от фирмите за дялово разпределение. Манолова посочи още, че се въвежда и т.нар. топлинен товар на сградната инсталация, тоест допълнителна такса за извършването на настройки по инсталацията. Но няма яснота кой ще определя тези топлинни товари и кой носи отговорност, ако те са грешно определени. Как собствениците ще влияят на определянето им и какво става, ако са грешни, не става ясно в наредбата, каза Манолова.Като особено фрапиращо тя посочи и определянето на максимално количество гореща вода в дадена сграда от един потребител, когато водомерът му е повреден или няма водомер. В такива случаи този праг се определя на 140 литра на денонощие на един потребител. Докато друга наредба допуска до 120 литра. Тоест кое е вярно, попита Манолова и прогнозира пълен хаос със сметките.В тази наредба разходът за подгряване на един кубически метър вода е различен от обичайния разход, който е обичайно около 50-60 киловатчаса или до 90 киловатчаса максимално възможен, а сега в наредбата са определени норми от над 150 киловатчаса, посочи още тя. Защо е това повишение, попита Манолова. Тя благодари на Столичната топлофикация, на Топлофикация Перник, експертите от КЗП, гражданско движение „ДНЕС“, Сдружението за правна защита на потребителите, сдружение Активни потребители, фирма Техем, граждански експерти и НПО, дошли на форума. КЕВР, Столична Община и МЕ не са тук. 440 хил. потребители само в София са пряко засегнати от наредбата, но Общината не изпрати представител на това гражданско и експертно публично обсъждане, каза още Манолова. Участващите граждански организации изразиха възмущение, че представители на Народното събрание и Министерството на енергетиката не са уважили форум, на който се обсъжда тема, касаеща голяма част от населението на България. Някои от участниците се обявиха и за отпадане на фирмите за дялово разпределение и съобщенията към фактурите, които, по думите им, са незаконни. Те определиха и като престъпно нарушение и на Закона за счетоводството липсата на лични счетоводни партиди на клиентите и изказаха недоволство от работата на КЕВР.", "date": "2020.01.27", "title": "Манолова: Да се въведе ясен образец на сметката за парно и топла  вода"}
{"url": "https://www.novinite.bg/articles/185074/Novo-prouchvane-Rakat-moje-da-e-zarazen", "text": "Ново проучване сочи, че ракът може да бъде заразен, предава International Business times.Според проучване на канадски учени бактериите, живеещи в нашите черва, играят значителна роля при различни здравословни състояния като затлъстяване, възпаления и дори рак, които са неинфекциозни заболявания. Учените предполагат, че тези заболявания могат да се предават от човек на човек чрез микробиоми.Според проучването, публикувано в списанието Science, болестите, които обикновено се считат за неинфекциозни, могат да се предават между хората чрез чревните микроби. Учените направили тестове върху мишки, които установили, че ако на микробиомите на здрава мишка се заменят с такива от затлъстяла, то тогава при здравото животно след определен период се наблюдава затлъстяване. От Световната здравна организация предполагат, че определени заболявания могат да се предават по генетичен път, както и заради определени фактори в околната среда. Експертите от СЗО обаче отхвърлят вероятността ракът да бъде заразно заболяване.", "date": "2020.01.27", "title": "Ново проучване: Ракът може да е заразен"}
{"url": "https://www.novinite.bg/articles/185078/Novo-20-Na-agresivni-pacienti-moje-da-se-otkaje-pregled", "text": "Право на отказ за преглед и лечение на агресивни пациенти ще имат лекарите и зъболекарите. Това е записано в новия национален рамков договор, който е публикуван в „Държавен вестник“ и ще важи за следващите три години.Докторите ще могат да отказват лекарска помощ на пациенти, които им налитат с юмруци, псуват ги, или ги заплашват. Изключение се прави само, ако пациентът е в тежко спешно състояние и може да умре, допълва \"Монитор\".\"На лицата, които възпрепятстват оказването на медицинска или дентална помощ или накърняват личното и професионалното достойнство на лекаря, може да не се окаже такава, с изключение на състояния, застрашаващи живота им“, се казва дословно в текста на НРД.От тази година в документа е фиксирано стриктно как директорите на болници и ръководителите на центрове в доболничната помощ да разпределят парите по клинични пътеки от НЗОК между лекарите, медицинските сестри, лаборантите, фелдшерите и дори санитарите.Те трябва да заделят не по-малко от 50% от тези средства за разходите за персонала. Това означава за месечни възнаграждения и осигуровки.От този процент 80 на сто трябва да бъдат само за заплати на подчинените им.Въпросните цифри ще могат да бъдат променяни само ако министърът на здравеопазването разреши това писмено по направено от директора на болницата или управителя предложение.Минималното съотношение между разходите за лекарите и специалистите по здравни грижи в лечебните заведения от структурата на разходите за медицински персонал е 1,6 към 1, или 64% към 36 на сто.В националния рамков договор е записано още, че приоритетно със средствата от увеличението на месечните стойности на лечебните заведения за болнична помощ се осигуряват разходи за персонал, както и за дейностите, свързани с майчино и детско здравеопазване, със спешността и лечението на онкологично болни пациенти.", "date": "2020.01.27", "title": "Ново 20: На агресивни пациенти може да се откаже преглед"}
{"url": "https://www.novinite.bg/articles/185069/Po-vash-signal-Kade-e-Amara", "text": "Наш читател ни сигнализира за Фейсбук групата - \" Къде е Амара\". В нея собствениците търсят своето куче, вече два месеца. Предлагат и възнаграждение, на човека който ще върне Амара. Молим Ви за съдействие, ако сте виждали това сладко куче, да ни сигнализирате.", "date": "2020.01.27", "title": "По ваш сигнал: Къде е Амара?"}
{"url": "https://www.novinite.bg/articles/185072/Nameriha-trup-v-shahta-vav-Vraca", "text": "Труп на клошар бе намерен в шахта до КАТ във Враца, научи агенция BulNews.Страшната картина видял първи тази сутрин друг бездомник, който веднага подал сигнал в полицията. Минути след съобщението екип полицаи пристигнали на мястото.  Мъжът разказал пред тях, че дошъл при тръбите на централното парно в района на КАТ-Враца, за да се постопли от студа, както правел често, но този път гледката го смразила. Тялото, на мъртвия бездомник е откарано в моргата, където ще му бъде направена аутопсия. По неофициална информация по него няма следи от насилие, а най-вероятната причина за неговата смърт е измръзване.Повече подробнисти се очакват в утрешния бюлетин от полицията.", "date": "2020.01.27", "title": "Намериха труп в шахта във Враца"}
{"url": "https://www.novinite.bg/articles/185081/Masovi-proverki-v-noshtnite-zavedeniya-i-kontrol-po-patna-bezopasnost-v-Sliven-i-Kotel", "text": "Акцията е с цел обезпечаване сигурността на децата на обществени места, ограничаване на противообществените прояви и престъпления от и срещу малолетни и непълнолетни лица, проверка на лицензионния режим на питейните и увеселителни заведения, спазване изискванията на закона за закрила на детето, закона за частната охранителна дейност, наредбата за обществения ред на територията на община Сливен и Котел и изискванията за пожарна безопасност на обектите. В град Сливен операцията е проведена през нощта на 24 срещу 25 януари от служители на РУ- Сливен, Специализираните полицейски сили и РСПБЗН-Сливен в нощните заведения, клубове и игрални зали. В Котел акцията е осъществена на 25 срещу 26 януари на обществени места и заведения в града. В Сливен са извършени проверки на 91 автомобила и 353 лица. Проверени са 32 обекта, извършен е контрол по отношение на частната охранителна дейност. В заведенията не са установени сериозни нарушения и присъствие на малолетни лица. По контрола за безопасност на движението са констатирани 48 нарушения. Иззети са 5 шофьорски книжки за неплатени глоби, съставени са актове и фишове за неправилно паркиране в района на завадения, нередовни документи, светлини, неизползване на обезопасителни колани и други. Прекратена е регистрацията на 2 автомобила за технически неизправни превозни средства- затъмнени стъкла и неизправно шумозаглушително устройство на автомобила. Съставен е акт на водач, който с поведението си е създал опасност на пътя, като е хванат да извършва дрифт в района на кръговото кръстовище на бул.“Г.Данчев“. Нарушението е извършено около 01,00 часа на 25 януари. Водачът е момче на 19 години от град Сливен. Управлявал е лек автомобил „Опел Корса“, когато е забелязан от полицейски екип, който се е движил по ул.“Добри Добрев“ в посока бул.“Г.Данчев“. Нарушителят е последван от полицейските служители, спрян и санкциониран. На обществени места в Котел са установени 8 непълнолетни, без придружители, след 22,00 часа. Съставени са 8 протокола за предупреждение по ЗМВР. В хода на операцията са извършени проверки на 42 лица, 31 превозни средства, 13 заведения и игрални зали.", "date": "2020.01.27", "title": "Масови проверки в нощните заведения и контрол по пътна безопасност в Сливен и Котел"}
{"url": "https://www.novinite.bg/articles/185063/80-sa-jertvite-na-koronavirusa", "text": "Жертвите на коронавируса в Китай продължават да се увеличават. Броят на смъртните случай достигна 80, след като 24 души починаха в провинция Хубей, откъде тръгна заразата.В цялата страна са регистрирани над 700 нови случая, с което потвърдените жертви са вече 2744. Китайското правителство обяви, че ще удължи срока на почивните дни по случай Лунната нова година до 2 февруари.Целта е да се засили превенцията и контролът върху новия коронавирус.", "date": "2020.01.27", "title": "80 са жертвите на коронавируса"}
{"url": "https://www.novinite.bg/articles/185080/Geshev-s-ataka-kam-prezidenta-pita-Konstitucionniya-sad-za-imuniteta-na-darjavniya-glava", "text": "Главният прокурор Иван Гешев е изпратил до Конституционния съд (КС) искане за задължително тълкуване на чл. 103 от Конституцията на България – норма, отнасяща се до имунитета на президента и вицепрезидента на страната.Според ръководителя на държавното обвинение разкриването на смисъла на тази разпоредба е необходимо, тъй като „нормата е лаконична“ и „не дава еднозначен отговор“ на поставения въпрос.Според основния закон Президентът и вицепрезидентът не носят отговорност за действията, извършени при изпълнение на своите функции, с изключение на държавна измяна и нарушение на Конституцията. Обвинението срещу тях се повдига по предложение най-малко на една четвърт от народните представители и се поддържа от Народното събрание, ако повече от две трети от народните представители са гласували за това, съобщи Дарик.Конституционният съд го разглежда в едномесечен срок. Ако бъде установено, че президентът или вицепрезидентът са извършили държавна измяна или са нарушили Конституцията, пълномощията им се прекратяват.Двамата не могат да бъдат задържани и срещу тях не може да бъде възбудено наказателно преследване.Според главния прокурор обаче трябва да бъде тълкувано съдържанието и разкрит смисълът на понятията „държавна измяна“ и „нарушение на Конституцията“, за да се избегне противоречиво прилагане на тази правна уредба, както и настъпването на небглагоприятни за националната правна система последици.Гешев разпореди проверка на разследванията срещу лица с две или повече делаВ искането си Гешев настоява още Конституционният съд да каже дали е законосъобразно да бъдат извършвани проверки и образувани наказателни производства срещу президента и вицепрезидента, ако в хода на дейността им след встъпването им длъжност компетентните органи разкрият, че са налице данни за извършено от тях престъпление.", "date": "2020.01.27", "title": "Гешев с атака към президента, пита Конституционния съд за имунитета на държавния глава"}
{"url": "https://www.novinite.bg/articles/185098/Urokat-na-Brajant-Nikoga-ne-e-kasno-da-preotkriesh-sebe-si-Nikoga", "text": "Ако животът е пиеса, смъртта е неговата завеса. Когато последните аплодисменти заглъхнат и финалният поклон е направен, завесата се спуска - тежка, достолепна и безкомпромистна. Рано или късно, тя застава между публиката и сцената, но това, че вече не виждаме главния герой, не означава, че той е престанал да съществува. . Днес целият свят се опитва да осмисли една ужасяваща трагедия. Да открие някаква логика и продължение в безпощадната неумолимост на преждевременно прекъснатия живот. Може би единственият начин да го направим е да надникнем там, зад завесата... Мисля, че мачът беше срещу Кливланд... не съм сто процента сигурен. Изглеждаше прекалено слабичък, а главата му бе следвана навсякъде от малък облак ситни черни къдрици. Първото нещо, което забелязах обаче, бе начинът, по който се движеше. В пружиниращата му походка имаше самоувереност, дори арогантност.  - тялото му се сгъваше ниско до паркета в търсене на най-подходящия момент и място да се разгъне... като чудовищна експлозия. И когато това се случеше, нямаше сила на този свят, която да може да го спре. Беше ясно... Не - .Второто нещо, което забелязах бе, че Кобе не обичаше да подава топката. И почти не комуникираше със съотборниците си нито на игрището, нито извън него. И... не се усмихваше. . Нещо, което не му позволяваше да се довери на нищо извън себе си.В следващите години Кобе превзе лигата. Вкарваше, когато и откъдето си поиска. Правеше неща, които не бяхме виждали. Едно от любимите ми негови изпълнения беше срещу отбора на Вашингтон. Гледал съм го поне хиляда пъти. Брайънт тръгна с топката от дъгата за три точки, вкамени защитника си със зашеметяващо бърз кръстосан дрибъл, нахлу към коша, където го чакаха двама огромни противника и излетя... И продължи да лети.Беше цяло чудо, че не си счупи главата в бясно пристигащото към лицето му табло. Когато най-после завърши полета си с тротилова забивка, дори съдиите бяха зяпнали вцепенени от възхищение. Наричат НБА лигата на извънземните. Откъде тогава бе пристигнал Кобе?На коя успоредна вселена дължахме тази аномалия? Кобе бе стихия. Сравняваха го с Джордан.  Не се доверяваше на никого. Бе станал отшелник в собствения си отбор. Онази, тъмната част от него сякаш бе започнала да надделява. Често стреляше през двама, трима защитници, дори когато имаше непокрит съотборник под коша. Мачовете на Лейкърс се превърнаха в безкрайни сола. Играчите страняха от него. Треньорите му го наричаха неуправляем. Бе себичен, труден, сприхав, егоистичен. Започнаха да го наричат примадона. Не закъсняха и скандалите извън залата. Съдебното дело в Колорадо. Изневерите. Обвиненията. Конфликтът със собствените му родители. Кобе сякаш потъваше в тресавище, дърпан към дъното от противоречивата същност на собствения си гений. . Не е лесно да се преоткриеш на 30 години. Да признаеш грешките си. Да напишеш Метаморфозата на Кафка наобратно. Но както знаем, Кобе беше враг номер едно на гравитацията, включително своята собствена. Нищо повече нямаше да бъде същото Топката спря да потъва в ръцете му като в Мариянската падина - Кобе подаваше! При това органично и с готовност. Предварително заучените отиграванията на отбора вече не бяха прекъсвани наполовина от внезапните му изстрели. Лицето му все по-често се озаряваше от голяма искряща усмивка. Той се движеше по паркета с по-особена лекота. . Кобе вече не играеше в полза на себе си... той играеше в полза на самата игра - на нейното стогодишно намерение да открие съвършенството в синхронното усилие на един идеално съчетан квинтет.  Но това не беше всичко. Превъплъщението на Кобе имаше повторение. И то не само едно. Гледахме ги едно след друго на забавен кадър и на игрището, и извън него. . Отговаряше спокойно и приятелски дори на най-неуместните журналистически въпроси. Разтвори широко вратите към себе си и даде възможност на целия свят да открие интелекта, речника и ерудицията му. . Тъй като бе израснал в Италия, Брайънт имаше особен афинитет към европейската култура и манталитет. Обичаше изкуството, литературата, модата, футбола. Беше полиглот и даваше интервюта на перфектен италиански и испански. .Междувременно печелеше всичко - шампионски титли, световни първенства, олимийски златни медали, трофеи за най-полезен играч на лигата и т.н., и т.н. Сега вече, след всеки негов успех, съотборниците му го носеха на ръце. Искаха да бъдат в близост до него. Да му помагат и да търсят помощ от него. Дори противниците му го обичаха. .Знаеше идеално, че в крайна сметка времето е непобедено и реши, че  Стана педант в тренировките и храненето. Беше любопитен, търсещ, питащ. Подготвяше с часовникарска прецизност всяко свое мускулно влакно. Занимаваше съзнанието си с медитация и тялото си с плиометрика. Четеше и се образоваше непрекъснато за най-новите тенденции във възстановяването. След като контузи коляното си, отиде в Дюселдорф за терапия със стволови клетки. Все още мачкаше гравитацията, но искаше да запази ставите си за колкото се може по-дълго. И обрече безкрайни месеци на усъвършенстване на стрелбата си. . Печелеше мачове в последните секунди от невъзможни положения. Дори след най-откачените му изстрели, мрежичката имаше чувството, че я очаква топка. Но това не му беше достатъчно - едно лято, докато останалите играчи сърбаха дайкирита на Хаваите, Кобе нае великия център Хаким Олайджуон, за да го научи как да играе с гръб към коша. Следващия сезон Кобе изпепели лигата с кавалкада от вълшебни финтове извадени директно от репертоара на Хаким.. Направи го с неистово, усилие, постоянство и интелект. И когато се завърна в игра отново бе неупазим. В резюмето му има много постижения, но той отказа да гони рекорда на Карийм Абдул-Джабар за най-много точки в историята на лигата. Новият Кобе нямаше нужда от това. Той вече бе открил мястото си сред стенописите на баскетболната базилика.  Кобе изигра последния си мач на 13 Април, 2016. В сблъсък с Юта Джаз, 37-годишният Брайънт вкара зашеметяващите 60 точки и донесе победа на своите Лейкърс.. Бе време отново да преоткрие себе си. През последните пет години Брайънт се превърна в успешен бизнесмен, филантроп, инвеститор, медиен магнат, лектор, баскетболен анализатор и всеотдаен баща на дъщерите си. Познанията му във всички тези области могат да бъдат характеризирани като енциклопедични..  И когато излизате смълчани от театъра, не забравяйте да вземете със себе си пиесата. Пиесата на един кратък, но изумителен живот. Неговата постановка продължава. В нея има геройства, приключения, разочарования, слава и рекорди, но това което я прави достойна за бис, е големият урок, който винаги ще носи в себе си.  Кобе Брайънт преоткри себе си като играч, като съотборник, като професионалист, като съпруг, като родител и най-вече като човек. Това трябваше да е последният поклон, но споменът за Кобе ненадейно ме помоли да завърша с неговите собствени думи. Тези, за които бе награден с наградата „Оскар”. . Поредното му неочаквано и искрено превъплъщение... този път в автор. Думите му бяха превърнати във филм. Филмът спечели „Оскар”. Днес писмото му към баскетбола звучи като писмо къв всички нас - тези, които са избрали да носят в себе си неговата красива пиеса. (От Кобе Брайънт)", "date": "2020.01.27", "title": "Урокът на Брайънт: Никога не е късно да преоткриеш себе си. Никога!"}
{"url": "https://www.novinite.bg/articles/185097/60-godishen-maj-se-samoubi-v-sgradata-na-Darjavna-agenciya-Nacionalna-sigurnost", "text": "60-годишен мъж се самоуби в сградата на Държавна агенция \"Национална сигурност\", съобщи bTV.Самоубийството е станало малко преди 14 ч.По първоначална информация мъжът е използвал самоделно оръжие. Самоличността му все още не е установена, той е влязъл в сградата най-вероятно като посетител.", "date": "2020.01.27", "title": "60-годишен мъж се самоуби в сградата на Държавна агенция \"Национална сигурност\""}
{"url": "https://www.novinite.bg/articles/185079/Stoichkov-za-Kobi-Naj-harizmatichniyat-sportist-v-sveta", "text": "Легендата на родния футбол Христо Стоичков стана поредната голяма световна звезда, която изпрати послание след черната вест за кончината на Коби Брайънт. Камата изказа своята почит към загиналия в катастрофа с хеликоптер заедно с още 8 души Коби.Ицо, който живее в Маями, използва за трибуна профила си в Инстаграм, за да покаже чувествата си след трагедията с Мамбата, както бе прякорът на баскетболната икона, оставаща завинаги на 41 години.\"Той бе най-харизматичният спортист в света. Почивай в мир. #8 #24\", написа Стоичков на испански език под снимка на Коби с екипа на ЛА Лейкърс, добавяйки номерата, с които игра за \"езерняците\".", "date": "2020.01.27", "title": "Стоичков за Коби: Най-харизматичният спортист в света!"}
{"url": "https://www.novinite.bg/articles/185065/Vijte-koi-sa-pobeditelite-v-igrata-Novinitebg-i-1917", "text": "Този януари, точно сто години след края на Първата световна война, носителят на „Оскар“ и режисьор, Сам Мендес ще ни върне на фронта с епичната военна драма .Използвайки неповторимия си авторски стил, Мендес разказва забележителна, едновременно красива и жестока история за приятелство, чест и жертвоготовност и ни разкрива малко позната страна на един от най- големите и тежки военни конфликти в историята на човечеството.Честито на спечелилите! ", "date": "2020.01.27", "title": "Вижте кои са победителите в играта Novinite.bg и \"1917\""}
{"url": "https://www.novinite.bg/articles/185094/Saundtrakat-kam-HBO-poredicata-Chernobyl-poluchi-statuetka-GRAMMYR", "text": "Церемонията по връчване на награди се състоя преди броени часове в Deutsche Grammophon,  и   , бяха удостоени със статуетки за “Най-добър саундтрак за визуална медия” () и респективно за ”Най-добро изпълнение на симфоничен оркестър” за произведението на Andrew Norman – “Sustain“.Този успех акцентира върху непрекъснатата отдаденост на Deutsche Grammophon към качеството на артистите, иновация, многообразие и международно развитие на класическата музика.Наградите , които са признание както за артистични, така и за технически постижения, са най-престижните награди в звукозаписната индустрия. Освен в двете категории, в които бе отличен, лейбълът Deutsche Grammophon получи номинации и в няколко други категории: “Най-добър аранжимент, инструментал или акапела” за произведението на John Williams – ““; “Най-добро изпълнение на симфоничен оскестър” за изпълнението на Mirga Gražinytė-Tyla на произведението “Weinberg’s Symphonies Nos.2 & 21“; “Най-добър оперен запис” за “” на Christian Thielemann; “Най-добро класическо инструментално соло” за Yuja Wang с “““Най-добра съвременна класическа композиция” за Andrew Norman и ““.По време на церемонията “Жълтият лейбъл” беше представен от супер звездата на класическата музика, пианиста , който заинтригува публиката с вълнуващо изпълнение на“I Sing the Body Electric” от , с хореография от Debbie Allen.“”, коментира . “", "date": "2020.01.27", "title": "Саундтракът към HBO поредицата \"Chernobyl\" получи статуетка GRAMMY(R)!"}
{"url": "https://www.novinite.bg/articles/185057/POTRESAVAShtO-VIDEO-Tragediyata-e-ogromna-Ednata-ot-shterkite-na-Kobi-Brajant-e-bila-v-helikoptera", "text": "Лошите новини след смъртта на легендарния баскетболист Коби Брайънт не свършват. На борда сред загиналите петима пасажери е била и 13-годишната му дъщеря Джиана Мария Оноре - Джиджи, която е била изгряваща баскетболна звезда.Баща и щерка са били на път към Академия Мамба за баскетболна тренировка, когато е станала катастрофата с частната летателна машина на НБА иконата. Академията е в близост до мястото на инцидента. Пасажери са били и съотборничка на Джиана, както и нейният баща, а петият загинал е пилота на хеликоптера.Джиана Мария-Оноре Брайънт е втората по възраст дъщеря на Коби и съпругата му Ванеса. 13-годишната Джиджи има още три сестри - Наталия (17), Бианка (3) и Капри, която се роди през юни миналата година.", "date": "2020.01.27", "title": "(ПОТРЕСАВАЩО ВИДЕО) Трагедията е огромна! Едната от щерките на Коби Брайънт е била в хеликоптера"}
{"url": "https://www.novinite.bg/articles/185061/Ne-5-a-9-dushi-sa-zagubili-jivota-si-v-helikoptera-na-Kobi", "text": "Трагедията около кончината на великия Коби Брайънт става трудна за описване. От полицията в Калабасас, Калифорния обявиха, че на хеликоптера е имало 9 души, а не 5 както се смяташе предварително. И деветимата са мъртви.Сред тях идентифицирани са трима – Коби Брайънт, дъщеря му Джиана и баскетболният треньор Джордж Алтобели.Най-вероятно сред останалите на борда е имало други съотборнички на Джиана и техни родители, които са пътували към „Мамба Академи“ за мач на момичетата, който е трябвало да се проведе в неделя по обяд тамошно времеВ залата на академията са се били събрали хиляди зрители, чакайки да зърнат именно Коби. Така и не са го дочакали, защото частната летателна машина на легендата се свлече поради лошите метереологични условия и погуби него, дъщеря му Джиана, както и още 7 души.", "date": "2020.01.27", "title": "Не 5, а 9 души са загубили живота си в хеликоптера на Коби"}
{"url": "https://www.novinite.bg/articles/185088/Razbi-se-samolet-s-83-dushi-na-borda", "text": "Самолет на авиокомпанията Ariana Afghan Airlines се разби в източната част на Афганистан, съобщават световните агенции, като се позоват на местните власти. Говорителят на губернатора на Газни Ариф Нури уточни, че инцидентът е станал в района Дех Як в провинция Газни.По данни на телевизия TOLOnews на борда на пътническия самолет са се намирали вероятно 83 души. Телевизията посочва, че въпросната местност е под контрола на талибаните. Към мястото са заминали „специални сили“.По предварителна информация лайнерът е пътувал от град Херат за столицата Кабул.", "date": "2020.01.27", "title": "Разби се самолет с 83 души на борда"}
{"url": "https://www.novinite.bg/articles/185090/Ninova-Dnes-svetat-obrashta-pogled-kam-minaloto-zashtoto-prestapleniyata-i-jertvite-ne-biva-da-se-zabravyat", "text": "Отбелязваме Международния ден в памет на жертвите на Холокоста. Поклон. Това е най-мрачният период в историята, отнел живота на милиони жени, мъже и деца. Днес светът обръща поглед към миналото, защото престъпленията и жертвите не бива да се забравят, но поуките също - да сме непримирими към насаждане на омраза, към всеки акт на насилие и разединение. БСП остава непоколебима срещу всяка дума и действие, които могат да накърнят изконните човешки ценности, права и достойнство. Гордеем се, че българският народ спаси евреите и това се признава в цял свят.", "date": "2020.01.27", "title": "Нинова: Днес светът обръща поглед към миналото, защото престъпленията и жертвите не бива да се забравят"}
{"url": "https://www.novinite.bg/articles/185096/Fenklubat-na-Loko-Pd-plashi-s-blokadi-pod-tepetata-i-iska-sreshta-s-Bojko-Borisov", "text": "Представители на фенклуба на  Локомотив Пловдив обявиха днес на пресконференция, че настояват за среща с премиера Бойко Борисов, защото напрежението под тепетата може да ескалира. Причината за това е, че черно-белите привърженици не са доволни, че държавата е готова да дострои стадион \"Христо Ботев\", а за стадион \"Локомотив\" досега не са предвидени подобни средства.Ето какво заявиха още от фенклуба на пресконференцията Атанас Нейков, адв. Димитър Колев, адв. Иво Стойчев, Николай Спасов и Емил Геранов:През седмицата имахме среща с феновете в много широк обхват. Това е причината и да ви поканим, за да си кажем мнението по някои важни теми за нашата общност и град Пловдив. Искаме да поканим Бойко Борисов на съвместна среща, която да се проведе в МС с него, финансовия министър и министъра на спорта. Мотото на тази среща ще бъде равнопоставеност между Ботев и Локо и да не се разделя града на две. Знаете, че преди известно време Борисов обяви, че държавата ще построи стадион Христо Ботев с държавни пари. Кметът и областният управител ни обещаха да ни направят среща с Бойко Борисов, но вече месец и половина такава не е осъществена. Ние като фенове на Локо Пд сме на мнението, че ако държавата има желание да изгражда футболни стадиони в Пловдив, то трябва да се започне от стадион Пловдив. Заблудата, че стадион Христо Ботев и стадион Локомотив са градски стадиони е несъстоятелна. Стадион Пловдив е бил домакин на редица футболни събития в десетилетията, в които функционираше.Във връзка с изграждането на стадион Пловдив информацията, която имаме е, че преди 2 години на архитект и на екипа му са възложени задания за проектиране на строителството на този стадион. Обследването е направено и се е стигнало до 13 етапа. Първите 3 етапа предвиждат 15 милиона лева, с които този стадион ще бъде регистриран за А група и за предварителните кръгове на Лига Европа. Като цяло спортните обекти в града са в състояние, в което не трябва да се намират. Спортен комплекс Локомотив и стадион Пловдив са пример за това до какво довежда нехайството. През 2004 на Лаута падна цяла трибуна. Малко по-късно се обследва целият стадион Локомотив и затвориха още една трибуна. После по времето на Марешки бе бутната още една трибуна – Бесика. Истинско чудо е че успяхме да домакинстваме в мачовете от Европа. Няма стратегия за развитие на спортните обекти. Ако се прецени, че е невъзможно да се довърши стадион Христо Ботев, ние апелираме за пълна равнопоставеност при финансирането на двата клуба.Искаме колкото средства се отпуснат за стадион Христо Ботев, толкова да бъдат отпуснати и за Локомотив. До този момент винаги, когато са отпускани пари са отпускани и на двата клуба по равно. И днес това е нашият апел. Всяка информация с изграждането на само един стадион поражда голямо напрежение. В сряда на тази среща, която проведохме, имаше над 200 души. Идеята беше да се блокира целия град. След разговори с полицията, които ни помолиха, това да не се случва, решихме да запазим добрия тон. Ние не сме против да се построи стадион Христо Ботев. Нека се знае. Но щом ще се помага на единия клуб, нека се помогне и на другия.Ние не смятаме, че държавата е длъжна на някого. Но щом държавата е решила да обърне лице към спорта, то нека тогава да се гледа най-разумното нещо, а именно изграждане на стадион Пловдив. Нямаме план, какво ще предприемем, ако не бъдем чути. Много е лесно да блокираме кръстовища и да кажем: „Искаме стадион“.  Молбата ми е тази среща да бъде осъществена в най-скоро време, защото напрежението ескалира и без да искаме да заплашваме когото и да било, в най-обозримо бъдеще ще се стигне до нелицеприятни неща за всички граждани на нашия град. Всичко зависи от желанието на държавата, затова искаме и среща.Кметът каза, че финансирането ще е държавно и той ни препрати към премиера. Да, може да се стигне до протести, защото напрежението ескалира и за това е добре този въпрос веднъж за винаги да се реши. Липсва обществен дебат за спортните съоръжения в града. Настоящата власт нито го предизвиква, нито го движи както трябва.За концесията на стадион Христо Ботев, вече два пъти разкрихме нашите доводи за пропуските, които са направени. За съжаление нито Окръжна прокуратура, нито областният управител не предприеха каквито и да е мерки. Никой не отговори защо е сключен договор със самоизключващи се клаузи. Тук е на лице една огромна кражба. Няма случай в света, в който неизправен длъжник да претендира обезщетение от изправния кредитор.Феновете използваха възможността за да разкрият за нова инициатива, която ще включва изграждането на осветление на две училищни игрища, на които ще бъдат поставени и камери.", "date": "2020.01.27", "title": "Фенклубът на Локо Пд плаши с блокади под тепетата и иска среща с Бойко Борисов"}
{"url": "https://www.novinite.bg/articles/185095/Vanshno-Trima-balgari-sa-blokirani-v-postaveniya-pod-karantina-Uhan", "text": "Трима българи са в град Ухан и българското посолството в Китай поддържа непрекъснато връзка с тях, съобщиха от МВнР.Към момента няма данни за засегнати български граждани от новия коронавирус (2019-nCov) в Китай.Българското посолство в Пекин е в постоянен контакт с трима наши сънародници в град Ухан като се обсъждат варианти за тяхното извеждане.Китайските власти препоръчват чуждестранните граждани да не напускат страната. По актуални данни (от 20 януари 2020 г.) на Националната администрация за миграция на Китайската народна република през 2019 г. българите в континентален Китай (без САР Хонконг, САР Макао и Тайван) са общо 373 души, от които 195 работещи и 134 учащи.Най-много българи има в градовете Шанхай и Пекин, както и в провинция Дзянсу.", "date": "2020.01.27", "title": "Външно: Трима българи са блокирани в поставения под карантина Ухан"}
{"url": "https://www.novinite.bg/articles/185099/Ilhan-Kyuchyuk-ot-Aushvic-Nikoga-poveche-ne-tryabva-da-dopuskame-razrushitelnata-sila-na-omrazata-v-Evropa", "text": "Делегация на Европейския парламент участва в церемония по повод международния ден на Холокоста. На 27 януари тази година се отбелязват 75 години от освобождаването на Аушвиц – Биркенау, лагерът на смъртта, в който нацистите избиват 1.1 млн. души, повечето от които – евреи. България изиграва важна роля през този период, като единствената държава, която по време на Втората световна война предотвратява депортацията на свои граждани към нацистки концлагери, спасявайки близо 48 000 евреи. Юбилейната церемония тази година събра държавни глави и представители на близо 50 държави от цял свят, както и представители на Европейската Комисия, Съвета на Европа, Европейския съвет, ООН и ЮНЕСКО и оцелели от концентрационния лагер. „Не трябва да забравяме случилото се тук. Напротив – трябва да го припомняме и да проявяваме нулева толерантност към антисемитизма, както и към всяка друга форма на расизъм и дискриминация. За тях просто не може да има място в Европа – не и след изживяната болка от Втората световна война и тоталитарните режими. Никога повече не трябва да допускаме разрушителната сила на омразата. Нарастващите тенденции в тази насока са притеснителни и именно затова е нужно събития като днешното да се случват, преживелите да се изслушват –  и да се напомня – че пожарът на ненавистта тръгва от малките жестове и думи на омраза. Да повтаряме едни и съши грешки и да очакваме различен резултат наистина би било лудост“, коментира евродепутатът от ДПС Илхан Кючюк, който присъства на възпоменателното честване. Делегацията на „Обнови Европа, в която Кючюк взе участие включва и Председателя на политическа група „Обнови Европа“ - Дачиан Чолош, Първият заместник-председател на група „Обнови Европа“ - Малик Азмани, Заместник-председателя на ЕП, Никола Беер и евродепутати от други седем държави. Посещението включва и срещи с оцелели от концентрационния лагер и Президента на Република Полша - Анджей Дуда.", "date": "2020.01.27", "title": "Илхан Кючюк от Аушвиц: Никога повече не трябва да допускаме разрушителната сила  на омразата в Европа!"}
{"url": "https://www.novinite.bg/articles/185091/Kak-kucheto-Kimi-spasi-sobstvenika-si-ot-patuvane-do-Kitaj", "text": "Малко преди новината за епидемията от новия коронавирус да плъзне из целия свят, кучето Кими решава да унищожи паспорта на собственичката си.Момичето, което е от Тайван, имало намерението да пътува със семейството си след няколко дни до Ухан. Но когато се прибрала у дома след дълъг работен ден, тя заварила Кими с остатъците от паспорта. Така семейното пътешествие се отложило, а собственичката на кучето не била особено впечатлена от сцената, която заварила. Гневна, тя публикува снимка на щетите във Facebook. Но този гняв бързо отминал, когато след няколко дни по новините се появила информацията за плъзналата епидемия, именно в сега блокирания Ухан.\"Помните ли този паспорт, пише в описанието на публикуваната втора снимка на разкъсаната книжка. - Това хлапе наистина се грижи за мен. След като разкъса паспорта ми, вирус започна да се разпространява там, където планирах да отида. Като се замисля сега, това е много трогателно. За щастие тя спря пътуването ни.\"Жертвите на коронавируса вече са 61, а заразените са хиляди. Милиони са блокирани в Ухан и други китайски градове.", "date": "2020.01.27", "title": "Как кучето Кими спаси собственика си от пътуване до Китай?"}
{"url": "https://www.novinite.bg/articles/185101/Identificiraha-vsichki-jertvi-ot-avio-ujasa-v-Kaliforniya", "text": "Всички девет жертви на адската катастрофа с хеликоптер, при която загинаха Коби Брайънт и дъщеря му Джиана, вече са идентифицирани. Все още няма официална информация от властите, но близките на починалите са потвърдили самоличността им.На борда е имало тричленно семейство – бейзболният треньор на Ориндж Коуст Колидж Джон Алтобели, неговата съпруга Кери и дъщеря им Алиса. Момичето е било сред съотборничките на Джиана.Част от злополучния полет е била и друга състезателка от отбора – Пейтън Честър, която е придружавана от майка си Сара.Сред жертвите са също баскетболният треньор Кристина Маузер, която е преподавала в училището на дъщерята на Коби в Нюпорт Бийч и пилотът Ара Зобаян.", "date": "2020.01.27", "title": "Идентифицираха всички жертви от авио ужаса в Калифорния"}
{"url": "https://www.novinite.bg/articles/185105/Bira-s-nacistki-simvoli-se-poyavi-v-Germaniya", "text": ", съобщи bTV.Разследването се води в навечерието на 75-ата годишнина от освобождаването на лагера на смъртта Аушвиц и почитането на жертвите на Холокоста. провинция Саксония-Анхалт, пише ВВС.Етикетът на бутилката е кафяв – наподобяващ кафявите униформи на нацистите. Изобразен е и гербът на Третия райх – имперски орел, държащ лавров венец. Вътре във венеца обаче не присъства свастиката, а Железният кръст. – типичен за германската култура и често използван инструмент за неонацистка пропаганда.. Това е код на нацистите – първата и осмата буква от латинската азбука съвпадат с инициалите – А и Х – Адолф Хитлер, a 88 - Х и Х - oтговаря на поздрава „Хайл Хитлер“.Във „Фейсбук“ Гьоц Улрих, който е част от областно ръководство в Източна Германия, публикува снимки на скандалната бира и изразява гневна позиция спрямо продажбата ѝ.„!“, подчертава той и обвинява неонацистки организации в умишлена провокация.Getränke-Quelle, в който се продавала бирата, е част от верига магазини, която вече се е разграничила от продажбата. Според немски медии за пръв път пивото било пуснато онлайн и било рекламирано от познат неонацистки активист – Томи Френек. Освен това той има и бар близо град Темар, Тюрингия, където се провежда ежегоден неонацистки фестивал.. Тяхната употреба е нелегална, ако има ясна връзка с нацистка или друга крайнодясна идеология. Немското законодателство толерира някои случаи, в които символите са, например, част от културен контекст., намиращ се в южните части на Полша. По време на Третия райх там са убити около 1,1 млн. души, от които почти милион евреи. ", "date": "2020.01.27", "title": "Бира с нацистки символи се появи в Германия"}
{"url": "https://www.novinite.bg/articles/185089/Aviokompaniya-Ariana-Ne-e-vyarno-che-nash-lajner-se-e-razbil", "text": "Афганистанската авиокомпания Ariana Afghan Airlines отрече да е имало катастрофа с някой от нейните самолети. По-рано се появи инфо, че лайнер с 83-ма пасажери се е разбил в Агфанистан. Директорът на авиокомпанията Мирваз Мирзаквал обаче категорично отрича достоверността на тази информация, предаде ТАСС.Потвърждава се, че самолет на Ariana Afghan Airlines действително е излетял от град Герат. На борда му обаче е имало 110 души, а не 83. Данните за посоката на рейса обаче засега се разминават. Според един източници той е трябвало да се приземи в Кабул, а според други – в индийската столица Ню Делхи.От своя страна порталът за проследяване на полети FlightRadar съобщава, че самолет с бордови номер YA-PID успешно се е приземил в Кабул, предаде lenta.ru.Говорител на губернатора на Газни Ареф Нури казва, че на територията на областта наистина е паднал самолет, след което машината е пламнала. И също, че местни жители се опитват да потушат пламъците. Според думите му обаче не може да се каже дали това е граждански самолет или военен.", "date": "2020.01.27", "title": "Авиокомпания Ariana: Не е вярно, че наш лайнер се е разбил"}
{"url": "https://www.novinite.bg/articles/185071/Bil-Gejts-daryava-10-miliona-dolara-za-borba-sreshtu-koronavirusa", "text": "Основателят на \"Майкрософт\", милиардерът Бил Гейтс и съпругата му Мелинда (\"Bill & Melinda Gates Foundation\") даряват 10 млн. долара за мерки срещу разпространението на коронавируса 2019-nCoV в Китай и Африка, се казва в съобщение, публикувано на уебсайта на фондацията, предаде БНР.\"Фондацията за Бил и Мелинда Гейтс днес обяви, че скоростно отделя 10 млн. долара спешна помощ и съответната техническа поддръжка, за да помогне на онези, които се борят с разпространението на вируса в Китай и Африка.Това ще засили усилията за ограничаване на глобалното разпространение на коронавирус 2019-nCoV\", се казва в изявлението.Средствата ще бъдат разделени поравно между Китай и центровете за контрол и превенция на заболяванията в Африка.На 31 декември 2019 г. китайските власти информират Световната здравна организация за огнище на неизвестна пневмония в град Ухан, разположен в централната част на страната.Експертите са установили причинителя на заболяването - това е коронавирус 2019-nCoV. Извън континентален Китай е съобщено за инфекции в Хонконг, Макао, Тайван, Тайланд, Япония, Южна Корея, САЩ, Канада, Виетнам, Сингапур, Непал, Франция, Австралия и Малайзия.Общият брой на заразените в континентален Китай достигна 2744, от които 80 са починали.", "date": "2020.01.27", "title": "Бил Гейтс дарява 10 милиона долара за борба срещу коронавируса"}
{"url": "https://www.novinite.bg/articles/185092/Ot-2030-godina-Kraj-s-rannoto-stavane-za-uchenicite-v-Sofiya", "text": "В близките 10 години в София ще са построени нови училища и ще се премине на едносменен режим, заяви Ваня Кастрева - директорът на Регионалното управление на образованието- София. Същата, която преди време бе уволнена от образователното министерство заради скандал.Всяка година учениците на едносменен режим се увеличават като брой. Очакваме със стартирането на строежите на нови училищни сгради, все повече това да се случва, защото е изключително добра възможност за качествено образование и психологически комфорт на всички, както и за безопасност. Това каза пред БНТ Ваня Кастрева.Краен срок за преминаване към едносменен режим на образование в София обаче Кастрева не можа да посочи.Тя заяви, че всичко зависи от темпа на растеж на столицата и съответно колко бързо ще бъдат построени новите сгради.\"Надявам се, че в близките десет години ще се намери това решение”, каза Кастрева.Ваня Кастрева заяви още, че всички ученици в София от днес са в грипна ваканция. Още в петък са достигнати много високи нива на заболеваемост – това са 185 промила. Очаква се днес те да бъдат близо 200, което означава, че на 1000 човека 200 са болни, или всеки пети столичанин е болен от грип.Според нея не се избързва с обявяването на грипна ваканция, и след като здравните власти са преценили, че това е важно за опазване здравето на децата, значи това са правилните решения.\"Предвид обстоятелството, че тук много се движим, има непрекъснати контакти, а процентът на заболеваемост е най-висок във възрастовата група 5-14-годишна възраст, това е абсолютна предпоставка за бързо разпространение на грипа. Защото средните училища са много повече от основните, от гимназиите. Важно е родителите да бъдат грижовни. От следващия четвъртък всички деца ще бъдат на училище за втория учебен срок”, каза тя.Кастрева заяви, че това по никакъв начин не е проблем за повишаването на срочните оценки на учениците, защото е възможно оформянето на срочните оценки да се случи и след официалното приключване на първия срок, когато обстоятелствата го налагат. И припомни, че миналата година грипната ваканция е била на 28 януари и е продължила до 4 февруари.Ваня Кастрева коментира и казуса с тестовете за Националното външно оценяване след четвърти и седми клас.\"Новият формат на Национално външно оценяване в 4 клас, а в последствие и в 7 клас беше обявен своевременно. Предвид обстоятелството, че все пак добрата идея да бъдат равнопоставени всички ученици, защото това гарантира добра дикция на този, който ще чете, бавно четене на диктовката, останалото е въпрос на техника, а техниката се управлява от хората и за мен би било изключително безотговорно един директор да не проиграе това в своето училище, да не отчете всички важни параметри, включително височина на тона, децата трябва по-често да проиграват това”, каза Кастрева.Тя увери, че министър Вълчев е изключително отворен към диалог и че всички въпроси няма да останат без отговор. Освен това в началото на месец февруари ще има още обсъждане.\"Във времето се върви към олекотяване на Националното външно оценяване, това се случва и за 4 и за 7 клас. За 4 клас беше за 4 учебни предмета, когато започна, сега се провежда за 2 учебни предмета. За учениците в 7 клас съм съпричастна към притесненията на родителите. Още през май за 4 клас, през септември за 7 клас бяха качени моделите за външно оценяване, те могат да проследят всички преминали външни оценявания и ще видят как се върви в интерес на децата”, уточни Кастрева.Според нея Националното външно оценяване е важен измерител на качеството на образованието. През електронната система, която дава възможност на всяко училище, може да се проследи ръстът и напредъкът не само на всеки ученик, но и на всяко училище. Има изключително диагностична, а не само мониторингова функция”, допълни тя. ", "date": "2020.01.27", "title": "От 2030 година: Край с ранното ставане за учениците в София"}
{"url": "https://www.novinite.bg/articles/185064/Kanazireva-Nyama-risk-za-kachestvoto-na-pitejnata-voda-v-Plovdiv", "text": "Областният управител Дани Каназирева посочи, че няма риск за качеството на питейната вода в Пловдив. От вчера всички институции, включително и ВиК, са в непрекъснат контакт по между си и се извършват проверки след замърсяването на река Марица в района на Пазарджик и Пловдив. \"Това е най-важният въпрос. Взети са всички необходими мерки, включително и превантивни. Ограничено е водовземането от двете помпени станции \"Юг“ и \"Север“. Непрекъснато се вземат проби. Категорично няма опасност за питейната вода, няма място за притеснения, заяви КаназиреваПо думите й остава призивът към хората да преустановят  улова на риба по поречието на река Марица и да бъде ограничен  достъпът до водата на домашни животни, докато се изясни естеството на замърсяване на реката и всички проби са в норма. \"Безспорен факт е нарушението от вчера, което е със сериозни последици. Нека досъдебното производство и компетентните органи да  установят със сигурност източника на замърсяването и да обявят нарушителя. Институциите работят денонощно“, каза още Каназирева.Тя допълни, че все още не може да се каже категорично какво е причинило замърсяването на река Марица.\"Бързите тестове от вчера показаха,че във водите на река Марица в района на Стамболийски и Цалапица няма наличие на цианид. Открито е наличие на пестициди към Пазарджик , но не е ясно още какъв вид са и в какво количество“, уточни Каназирева. Вчера са  взети повторни проби от водата, предстои да бъде изследвана и мъртвата риба в специализирана лаборатория в София, но резултатите ще  бъдат готови през новата седмица. От ИАРА е направен оглед на реката в целия пловдивски регион, включително до Първомай и друга умряла риба не е открита.", "date": "2020.01.27", "title": "Каназирева: Няма риск за качеството на питейната вода в Пловдив"}
{"url": "https://www.novinite.bg/articles/185070/Otbelyazvame-Mejdunarodniya-den-v-pamet-na-jertvite-na-Holokosta", "text": "Международният ден за възпоменание на жертвите на Холокоста се отбелязва днес, припомня БНР.На 27 януари през 1945 г. войниците на Червената армия освобождават оцелелите от концлагера \"Аушвиц\".Вчера на възпоменателна церемония в берлинския Мемориал за убитите евреи в Европа бяха запалени 75 свещи по случай 75-ата годишнина от освобождаването на лагера на смъртта.След това в Берлинската катедрала беше отслужена литургия и бяха изнесени концерти, включително \"Реквием за Аушвиц\".Украинският президент Володомир Зеленски снощи отдаде почит на оцелели от Холокоста, като им заяви в навечерието на 75-годишнината от освобождаването на нацисткия концлагер \"Аушвиц\", че те са пример за човечеството, предаде \"Асошиейтед прес\".Зеленски изтъкна значението на опазването на хуманитарните ценности и свободата от омразата, заплашваща цивилизацията, в кратка реч на вечеря в полския град Краков, организирана от Световния еврейски конгрес. На събитието присъстваха бивши концлагеристи и техните семейства.\"Вие сте силни и невероятно смели. Затова сте пример, който ние трябва да следваме\", каза украинският държавен глава. \"Холокостът е наричан тъмния период в човешката история, а вие сте слънчевите лъчи, пробили мрака\", добави Зеленски.По думите на украинския президент с омразата трябва да бъде свършено един път завинаги. \"Тя трябва да бъде изкоренена. Ние трябва да се отървем от омразата, защото тя е най-голяма сила, която погубва нашата цивилизация\", посочи той.Пресслужбата на украинския президент съобщи, че в изказването си той призовал световните лидери да не допускат прояви на антисемитизма, ксенофобията и расизма, предаде ТАСС.", "date": "2020.01.27", "title": "Отбелязваме Международния ден в памет на жертвите на Холокоста"}
{"url": "https://www.novinite.bg/articles/185076/Vijte-kratkoto-filmche-za-koeto-velikiyat-Kobe-Brajant-poluchi-Oskar-VIDEO", "text": "Кобе Брайънт ще остане завинаги на 41 години, а всички фенове ще го запомнят като един от най-великите баскетболисти на всички времена.Той е роден през 1978 година. Той прекрати активната си състезателна кариера през 2016 година. Пет пъти е шампион на НБА, 18 пъти е селектиран за участие в Мача на звездите. Двукратен олимпийски шампион е със звездния отбор на САЩ от Игрите през 2008 година в Пекин и четири години по-късно в Лондон. През 2018 г. получи \"Оскар\" за филмирането на анимирана късометражна версия на поемата, озаглавена \"Скъпи баскетбол\". Озвучена е от самия него.", "date": "2020.01.27", "title": "Вижте краткото филмче, за което великият Кобе Брайънт получи Оскар (ВИДЕО)"}
{"url": "https://www.novinite.bg/articles/185073/Ot-utre-Gripna-vakanciya-i-v-Plovdiv", "text": "От утре учениците в Пловдив излизат в грипна ваканция. Тя се слива с междусрочната - 5 февруари, и занятията ще бъдат подновени в четвъртък идната седмица. Решението се взема заради увеличаващия се брой отсъстващи деца в класните стаи, то обаче не важи за децата в детските градини.Във ваканция вече бяха и учениците в Хисар, Куклен, Карлово и Сопот.", "date": "2020.01.27", "title": "От утре: Грипна ваканция и в Пловдив"}
{"url": "https://www.novinite.bg/articles/185075/Syurpriz-Emo-Cholakov-shte-e-vodesht-na-novoto-rialiti-po-Nova-tv", "text": "Един за друг\" е новият риалити формат, с който Нова ще изненада телевизионната аудитория през пролетния сезон. 10 двойки ще заложат на силната връзка помежду си, за да докажат, че когато са заедно са непобедими. Колко добре се познават и дали ще се променят отношенията им, зрителите ще проследят от 22 февруари в ефира на телевизията.Водещ на \"Един за друг“ ще бъде Емил Чолаков, когото зрителите ще видят в неочаквана роля. Той ще преживява с двойките всяка емоция и ще върви заедно с тях по пътя към успеха.\"Винаги съм чакал това приключение. То ще бъде нещо напълно различно както за зрителите, така и за мен, но се чувствам комфортно в тази роля, защото предаването ще бъде много истинско. Нямам търпение да се впусна в това изживяване, заедно с участниците, да наблюдавам от първия ред как минават през предизвикателства, които ще ги променят, ще ги правят по-силни - може да науча нещо ново и за себе си“ - споделя Емо Чолаков, който ще бъде ексклузивен гост утре в сутрешния блок на NOVA \"Здравей, България“.Риалити форматът \"Един за друг“ ще постави пред сериозни изпитания участниците - ще провокира техните взаимоотношения, ще разбие клишетата за мъжете и жените, ще постави темите за доверието и любовта и ще провери колко е важно да познаваш добре партньора си.В състезанието всяка двойка ще се бори за наградата, опитвайки се да бъде по-добра от другите. На финала на незабравимото преживяване двойката-победител може да спечели от 50 000 до над 100 000 лв.  Повече от 2 000 души са регистрираните за кастинга на предаването, като възрастовата граница на желаещите да се включат във формата е от 18 до 70 години. Избраните за участие двойки ще съжителстват заедно повече от месец и ежедневно ще подлагат на изпитание чувствата си.Всеки уикенд пред очите на зрителите участниците ще преминават през полярни емоции и ще разкриват неподозирани до този момент качества както за себе си, така и за своята половинка. За някои откритията ще са приятна изненада, за други – горчиво разочарование. Важното обаче е, че на финала на \"Един за друг“ любовта ще победи.", "date": "2020.01.27", "title": "Сюрприз! Емо Чолаков ще е водещ на новото риалити по Нова тв"}
{"url": "https://www.novinite.bg/articles/185059/Vremeto-dnes-dajd-oblaci-na-mesta-i-poledici", "text": "Атмосферното налягане днес още малко ще се понижи и ще бъде близко до средното за месеца. Времето над страната ще бъде облачно и на много места ще има превалявания от дъжд. В сутрешните часове, на места в Западна България, ще има условия за поледици. В Източна България ще духа до умерен южен вятър, като до вечерта вятърът в цялата страна ще се ориентира от запад-северозапад. Максималните температури ще бъдат между 5° и 10°, на места в Източна България до 12°-13°, сочи прогнозата на НИМХ.В планините ще бъде облачно с валежи от дъжд, над 1200 метра от сняг. Ще духа умерен до силен вятър от югозапад, който постепенно ще се ориентира от северозапад. Максималната температура на 1200 метра 3-4°, на 2000 метра около минус 1°.Над Черноморието ще бъде облачно с превалявания от дъжд. Ще духа до умерен южен вятър. Максимални температури - между 9° и 12°. Температурата на морската вода е 7-8°. Вълнението на морето ще бъде 2-3 бала.На 27.01.2020 слънцето ще изгрее в 7:47 часа и ще залезе в 17:31 часа. Продължителност на деня 9:44 часа.На 27.01.2020 луната ще изгрее в 9:27 часа и ще залезе в 20:03 часа. Осветеност на диска в 0h UT 7 %. Фаза на луната: след новолуние преди първа четвърт.", "date": "2020.01.27", "title": "Времето днес - дъжд, облаци, на места и поледици"}
{"url": "https://www.novinite.bg/articles/185083/Kakvi-sa-opasnostite-ot-zimata-bez-snyag", "text": "Ако през зимата не вали сняг, през лятото реколтата ще е слаба и няма да има комари и други насекоми, важни за хранителната верига. Предупреждението отправи Кимо Сааринен, директор на института по алергии и околна среда в Южна Карелия,  цитиран от „Лента” и БТА.Комарите се размножават в среда, образувана от топенето на снеговете напролет. При липса на сняг те няма къде да се размножават. Отсъствието им на свой ред ще създаде проблеми с храненето на птиците, които ядат насекоми.Липсата на сняг води и до лоша реколта на някои култури. Снежната покривка е източник на влага за почвата, а и предпазва посевите от ветрове и преохлаждане.Въпреки липсата на сняг не бива да се притесняваме за рязка промяна в климата или за екологията, каза експертът. Той напомня, че е имало и други случаи на аномално топли зими. Сааринен добави, че състоянието на повечето растения е същото като при обичайните за месец януари температури. ", "date": "2020.01.27", "title": "Какви са опасностите от зимата без сняг?"}
{"url": "https://www.novinite.bg/articles/185068/Gadost-v-Sozopol-Fekalna-traba-izpluva-nasred-plaja-SNIMKI", "text": "Тръбата от дълбоководното заустване изплува на плаж край Созопол, съобщи водещият на „Здравей, България“ Виктор Николаев. В ефира на Нова телевизия бе показана находката, като журналистът изтъкна, че снимките са изпратени от зрител и цитира бисери в соцалните мрежи. Някои сравнявали тръбата с чудовището от Лох Нес.„Вместо да отвежда водата навътре, тя е на пясъчната ивица. Прокуратурата да провери как се изпълняват проектите“, настоява зрителят, изпратил снимката на тръбата.Кметът на Созопол Тихомир Янакиев вече разпоредил да се провери състоянието на тръбопровода, който е направен по време на мандата на предшественика му Панайот Рейзи, но все още бил в гаранция.„Какво се случва с водите от мръсния канал? Те са до сушата явно“, коментира Виктор Николаев. „Още в петък е  свикана работна среща с представителите на изпълнителя на „Интегриран проект за водния цикъл на Созопол – I ЕТАП”. - \"Главболгар строй“, съобщи Светла Русева от BurgasPlus след разговор с градоначалника.„Главболгарстрой е изпълнителят на проекта, като е използвал подизпълнители за отделните дейности. Прави се обследване и след  това ще се ремонтира. Обектът все още е в гаранция. Водата, която  е отвеждала  тази тръба в морето, е чиста. Тя идва от пречиствателната станция“, сподели тя пред репортер на Флагман.БГ.Надеждите са до началото на сезона  проблемът да бъде решен. ", "date": "2020.01.27", "title": "Гадост в Созопол: Фекална тръба изплува насред плажа (СНИМКИ)"}
{"url": "https://www.novinite.bg/articles/185104/Trifonov-Upravlyavashtite-premahvat-fiksiraniya-kurs-na-leva-kam-evroto", "text": "Предложение за промяна в Закона за БНБ предизвика опасения за отклоняване от курса лев - евро, което може да доведе до обезценяване на спестяванията на хората при влизането на страната ни в еврозоната. Вносител е председателят на бюджетната комисия Менда Стоянова и нейни колеги от ГЕРБ, които на 23 януари са вкарали поправката в Закона за БНБ през преходните и заключителните разпоредби на друг закон - Валутния закон, който вече е приет на първо четене.Слави Трифонов коментира предложението в социалната мрежа Facebook.“Нещо много, много, много важно на вашето внимание. В петък вечер, в края на работния ден, шефката на Бюджетната комисия в Парламента Менда Стоянова вкарва поправка в Закона за БНБ. Вкарва я чрез любимия герберски похват – преходни и заключителни разпоредби. Пояснявам: Чрез преходни и заключителни разпоредби по някой закон се правят промени, без тези промени да се обсъждат от Парламента или от гражданите. Правят се на тъмно. Затова чрез преходни разпоредби се правят най-големите простотии в тоя Парламент.Та, чрез тази поправка на „преходната“ Менда Стоянова, практически се премахва фиксираният курс на лева към еврото. Защото, ако това се приеме, всяка страна от Еврозоната, плюс Дания, може да претендира, че курсът на лева е твърде висок и да иска намаляването му. Тоест левът може да се обезцени и спестяванията на хората да се стопят. За да се избегне това, единственото, което трябва да направят управляващите е да вкарат още едно изречение. И това изречение трябва да гласи, че курсът остава 1.95583 лева за 1 евро до влизането на България в Еврозоната.Ако са толкова глупави и не го направят, ще върнат времето назад – в 1996 година, когато хората излязоха на улицата и пометоха управляващите. И ще мога да викам на Бойко Борисов Жан Виденов. И още нещо. Тогава по площадите се пееха моите песни - „Боят настана“, „Вятър ечи, балкан стене“, „Седем осем и ще си паднала“. И да ви кажа тези песни са актуални и днес\".", "date": "2020.01.27", "title": "Трифонов: Управляващите премахват фиксирания курс на лева към еврото"}
{"url": "https://www.novinite.bg/articles/185082/Balgarski-ansambal-se-pribra-s-polet-ot-Kitaj-zaradi-koronavirusa", "text": "Български ансамбъл се прибра с полет от Китай заради извънредната ситуация в страната. Танцьорите от Петрич трябваше да участват в празненствата по случай китайската нова година, но всички масови събития в страната бяха отменени заради коронавируса. Затова и сънародниците ни е трябвало да се приберат предсрочно.Никой от групата от 22-ма души няма оплаквания или притеснения. Били са прегледани при кацането на летището в София.\"Минахме през термоконтрол. Всичко е нормално. Никой няма никакви оплаквания. Мерките за сигурност бяха на високо ниво. Навсякъде ходехме с маски. Имахме инструкции от посолството ни в Пекин, което веднага се свърза с нас. Те също ни инструктираха\", разказа Нина Попова.\"Няма смисъл да оставаме повече. Фестивалът е отменен, забележителностите са затворени за посещения. Казаха да следим за общото ни състояние\", добави още тя.  ", "date": "2020.01.27", "title": "Български ансамбъл се прибра с полет от Китай заради коронавируса"}
{"url": "https://www.novinite.bg/articles/185077/Loshi-sa-usloviyata-za-turizam-v-planinite", "text": "Лоши са условията за туризъм в планината. Това съобщиха от Планинска спасителна служба (ПСС) към Българския червен кръст.На някои места вали дъжд, на други – слаб сняг. Има места, на които е мъгливо и ветровито. Заради дъжда пистите се заледяват и трябва много да се внимава при спускане. Температурите са между 1 и 2 градуса. Някои писти на Пампорово са затворени. Съоръженията работят. Няма регистрирани инциденти през изминалото денонощие.Информация за обстановката в планините може да намерите на адреса на ПСС в интернет.Телефоните на ПСС са: 02/ 9632000 и 088 1470.", "date": "2020.01.27", "title": "Лоши са условията за туризъм в планините"}
{"url": "https://www.novinite.bg/articles/185084/Nivoto-na-vodata-v-yazovir-Beli-Iskar-se-sledi-v-realno-vreme", "text": "Нивото на водата в язовир „Бели Искър” се следи в реално време.Вече са направени и тестовете дали през водната система на София могат да минат допълнителни 300 литра в секунда.Това обяви кметът на София Йорданка Фандъкова, която се запозна с актуалните водни ресурси в язовира в Контролния център на Софийска вода в Бистрица, предаде БГНЕС.Фандъкова увери, че няма опасност градът да остане без вода и коментира, че политическите лица, които плашат обществото се заиграват с темата с цел да трупат партийни дивиденти", "date": "2020.01.27", "title": "Нивото на водата в язовир „Бели Искър” се следи в реално време"}
