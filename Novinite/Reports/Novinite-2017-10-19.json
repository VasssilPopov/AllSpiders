{"url": "http://www.novinite.bg/articles/151490/Twitter-zatyaga-merkite-si-sreshtu-seksualniya-tormoz", "text": "witter затвърди позицията си по отношение на сексуалния тормоз и злоупотреби, като ще налага строги наказания за неправомерно поведение в социалната мрежа, сочи в имейл до нейния Съвет за доверие и безопасност, публикуван от Wired във вторник, предава Ройтерс.Информационната агенция все пак не може да потвърди, че имейлът е оригинален. Twitter не е отговорила на запитванията за коментар.В поредица от туитове в петък главният изпълнителен директор Джак Дорси обяви, че планира да действа по-агресивно, за да намали броя на онези, които извършват злоупотреби в уебсайта.Имейлът, публикуван от Wired, сочи, че новият набор от насоки следва линията от туитове на Дорси и ще включва незабавно и перманентно изтриване на всеки профил, който Twitter идентифицира като оригинален източник на проблемно съдържание със сексуален характер.Имейлът обещава публикуването на повече подробности за промяна в политиката, която ще включва символи и изображения, свързани с омраза, в дефиницията за чувствително съдържание.Женски организации бойкотират платформата в знак на протест, след като профилът на актрисата Роус Макгоуън беше блокиран в разгара на скандала за сексуалните посегателства на Харви Уейнстийн. ", "date": "2017.10.19", "title": "Twitter затяга мерките си срещу сексуалния тормоз"}
{"url": "http://www.novinite.bg/articles/151506/Prez-parvite-tri-dni-bolnichen-shte-se-plashtat-samo-50-ot-zaplatata", "text": "Първите три дни от болничните ще бъдат орязани - работодателите ще продължат да ги плащат, но в намален размер. От 1 януари фирмите ще плащат само 50% от осигурителния доход за първите три дни вместо сегашните 70%, а НОИ ще продължи да плаща от четвъртия ден нататък в размер на 80%, както е в момента.За пръв път от много време насам през 2018 г. ще има по-високо минимално обезщетение за безработица, но пък се въвежда таван на сумата за безработица и ще се иска по-дълъг осигурителен период за това право. Втората година от майчинството ще се плаща по 380 лв. на месец вместо по 340 лв. Максималният осигурителен доход се запазва на 2600 лв., а с него и таванът на пенсиите - 910 лв. Предлага се обаче значително увеличение на минималния осигурителен доход на земеделците - от 300 лв. на 480 лв., което вероятно ще срещне силна опозиция от ДПС в парламента.Това са най-важните промени, заложени в проекта на бюджет на Държавното обществено осигуряване за 2018 г., с който \"Сега\" разполага.\"С оглед облекчаване на бизнеса и превенция на злоупотреби с правото на отпуск поради временна неработоспособност се предлага процентът, в който се определя възнаграждението, изплащано от работодателите за първите три работни дни, да бъде намален от 70 на 50% от среднодневното брутно възнаграждение\", пише в мотивите. Бизнесът от години настоява да не плаща първите три дни. Тази мярка бе въведена през 2009 г. като временна и антикризисна, но остана да действа и до днес, за да се ограничат злоупотребите и да се завиши контролът при харченето на държавните пари. Ефектът от нея обаче отдавна се изчерпа и разходите растат, а институциите тепърва ще правят анализ, за да набележат мерки срещу фалшивите болнични.Добри и лоши новини има при обезщетенията за безработица. Минималното дневно обезщетение се вдига на 9 лв. при 7.20 лв. сега. Въвежда се обаче и максимално дневно обезщетение - от 74.29 лв. дневно. То е определено на базата на максималния размер на месечния осигурителен доход и няма да ощети останалите без работа у нас, уверяват от НОИ. От мотивите към законопроекта обаче излиза, че целта е да се сложи таван на парите, които получават хората, работили в чужбина. Техният брой напоследък расте и в момента обезщетението им у нас не е ограничено. \"В тази връзка липсата на ограничение в размера на паричното обезщетение за безработица води до значително увеличаване на изразходваните средства от фонд \"Безработица\" и създава условия за неравнопоставеност между реципиентите на това осигурително плащане\", пише в мотивите. Към юни българите, работили в чужбина, които получават обезщетението си у нас, са 2025 души. Средно те вземат по 1259 лв., което е в пъти по-високо от средното обезщетение за безработните у нас.Предлага се и друга рестрикция за обезщетението за безработица - от догодина ще е нужно човек да се е осигурявал поне 12 месеца през последната година и половина, а не както сега само 9 месеца. Очакваният ефект само от тази промяна са 63 млн. лв. икономия. Допълнително се затяга още едно условие - ще се искат повече години стаж за различните периоди, в които НОИ плаща обезщетението. Максималното обезщетение - за 12 месеца, ще се полага само при стаж над 15 г., а не при 12, както е сега.Лоша новина има за коалиционните партньори от Патриотичния фронт, които заявиха готовност да продължат битката за 300 лв. минимална пенсия. Догодина нейният размер няма да се увеличава значително, а както всички останали - с 3.8% и от 1 юли ще е 207.60 лв. Специален текст гарантира, че няма да се повтори ситуацията от тази година, когато хиляди пенсионери получиха нула лева от индексацията на пенсиите или по-ниско увеличение от предвиденото в закона.Другата важна промяна е свързана с ранното пенсиониране на хората в масовата трета категория. Мъжете и жените, които имат необходимия по закон стаж, могат да се пенсионират една година по-рано. В момента обаче НОИ им намалява пожизнено пенсията с по 0.4% за всеки недостигащ месец възраст. От догодина намалението ще е само докато човек навърши общите години за пенсия.СметкиПроектът, който тепърва ще се обсъжда със социалните партньори и в правителството, предвижда разходите за пенсии и обезщетения да стигнат малко над 11 млрд. лв. От тях от осигуровки се очакват 6.5 млрд. лв., а от държавата - останалите. Догодина освен ръста на минималната заплата на 510 лв., както и на минималните осигурителни прагове с 3.9%, влиза в сила и втората стъпка от увеличението на пенсионната осигуровка. За работещите трета категория тя става 19.8% (ръст с един процентен пункт). За пенсии ще отидат близо 9.5 млрд. лв. Това е с половин милиард повече от плана за тази година и е най-сериозното увеличение в последните години.", "date": "2017.10.19", "title": "През първите три дни болничен ще се плащат само 50% от заплатата"}
{"url": "http://www.novinite.bg/articles/151498/Merilin-Mensan--Shte-se-opravya-imam-svrahchoveshki-sposobnosti", "text": "Мерилин Менсън очаква да се възстанови бързо след неотдавнашното си нараняване по време на концерт, тъй като притежавал \"свръхчовешки способности\", съобщи Контактмюзик. Изпълнителят на хита The Dope Show се пошегува, че станал жертва на нападение с огнестрелно оръжие, след като част от декора с формата на гигантски пистолети се стовари върху него миналия месец по време на концерта му в Манхатън. Менсън е уверен, че бързо ще се възстанови.\"Това не е нещо, от което ще пострада целият свят“, заяви той. „Ще се възстановя бързо, защото притежавам свръхчовешки способности. Няма да допусна случилото се да е пречка за мен. Забавлявам се на сцената, но за съжаление станах жертва на нападение с огнестрелно оръжие. Не трябваше да изнасям концерт заобиколен от огнестрелни оръжия\". 48-годишният Менсън, чието истинско име е Брайън Уорнър, отмени поредица свои концерти след инцидента. Музикантът увери, че концертите ще бъдат пренасрочени.", "date": "2017.10.19", "title": "Мерилин Менсън : Ще се оправя, имам свръхчовешки способности"}
{"url": "http://www.novinite.bg/articles/151518/Osvobodiha-policejskiya-nachalnik-obvinen-vav-vzemane-na-podkup-ot-alo-izmamnici", "text": "\r\nЗаради липса на достатъчно данни за престъпление, съдът в  освободи , обвинен във вземане на  от телефонни измамници. Апелативните магистрати не наложиха и никаква мярка за неотклонение на Стоян Павлов. Преди седмица заместник-началникът на Трето районно в  беше задържан, след като арестуван за телефонна измама мъж свидетелствал, че му е дал 300 лв.\r\nСпоред обвинението полицейският началник получил 300 лева, скрити в кутия от цигари, пред сградата на Трето районно управление. Парите му били дадени от двама мъже, единият от които вече е обвиняем по дело за телефонна измама. Другият осъществявал връзката между измамника и полицая.Полицейският началник Павлов се е срещнал с т.н. мулета два пъти, за което свидетелстват не съвсем ясни записи от охранителните камери на районното управление. Според прокуратурата той не предприел нищо, въпреки че е разбрал за извършена телефонна измама. Двамата адвокати на Павлов обаче обясниха, че повод за срещите е била продажба на кола.Те категорично отрекоха Павлов да е взимал пари от посредниците. Апелативните съдии се съгласиха, че няма достатъчно данни за подкуп, но посочиха, че обвинението може да е друго. Така те отмениха решението на окръжния съд и освободиха арестувания полицай.Обвиненият полицай изслуша решението просълзен и заяви, че истината е излязла наяве. ", "date": "2017.10.19", "title": "Освободиха полицейския началник, обвинен във вземане на подкуп от ало измамници"}
{"url": "http://www.novinite.bg/articles/151500/GDBOP-vleze-v-mitnica-Malko-Tarnovo", "text": "Акция на ГДБОП на митница Малко Търново. Граничният пункт е затворен вече от няколко часа.", "date": "2017.10.19", "title": "ГДБОП влезе в митница Малко Търново"}
{"url": "http://www.novinite.bg/articles/151482/V-Pirogov-otstraniha-nad-5-kg-tumor", "text": "В навечерието на своя професионален празник детските хирурзи на \"Пирогов\" отстраниха 30-сантиметров тумор, тежащ 5 килограма и половина, информира БНТ.\r\nИнтервенцията извършиха завеждащия Отделението по детска коремна хирургия д-р Стефан Стоилов и неговият екип. Благодарение на 4 часовата операция образованието вече е извадено, както са отстранени и прилежащите лимфни възли от момичето и то се възстановява нормално, съобщиха от здравното заведение.\r\nДо тази операция се стигна, след като близките на детето забелязват странно напълняване в областта на корема, продължаващо близо година. Оказва се, че момичето има овариална киста на единия яйчник, която е нараснала толкова, че изпълва цялата коремна кухина. Детето е насочено към спешната университетска болница в София, където го оперира д-р Стоилов.\r\nДетският хирург споделя, че не е виждал толкова голямо образование при дете по време на своя професионален опит.\r\nАко състоянието в постоперативния период се запази такова, лекарите обещават още днес да изведат от реанимация момичето и да го настанят в отделението, където да може да бъде с близките си.\r\n", "date": "2017.10.19", "title": "В „Пирогов“ отстраниха над 5 кг тумор"}
{"url": "http://www.novinite.bg/articles/151504/Arestuvaha-sin-na-bivsh-ministar-sled-strelbata-v-Lozenec", "text": "Прокуратурата решава дали да удължи мярката на двамата задържани за стрелбата в столичния квартал \" Лозенец\". По информация на NOVA, потвърдена от източници в прокуратурата, един от арестуваните е Калоян Арсенов - син на бившия министър Долорес Арсенова. Другият е син на Злати Златев - Златистия.Все още не е ясно чий е пистолетът. Оръжието обаче е законно притежавано. Стрелбата се случи в сряда повреме на рожден ден. При безразборната стрелба бяха простреляни и прозорците на жилище, намиращо се в съседство.За щастие никой не пострада. ", "date": "2017.10.19", "title": "Арестуваха син на бивш министър след стрелбата в Лозенец"}
{"url": "http://www.novinite.bg/articles/151478/Dneven-horoskop-za-19-oktomvri", "text": "\r\n\r\nЩе ви се наложи да се справите с прекалено много подробности днес. Ще ви се стори като кошмар. Добрата новина е, че умствената ви енергия се изправя пред предизвикателство, така че запретвайте ръкави и се залавайте за работа.\r\n\r\nВашата безрезервна любов към приятелите ви ще се прояви днес. Днес ще показвате привързаността си към всички и в един момент може да се окаже, че флиртувате с човек, с когото не бива да го правите.\r\n\r\nВашите добри съвети са готови, сега имате нужда и от цел. Ясно е, че децата имат нужда от помощ, това се подразбира, но днес и някои от приятелите ви ще се нуждаят от златните ви съвети и напътствия.\r\nПредставителите на останалите зодии могат да намерят дневния си хороскоп на .\r\n", "date": "2017.10.19", "title": "Дневен хороскоп за 19 октомври"}
{"url": "http://www.novinite.bg/articles/151476/Nova-smartonosna-droga-navliza-u-nas", "text": "Нова опасна дрога навлиза масово в Европа и вече е засечена и у нас. Наркотикът е заместител на хероина и е смъртоносен при свръхдози. Името му е фентанил, информира НОВА.\"Фентанилът е 50 по-силен от хероин. С 10 мг фентанил могат да се направят 10 хиляди дози\", поясни за \"Здравей, България\" Стефан Бакалов, началник на отдел \"Борба с наркотрафика\" към митницата на Летище София.Новото вещество е изключително опасно и дори една доза може да доведе до летален край. Бакалов съобщи и за още един тревожен факт - децата у нас започват да опитват наркотици още в 6-и клас.  ", "date": "2017.10.19", "title": "Нова смъртоносна дрога навлиза у нас"}
{"url": "http://www.novinite.bg/articles/151523/Klinichnite-pateki-sa-pagubni-za-balgarskata-pediatriya", "text": "Въвеждането на клиничните пътеки беше пагубно за българската педиатрия. Това каза д-р Даниела Дариткова, председател на здравната комисия в парламента по време на дискусия по проблемите на детското здравеопазване в България. Д-р Дариткова призна, че от самото начало това са едни от най-недофинансираните пътеки, предава news.bg \"Факт е, че няма как многообразието на детската патология да се впише в няколко алгоритъма за терапевтично, диагностично действие и в същото време това да помогне да бъдем достатъчно гъвкави да отразяваме това, от което има нужда като грижа детето\", коментира Дариткова.Тя изтъкна, че за съжаление проблемите в детското здравеопазване са много и това, което постигаме като ниво на здравна грижа за децата основно се дължи на професионализма и всеотдайността на всички работещи в системата на детското здравеопазване.По време на форума бе представена Националната програма за подобряване на майчиното и детско здраве.Заместник-министърът на здравеопазването Светлана Йорданова представи данни от национално представително проучване, според което 90-92% от родителите приемат задължителните ваксини от имунизационния календар като необходимост и оценяват ползата от тях, а 73% считат, че ваксините трябва да са задължителни.Йорданова представи и основните дейности по Националната програма. Тя каза, че в разкритите 31 центъра за майчино здраве са направени 13 657 консултации на бременни и на деца с хронични заболявания. В рамките на програмата се осъществява скриниг за увреден слух при новородени в 107 неонатологични звена в страната, както и скрининг на бременните за раждане на дете с хромозомни аномалии.Проф. Владимир Пилософ, председател на Българска педиатрична асоциация заяви, че от 2015 г. детската смъртност у нас намалява. През 2016 г. тя е 6,5 на 1000 деца до една година. Проф. Пилософ предложи създаването на структура, управляваща политиките в сферата на майчиното и детско здравеопазване.", "date": "2017.10.19", "title": "Клиничните пътеки са пагубни за българската педиатрия"}
{"url": "http://www.novinite.bg/articles/151487/Momiche-izbrodira-goblen-s-lika-na-Levski", "text": "18-годишна патроиотка собственоръчно избродира гоблен с лика на Левски. За Атанаска Милева от Асеновград Апостолът е един от най-забележителните герои във вековната история на България. „Да се избродира гоблен не е лека задача, но когато става дума да се изобрази една личност, достойна за подражание, времето за изработка не е от значение“, разказва красивата българка, информира ДАРИК.Споделя, че е бродирала три месеца, за да превърне идеята си в реалност. „Мястото му в момента е в моята стая, за да може всяка сутрин, щом отворя очи, да виждам неговия лик и да си спомням жертвата, която е дал за Отечеството“, каза Атанаска. „По своето време Васил Иванов Кунчев е бил надежда на много българи, а сега в нашите очи той е пример за борбеност. Именно заради неговата личност много мои сънародници се вдъхновяват и да продължат делото му - съхранение на българските ценности. Много благодаря точно на тези българи, които не престават в ежедневието си да славят името българско пред свои приятели, роднини, деца или познати в Отечеството и извън него“, посочва младата патриотка. Според нея всички българи трябва да се поучат от делата на дедите си, да вникнат в техните слова и да предадат тяхната мъдрост на поколенията. „Тази тънка нишка никога не трябва да се прекъсва. Днес образованието се опитва да заличи паметта на цял един народ от негово минало. Това е престъпление, обаче никой няма да бъде съден за него. На младите родители се пада честта да възпитават в родолюбие най-милото. А ние, децата, трябва да се борим за по-добро бъдеще за всички нас в скъпата ни свещена земя. Това са завещали нашите корените и не трябва да се отклоняваме като нация от този път“, казва още гордата българка.Най-важното е да помним героите, за да извършим и ние достойни дела и да бъдем пример на българите, на които ще оставим това парче земя, което е цялото ни богатство. Всяко време има своите юнаци, но нека ние да не се превърнем в жертвите, след които никакво наследство не ще остане, а историята ще се повтори от далечния 18 век, през който са се опитали най-усърдно да заличат паметта на дедите ни. Затова, мили българи, обичайте Отечеството, продължавайте завещаните дела и помагайте на сънародниците си, които работят за промяната“, призовава 18-годишната патриотка.", "date": "2017.10.19", "title": "Момиче избродира гоблен с лика на Левски"}
{"url": "http://www.novinite.bg/articles/151495/Grisho-s-vtorata-naj-zdrava-psihika-sred-tenisistite", "text": "ай-добрият български тенисист Григор Димитров често е критикуван, че няма спортна психика и в много случаи се пречупва, когато изостава в мачовете си. Гришо не спира да повтаря, че работи върху тази своя слабост, а прогресът му в това отношение личи от изключително любопитна класация за 2017 година сред играчите от Топ 100.Изследването проучва представянето на тенисистите при собствен сервис гейм и изоставане с 15:40, когато съперникът има два брейкбола. Рафаел Надал е номер едно в класацията. Испанецът е показал най-здрава психика и е успявал да спечели своите подавания в такъв тежък момент в 50,7% от възможностите. Той е правил това в 37 от общо 73 случая. Втори е Григор Димитров, който е постигал обрат при 47,9 от случаите, спасявайки се в 35 от 73 възможности да бъде пробит при 15:40.В класацията следват тенисисти, които притежават изключително силен и труден за отразяване сервис – Иво Карлович, Джон Иснър и Кевин Андерсън, както и Доминик Тийм и Стан Вавринка. Както е известно, днес след 19:30 часа Григор Димитров стартира участието си на турнира в Стокхолм. Неговият първи съперник е полският тенисист Йежи Янович, пише Блиц, предаде .", "date": "2017.10.19", "title": "Гришо с втората най-здрава психика сред тенисистите"}
{"url": "http://www.novinite.bg/articles/151494/IDIL-se-kani-da-okarvavi-Mondial-2018", "text": "\r\nСвирепата терористична организация \"Ислямска държава\" отново заплаши с атентати по време на Световното първенство по футбол в Русия през следващото лято, съобщава offnews.bg. В контролиран от ислямистите сайт се появи колаж, на който боец на терористичната мрежа стои на фона на логото на мондиала и стадиона във Волгоград. Нарисувана е и бомба, а отдолу на руски език пише “Очаквайте ни”.\r\nТерористите и преди са отправяли заплахи за кървава разправа по руските стадиони през лятото на 2018 г. Последната им атака в Русия беше през април, когато самоделно взривно устройство уби 14 души в метрото в Санкт Петербург. Само преди седмица пък ислямистите публикуваха видео, на което имаше образите на Доналд Тръмп и Владимир Путин с дупки от куршуми в главите им.\r\nМондиалът ще се състои от 14 юни до 15 юли с участието на 32 отбора. Мачовете ще се играят на 12 стадиона в 11 града в Русия. България отново не успя да се класира.\r\n", "date": "2017.10.19", "title": "ИДИЛ се кани да окървави Мондиал 2018"}
{"url": "http://www.novinite.bg/articles/151471/Shte-otneme-li-Madrid-avtonomiyata-na-Kataluniya", "text": "Испания e на път да вземе съдбоносно и безпрецедентно решение. В 11.00 ч. българско време изтича крайният срок, който Мадрид даде на каталунското правителство да оттегли декларацията за независимост, предаде НОВА.Ако това не стане, ще бъде задействана процедура за отнемане на автономията на Каталуния. Ако се стигне до този вариант, процедурата ще отнеме между три и пет дни.Междувременно каталунският лидер Карлес Пучдемон е заявил пред съпартийци, че ще обяви независимост, ако правителството в Мадрид започне процедура по замразяване на автономния статут на областта.Испанските власти също не смятат да променят позицията си. ", "date": "2017.10.19", "title": "Ще отнеме ли Мадрид автономията на Каталуния?"}
{"url": "http://www.novinite.bg/articles/151480/Zapochva-dvudnevna-sreshta-na-varha-v-Bryuksel", "text": "Държавните и правителствени ръководители от Европейския съюз се събират на двудневна среща на върха в Брюксел. Миграцията, цифровизацията, сътрудничеството в областта на отбраната и отношенията с Турция ще бъдат обект на разговорите днес, информира БНТ.Утре европейските лидери ще направят преглед на преговорите за Брекзит. Вчера, в навечерието на срещата, заради технически инцидент във вентилационната система, беше евакуирана новата сграда на Европейския съвет. Затова срещата ще започне в старата сграда на Съвета, която се намира в съседство.", "date": "2017.10.19", "title": "Започва двудневна среща на върха в Брюксел"}
{"url": "http://www.novinite.bg/articles/151499/Shtastieto-uhae-na-palachinki", "text": "Най-съвършени са простите неща. Доказателство за това е палачинката. Достатъчно е да разполагаме с няколко яйца, малко мляко и брашно, за да си направим това любимо ястия на малки и големи. Ароматът на палачинките ни връща в детството и ни изпълва с щастие. Вижте няколко любопитни факта за палачинките: Познати са над 400 вариации на палачинките - сладки, солени, за десерт или основно ястие, с шоколад или мед. Най-ранните сведения за палачинките са от преди около 12 000 години, приготвяни били на горещи камъни. Римляните разпространяват тънкото тестено изделие из Европа и Африка. През Средновековието, палачинки са се давали с последната изповед на престъпниците преди обесване. В най-старата холандска готварска книга от 1514 г. са включени рецепти за палачинки В различните култури палачинката има свои специфики. Холандците ги сервират в свите заведения пълнени със солена плънка или поръсени с подправки.Във Франция предлагат най-вече сладки и фини като дантела палачинки. В Индия те са от оризово брашно и с люти подправки. В Русия аналог на палачинките са блините Най-скъпата палачинка се продава в Дубай и е поръсена с ядливо злато. Цената й е 25 000 евро.", "date": "2017.10.19", "title": "Щастието ухае на палачинки"}
{"url": "http://www.novinite.bg/articles/151493/Severna-Koreya-plashi-da-nanese-neochakvan-i-nevaobrazim-udar-sreshtu-SASht", "text": "Пхенян заплаши Вашингтон с \"невъобразим\" удар в \"най-неочаквания\" момент, съобщава южнокорейската агенция \"Йонхап\", която цитира изявление на официозната севернокорейска новинарска агенция.Изявлението на агенцията е свързано със съвместните маневри на южнокорейските и американските военноморски сили, водени от американския самолетоносач \"Роналд Рейгън\", които се провеждат в морето близо до Корейския полуостров.Отбелязва се, че САЩ са разположили край бреговете на КНДР своите \"основни цели\".В тази връзка в изявлението се подчертава, че \"САЩ трябва да знаят, че ще се сблъскат с невъобразим удар в неочакван момент\"Във военните учения участват два американски разрушителя, а също така авиация на двете страни. Военните отработват засичане и прихващане на балистични ракети, изстреляни от територията на КНДР.Положението на Корейския полуостров рязко ескалира през последните месеци, особено след като Пхехян извърши през юли две изпитания на балистични ракети, които и Северна Корея, и САЩ определиха като междуконтинентални.", "date": "2017.10.19", "title": "Северна Корея плаши да нанесе \"неочакван и невъобразим\" удар срещу САЩ"}
{"url": "http://www.novinite.bg/articles/151508/Dva-slabi-trusa-v-Makedoniya", "text": "Две земетресения в рамките на половин час станаха в Македония близо до границата с България, информира НОВА.Първото е с магнитуд 3 по скалата на Рихтер и е регистрирано в 11.0 ч. местно време с епицентър на 7 км северозападно от Пехчево в Македония и на 108 км южно от София, с дълбочина 2 км.Второто земетресение е с магнитуд 3,4 по Рихтер, усетено е в 11.27 ч. местно време, с епицентър на 8 км северозападно от Пехчево в Македония и на 105 км южно от София, отново с дълбочина 2 км.Жители от Берово, на 13 км южно от епицентъра на земетресенията, казват, че земетресенията са усетени за кратко. Няма данни за материални щети.   ", "date": "2017.10.19", "title": "Два слаби труса в Македония"}
{"url": "http://www.novinite.bg/articles/151502/Ispaniya-shte-prekrati-avtonomniya-statut-na-Kataluniya", "text": "Испанското правителство съобщи, че Мадрид ще продължи с процедурите, предвидени в чл. 155 от Конституцията, за да възстанови законността в Каталуния. В събота ще има извънредно заседание на кабинета, информира БНТ. ", "date": "2017.10.19", "title": "Испания ще прекрати автономния статут на Каталуния"}
{"url": "http://www.novinite.bg/articles/151474/Jertvite-e-Kaliforniya-veche-sa-42-desetki-sa-v-neizvestnost", "text": "Продължават да се увеличават жертвите на пожарите, бушуващи в най-известните винарски райони на Калифорния. Потвърдените загинали са 42, информира НОВА.Около 60 души обаче са все още в неизвестност. Първоначално в списъка на изчезналите фигурираха имената на над 2000 души, но повечето от тях се оказаха в безопасност.От началото на пожарите преди 10 дни са унищожени близо 5000 жилищни сграда, както и винарски изби и търговски обекти. ", "date": "2017.10.19", "title": "Жертвите е Калифорния вече са 42, десетки са в неизвестност"}
{"url": "http://www.novinite.bg/articles/151515/Erdogan-se-glasi-da-zatvori-granicata-s-Irak-vav-vseki-moment", "text": "Президентът на Турция Реджеп Тайип Ердоган обяви, че Турция може да затвори границата си със Северен Ирак \"във всеки един момент\", след като вече затвори въздушното си пространство за Иракски Кюрдистан, съобщават турски медии, като с това Ердоган възобновява заплахата, отправена след като иракските кюрди гласуваха за независимост, съобщава \"Ройтерс\", цитиран от news.bg \"Ние напълно затворихме нашето въздушно пространство за регионалното правителство в Северен Ирак\", изтъкнал Ердоган пред журналисти в самолета на връщане от посещението си в Полша.\"Продължават разговорите за това какво ще бъде сторено по отношение на сухопътната граница... Ние все още не сме затворили ГКПП-тата, но това може да се случи във всеки един момент\", добавил той.Турция обяви в понеделник, че затваря въздушното си пространство за полуавтономния Иракски Кюрдистан и подчерта, че ще работи за предаването на контрола върху главния граничен пункт в региона на централното иракско правителство.ГКПП \"Хабър\" е основната точка на транзит между Турция и Иракски Кюрдистан.Референдумът на 25 септември, в който кюрдите в Северен Ирак гласуваха с огромно мнозинство в полза на независимост от Ирак, разтревожи Багдад, съседите на Ирак и западните сили, като всички се опасяват от по-нататъшни регионални конфликти, които могат да се разразят заради гласуването.Впоследствие кюрдските сили пешмерга се оттеглиха от позициите си, които овладяха в Северен Ирак през юни 2014 г. в отговор на настъплението на иракската армия в провинция Киркук.Анкара се опасява, че независима кюрдска държава на нейните граници ще засили сепаратистките настроения сред кюрдите на нейна територия.", "date": "2017.10.19", "title": "Ердоган се гласи да затвори границата с Ирак във всеки момент"}
{"url": "http://www.novinite.bg/articles/151520/Rusiya-krie-kak-ni-remontira-dvigatelite", "text": "Нямаме гаранция за ремонта на двигателите за руските МИГ-ове. Това стана ясно във военната комисия в НС, на която бе изслушан министърът на отбраната Красимир Каракачанов и неговите заместници.Експертите по приема на двигателите установила няколко разминавания. Основният проблем е, че липсвали оригинални формуляри на производителя. Двигателите пристигнали у нас с документи от ремонтната организация, а не от фирмата производител на двигателя, каквото е условието по договора.Липсата на оригинален формуляр означава, че ние нямаме информация кога са произведени двигателите, колко време са работили, къде са работили. Цялата тази информация е изключително чувствителна за ВВС. Цялата процедура може да се атакува от фирми, които не са участвали в конкурса за ремонт. Затова МО пише до руския завод. Отговорът от там сочи, че заводът за ремонт е и завод производител на двигателите.След проведена среща с доставчика е решено военният министър да изпрати писмо до РСК МИГ. От отговора на руската компания зависи дали ще продължим с ремонта или спираме.Сред въпросите е дали производителят и формата, извършила ремонта са една и съща организация. Искаме отговор защо руската страна не казва къде е летял този двигател, кой е бил пилотът и т.н. Искаме да знаем и какъв е остатъчният ресурс на двигателите, за да не се окаже, че след ремонта той не е достатъчен. Нашият военен аташе в Москва ще прецени и инспектира на място оригиналните формуляри, които към момента Русия не ни дава.\"До края на седмицата очакваме отговори. Въпросът е всичко да е ясно и да няма шум в системата\", категоричен бе Красимир Каракачанов и добави, че има варианти да решим проблема.Владимир Тошев каза, че ВМС са имали горчив опит. \"Получили сме уж два нови двигателя. Оказва се, че са бракувани. Държавата плати 6 милиона лева за тях, корабът тръгна първо назад, сега върви като куцото магаре, едва едва върви\", предупреди той. \"Притеснявам се да няма нещо подобно тук\", заяви герберът.", "date": "2017.10.19", "title": "Русия крие как ни ремонтира двигателите"}
{"url": "http://www.novinite.bg/articles/151483/Djip-pomete-peshehodci-v-Harkov-shest-jertvi", "text": "Шест души загинаха в украинския град Харков след зверска катастрофа между джип Лексус и лека кола. Още петима са пострадали, двама от тях са в много тежко състояние. При удара между автомобилите жертвите и ранените пешеходци са пометени на тротоара, съобщи РИА Новости. Трагичният инцидент е станал на една от централните улици късно снощи. След сблъсъка джипът се е преобърнал няколко пъти. Губернаторът на региона Юлия Светличная увери на страницата си във фейсбук, че виновните за катастрофата ще бъдат наказани с цялата строгост на закона. Сред жертвите има и бременна жена, информира Insider. Задържана е 20-годишната шофьорка на джипа, тестовете й за алкохол и наркотици са били отрицателни. Тя е карала с висока скорост и е минала на червено. Кметът на Харков Генадий Кернес обеща общината да помогне на близките на загиналите и пострадалите. ", "date": "2017.10.19", "title": "Джип помете пешеходци в Харков, шест жертви"}
{"url": "http://www.novinite.bg/articles/151510/Lotariyata-Zelena-karta-zapochva-otnachalo", "text": "Регистрацията по програмата на САЩ за разнообразяване на имигрантския поток (DV) за 2019 г., позната като лотарията за \"Зелена карта\", започва отначало. Всички подадени формуляри трябва да се изпратят отново, съобщиха от посолството на САЩ в София.По технически причини периодът за регистрация за кампанията \"Зелена карта\" 2019 ще бъде рестартиран, като всички кандидати, които са подали формуляр преди 18 октомври 2017 година, ще трябва да го изпратят отново. \"Съжаляваме за причиненото неудобство, но с цел осигуряване на еднакви условия за всички и запазване на честността на процеса, се налага да рестартираме процедурата по подаване на формулярите за Зелена карта\", пишат от посолството. Новият регистрационен период за кампанията е започнал в 19 часа на 18 октомври 2017 година и ще приключи в 19 часа българско време в сряда, 22 ноември 2017 година. Подадените преди 18 октомври формуляри няма да бъде валидни. Вече кандидатствалите може да подадат още един формуляр, без да се притесняват, че ще бъдат дисквалифицирани за това, че са кандидатствали два пъти. Ако обаче подадат повече от един формуляр по време на новия регистрационен период, кандидатурата им няма да бъде валидна, предупреждават от посолството.", "date": "2017.10.19", "title": "Лотарията \"Зелена карта\" започва отначало"}
{"url": "http://www.novinite.bg/articles/151514/Irak-iska-aresta-na-viceprezidenta-na-Kyurdistan", "text": "Ирак заповядва да се арестува вицепрезидента на Кюрдистан за това, че нарекъл иракските сили в Киркук \"окупатори\", информира news.bg Към момента, около 100 хил. кюрди са избягали от Киркук, страхувайки се от размирици, след като иракските правителствени сили завладяха провинцията в понеделник. Това обявиха официални лица от полуавтономното регионално правителство на Иракски Кюрдистан.Върховният съвет по въпросите на правосъдието в Ирак разпореди арестуването на вицепрезидента на регионалното правителство на Кюрдистан Косрат Расул, тъй като твърди, че иракските войски, които са поели управлението в Киркук, са \"окупационни сили\".", "date": "2017.10.19", "title": "Ирак иска ареста на вицепрезидента на Кюрдистан"}
{"url": "http://www.novinite.bg/articles/151468/Vremeto-shte-e-predimno-slanchevo", "text": "Днес ще е предимно слънчево, с разкъсана висока облачност. В сутрешните часове на отделни места в низините ще се образува мъгла или ниска облачност. Ще бъде почти тихо. Максималните температури ще са между 22° и 27°, малко по-ниски по Черноморието.Атмосферното налягане още малко ще се понижи и до вечерта ще е по-ниско от средното за октомври.Над планините времето ще бъде предимно слънчево, с разкъсана висока облачност. Ще духа слаб югозападен вятър, който до вечерта ще се ориентира от северозапад. Ще остане топло, с максимална температура на височина 1200 метра – около 18°, на 2000 метра – около 12°.Над Черноморието ще бъде предимно слънчево. В сутрешните часове на отделни места ще се образува мъгла или ниска облачност. Ще духа слаб югоизточен вятър. Максималните температури ще са 18-22°. Температурата на морската вода е 17-18°. Вълнението на морето ще бъде 1-2 бала.", "date": "2017.10.19", "title": "Времето ще е предимно слънчево"}
{"url": "http://www.novinite.bg/articles/151486/Kakva-zima-ni-ochakva", "text": "До края на седмицата ни очаква златна есен - времето ще е хубаво, макар че температурите през деня леко ще се понижават. Това коментира климатологът Георги Рачев, информира ДАРИК.   Следващата седмица над Италия ще се формира циклон, който във вторник ще премине вероятно южно от страната ни. В резултат на това у нас ще нахлуе студен въздух и температурите ще се понижат особено в Западна България. Ще има застудяване в началото на следващата седмица, както и вероятност за валежи, каза Рачев, като от думите му стана ясно, че не става дума за аномалии, а за понижаване на температурите в рамките на нормалното за есента.  След това ще се върнем към нормалното, типично есенно време със сутрешни температури от порядъка на 2-3 до 5 градуса и максимални температури от 12 до 16 градуса.     След Димитровден ни очаква прословутото сиромашко лято - слънцето ще се покаже, а максималните температури ще са около 15-17 градуса. Климатологът обясни, че според прогнози на световни метеорологични центрове за Балканския полуостров се очаква зимата да е малко по-топла с малко по-малко валежи. Касае се за дългосрочна прогноза за зимата, каза Рачев и направи уговорката, че това не означава, че няма да има студове, валежи, както и дни със слънце. \"Осреднено за цялата зима се очакват малко по-малко валежи и малко по-висока средна температура, което означава от порядъка на половин градус, но отнесено към всички зимни месеци, това е нещо съвсем различно\", коментира той. Хората трябва да следят ежедневните прогнози за времето, а дългосрочните не трябва да бъдат абсолютизирани, категоричен е климатологът.", "date": "2017.10.19", "title": "Каква зима ни очаква?"}
{"url": "http://www.novinite.bg/articles/151511/Barak-Obama-se-zavrashta-na-politicheskata-scena", "text": "Откакто напусна Белия дом, той запазва дискретност, въздържайки се да критикува директно Доналд Тръмп. Днес бившият президент Барак Обама за пръв път ще стъпи отново на американската политическа сцена, пише ДАРИК. Очаква се бившият президент от Демократическата партия да присъства на две срещи с избиратели, първата от които в щата Ню Джърси, близо до Ню Йорк, а втората - на 500 км на юг, във Вирджиния.56-годишният Обама ще подкрепи кандидатите на своята партия за губернаторския пост. Гласуването и в двата щата е насрочено за 7 ноември. Но значението на тези срещи е преди всичко в това, че са редки: американците почти не биват консултирани преди междинните парламентарни избори през 2018 година.Не се знае какво ще каже Барак Обама, чийто наследник в Белия дом се опитва да разруши резултатите от осемгодишния му мандат. Откакто напусна поста си на 20 януари, първият чернокож президент на САЩ се държи на дистанция от политическия дебат, спазвайки традицията на резервираност, подобно на предшествениците си. След като си подари три месеца ваканция, Обама се зае с редактирането на мемоарите си, изказваше се рядко пред публика и на практика не даде нито едно интервю. Няколкото пъти, когато реши да наруши това мълчание, той се изказа по теми от национално значение, като имиграцията, здравното осигуряване или борбата срещу климатичните промени.Но когато днес се върне в атмосферата на политически срещи с активисти на Демократическата партия, сред които се ползва с прекрасен рейтинг, 44-ият президент на САЩ може да се изкуши да пусне няколко вербални стрели по Тръмп, който не се въздържа от публични критики към Обама. Губернаторският пост в Ню Джърси изглежда почти спечелен от кандидата на Демократическата партия Филип Мърфи.Очаква се той да наследи републиканеца Крис Кристи, някога близък до Тръмп. В края на мандата на Кристи имиджът му е катастрофален и популярността му е рекордно ниска. Вирджиния е ключов щат. Това е единственият щат от историческия Юг, в който Хилари Клинтън спечели през 2016 година. Значението му се подсилва и от географската близост до федералната столица Вашингтон.\"Ако Голямата стара партия загуби във Вирджиния, мнозина ще държат Тръмп отговорен\", анализира Лари Сабато, преподавател по политически науки. От друга страна, \"ако републиканците спечелят губернаторския пост, Тръмп няма да бъде смятан за тежест за партията на изборите през 2018 година\". В град Ричмънд, столица на щата Вирджиния и някогашна столица на Конфедерацията, Обама ще подкрепи младия кандидат на Демократическата партия Ралф Нортам.Проучване на института \"Куинипиак\" дава на този бивш военен лекар лека преднина в изборната надпревара срещу републиканеца Ед Гилеспи. Пристигането на Обама в град Ричмънд, динамичен финансов център с над 220 000 жители, доведе до появата на дълги опашки за билети за публичната среща.Разбирайки добре значението на тези избори в стратегията за запазване на мнозинството си в Конгреса, президентът Тръмп обвини Ралф Нортам, че подкрепяйки градовете, които дават убежище на нелегалните мигранти, се бори за банда латиноамерикански престъпници.Ед Гилеспи беше съветник на президента Джордж У. Буш, а по-късно стана лобист милионер. Засега той запазва предпазлива дистанция от непредсказуемия президент републиканец, макар че Тръмп обяви официално подкрепата си за него.", "date": "2017.10.19", "title": "Барак Обама се завръща на политическата сцена"}
{"url": "http://www.novinite.bg/articles/151491/Teroristi-gotvyat-nov-11-septemvri", "text": "Американският министър по вътрешната сигурност Илейн Дюк смята, че терористични групи подготвят нови атаки със самолети. Тя каза това по време на речта си в Посолството на САЩ в Лондон, пише БГНЕС.\"Терористичните групировки, независимо дали е ИДИЛ или друга, искат да осъществят голяма експлозия, като тази от 11 септември 2001 г. Те искат да използват самолет и разузнаването не подлага това под съмнение”, заяви Дюк.По думите й нападенията с използването на микробуси и хладни оръжия имат за цел да създават страх в обществото, но това не означава, \"че екстремистите са изоставили основния си сценарий със самолети”.Министърът отбеляза, че нивото на терористичната заплаха в САЩ е \"невероятно високо\".\"Терористите са силни, бързо се адаптират към всичко и заплахата от терористична атака сега е на най-високо ниво от 11 септември насам. Трябва да разполагаме с всички възможни средства да противодействаме\", каза тя. ", "date": "2017.10.19", "title": "Терористи готвят нов 11 септември"}
{"url": "http://www.novinite.bg/articles/151473/Otvoriha-gornite-etaji-na-Kolizeya-v-Rim", "text": "За пръв път от години отвориха горните етажи на Колизея в Рим. Малка група туристи станаха първите, които можаха да погледнат древната арена от мястото, на което преди близо 2000 години са стояли плебеите, предаде НОВА.Когато е имало гладиаторски битки, простолюдието е стояло на най-отдалечени от арената горни етажи.В продължение на десетилетия те не бяха в състояние да издържат посещението на хиляди туристи. Дълга реставрация направи отварянето на етажите възможно и интересът към тях е много голям. ", "date": "2017.10.19", "title": "Отвориха горните етажи на Колизея в Рим"}
{"url": "http://www.novinite.bg/articles/151513/Pakistan-izdiga-ograda-po-granicata-si-s-Afganistan", "text": "Пакистан е започнал изграждането на ограда по границата си с Афганистан с цел борба срещу екстремистките групи в региона, предаде Франс прес, цитиран от NOVA. Влиятелната пакистанска армия отведе снощи група журналисти на едно от редките посещения по границата, за да им представи напредъка, постигнат от месец март, когато беше обявено изграждането на стената. Телената ограда е висока около 3 метра и горната й част е покрита с бодлива тел. В момента тя прегражда няколко части от границата между Северен и Южен Вазиристан в планинските племенни райони. Целта й е да попречи на свободното преминаване на въоръжени групи като талибаните и Ал Каида между двете страни, както те правят през последните години за голямо неудоволствие на САЩ. Издигането на стената е историческа промяна в областта на граничния контрол между двете страни, заяви високопоставен военен във форт Хамза в селището Ангур Ада в Южен Вазиристан.\"До декември 2018 г. няма да остане ненаблюдаван нито сантиметър от международната граница\", увери той.\"Когато приключим, ако е рекъл Аллах, ще сме сигурни в едно нещо и то е, че никой няма да може да премине\", подчерта високопоставеният военен.Пакистан планира да прегради по-голямата част от 2500-километровата граница, въпреки протестите на Кабул, че това ще раздели семейства и приятели в пущунския племенен пояс между двете страни. Пакистанската армия очаква проектът да струва около 532 милиона долара. Има и планове за изграждането на 750 контролни пункта и използването на високотехнологични системи, които да предотвратят прекосяването на границата.Гулаб Мангал, губернатор на източната афганистанска провинция Нангархар, заяви пред Ройтерс, че стената ще доведе до засилването на омразата и недоволството между двете съседни страни и няма да е от полза за никого. ", "date": "2017.10.19", "title": "Пакистан издига ограда по границата си с Афганистан"}
{"url": "http://www.novinite.bg/articles/151481/Kolko-struva-da-smenim-letnite-gumi-sas-zimni", "text": "Според действащия Закон за движение по пътищата, след 1 ноември шофьорите трябва да използват зимни гуми. Те не са само за сняг, те са за ниски температури. Щом температурата е под 7 градуса, трябва да се шофира със зимни гуми. Не е много добър вариант да се купят само 2 зимни гуми, по-добре да се купят по-евтини, но да са пълен комплект. Качествените гуми могат да издържат над 10 години. Това коментираха пред репортера ни Благой Цицелков в един от столичните сервизи, предаде БНТ.", "date": "2017.10.19", "title": "Колко струва да сменим летните гуми със зимни?"}
{"url": "http://www.novinite.bg/articles/151484/Spirat-vodata-na-7-mesta-v-stolicata", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Реконструкция на уличен водопровод на ул. „Христо Ботев“ в „Курило“, гр. Нови Искър, налага спиране на водоподаването от 10:00 до 16:00 часа в района на кв. „Гниляне“. Почистване и дезинфекция на резервоар „Железница“ в с. Железница, община Панчарево, налага спиране на водоподаването от 9:00 до 13:00 часа в с. Железница. Изграждане на сградно водопроводно отклонение на ул. „Преки път“, местност „Гърдова глава“, налага спиране на водоподаването от 9:00 до 21:00 часа на ул. „Преки път“ от ул. „Райска градина“ до ул. „Камен дел“, ул. „Грамос“ от ул. „Ген. Михаил Кутузов“ до ул. „Преки път“. Подмяна на сградно водопроводно отклонение на ул. „Хаджи Димитър“, с. Лозен, налага спиране на водоподаването от 9:00 до 17:00 часа на ул. „Васил Левски“, ул. „Могила“, ул. „Св. Спас“. Инвестиционен проект за реконструкция на уличен водопровод на бул. „Проф. Цветан Лазаров“ в кв. „Слатина“ налага спиране на водоподаването от 10:00 до 22:00 часа на бул. „Проф. Цветан Лазаров“ от бул. „Асен Йорданов“ до ж.п. линията София – Пловдив, ул. „Гео Милев“ от ул. „Кривина“ до края в посока Изток; ул. „Боян Магесник“ от ул. „Слатинска река“ до бул. „Проф. Цветан Лазаров“. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. Във връзка с подмяна на сградно водопроводно отклонение на ул. 25, кв. „Враждебна“, се налага спиране на водоподаването от 9:30 до 17:00 часа на ул. 5 от №2 до №14, ул. 25 №2 до №22А. Заради подмяна на спирателен кран на ул. „Люляците“, вилна зона „Кокялянско ханче“, се налага спиране на водоподаването от 10:00 до 17:30 часа на ул. \"Петър Берон\", ул. \"Люляците\", ул. \" Ведена\" между ул. \"Самоковско шосе\" и ул. \"Петър Берон\", ул. \"Самоковско шосе\" между ул.“Васил Левски\" и ул. \"Димитър Благоев\", ул. \"Кирил Ботев\" № 1,2,3,4,5,6. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .“Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.10.19", "title": "Спират водата на 7 места в столицата"}
{"url": "http://www.novinite.bg/articles/151507/Pochina-legendata-na-frenskoto-kino-Daniel-Darijo", "text": "Легендата на френското кино Даниел Дарийо е починала в дома си в северозападната част на Франция на 100-годишна възраст, съобщи Франс прес, цитира Дарик. Нейното здравословно състояние се влошило напоследък вследствие на падане. Актрисата е играла в над 100 филма и отпразнува стотния си рожден ден през месец май.", "date": "2017.10.19", "title": "Почина легендата на френското кино Даниел Дарийо"}
{"url": "http://www.novinite.bg/articles/151522/US-dron-likvidira-glavatarya-na-teroristichna-grupirovka-v-Pakistan", "text": "Главатарят на пакистанската екстремистка групировка \"Джамаат ул Ахрар\", която е планирала някои от най-кръвопролитните самоубийствени нападения в Пакистан през последната година, е починал от раните си, получени при удар на американски безпилотен самолет в Афганистан, съобщи говорител на екстремистката групировка, цитиран от news.bg \"Нашият лидер Омар Халид Хорасани беше ранен в един от неотдавнашните удари с безпилотни самолети в Афганистан. Той беше ранен тежко и днес се превърна в мъченик\", изтъкна говорителят.Убийството се случва преди посещението на американския държавен секретар Рекс Тилърсън през следващата седмица в Пакистан и вероятно ще намали още напрежението между (често предпазливите) съюзниците, след като Ислабамабад от години иска от Вашингтон да удря екстремисти, които атакуват в Пакистан и след това се крият отатък границата в Афганистан.Отцепническа групировка от пакистанските талибани, \"Джамаат ул Ахрар\" в миналото също е подкрепяла ДАЕШ (\"Ислямска държава\") и все повече се насочва към религиозни малцинства в Пакистан.Групировката пое отговорност за атентатите на Великден в обществен парк през миналата година, при които загинаха 70 души, много от тях християни, в източния град Лахор.", "date": "2017.10.19", "title": "US дрон ликвидира главатаря на терористична групировка в Пакистан"}
{"url": "http://www.novinite.bg/articles/151472/Otbelyazvame-pametta-na-Sveti-Joan-Rilski", "text": "Отбелязваме паметта на Свети Йоан Рилски. Това е един от двата дни в годината, в които се отдава почит на отшелника от Рила планина, смятан за небесен закрилник на българския народ, информира НОВА.Свети Иван Рилски е патрон и основател на най-големия манастир в България - Рилския, и патрон на българските будители.В храмовете в цялата страна ще бъдат отслужени празнични богослужения, а в Рилския манастир се състоя всенощно бдение.На този ден българските лекари отбелязват своя професионален празник. По този повод за седма поредна година ще бъдат раздадени наградите \"Лекар на годината\".  ", "date": "2017.10.19", "title": "Отбелязваме паметта на Свети Йоан Рилски"}
{"url": "http://www.novinite.bg/articles/151485/Ocelyavaneto-na-avstralijski-papagali-e-zastrasheno", "text": "Оцеляването на бързолетовите папагали е застрашено от малки торбести бозайници, които могат да се реят във въздуха, докато двата вида си оспорват територии в древните гори в Австралия, оповестиха учени, цитирани от Франс прес. Бързолетовият папагал е мигрираща птица, която се размножава единствено на остров Тасмания. Тя се храни с нектар от растения и се среща в евкалиптовите гори. Със същия нектар обаче се храни и захарната торбеста летяща катерица, която може да прелита от едно дърво на друго и е била внесена на остров Тасмания в началото на 19-и век. Тези торбести бозайници, които рядко слизат на земята, изяждат птичи яйца и пиленца, поясниха учени от Националния университет на Австралия. Сега двата вида се конкурират за хабитат на източното крайбрежие на Тасмания заради изобилието на цъфтящи евкалиптови дървета в района. Там евкалиптовите дървета са сред най-древните в света. \"На някои места не е оцеляло нито едно пиленце - увери Деян Стоянович от екипа. - Ако не вземем незабавни мерки, съхраняването на вида може да се сблъска със сериозни проблеми.\" Учените изобретили чувствителни към светлината вратички за къщички за птици. Вратичките се отварят при изгрев слънце и се затварят при залез слънце. Това осигурява убежище за папагалите нощем, когато катериците са най-активни", "date": "2017.10.19", "title": "Оцеляването на австралийски папагали е застрашено"}
{"url": "http://www.novinite.bg/articles/151469/Obsajdat-merkite-sreshtu-radikalniya-islyam", "text": "Заплахата от радикален ислям у нас и мерките за противодействие ще бъдат обсъдени днес. Срещата е свикана от зам.-премиера по обществения ред и сигурност и министър на отбраната Красимир Каракачанов.В сряда на редовното правителствено заседание кабинетът прие стратегия за борба с радикалните движения и тероризма, информира НОВА.Кабинетът разгледа и специален план за противодействие на радикализацията на отделни личности или цели групи от българското общество. По думите на вътрешния министър Валентин Радев подобен план ще се изготвя всяка година заради растящата опасност от радикализация в Европа.    ", "date": "2017.10.19", "title": "Обсъждат мерките срещу радикалния ислям"}
{"url": "http://www.novinite.bg/articles/151516/Hilyadi-miryani-se-stekoha-v-Rilskiya-manastir", "text": "С Божествена Света литургия в Рилския манастир отбелязаха празника на Свети Иван Рилски, известен и като Отчовден. Литургията отслужи Негово преосвещенство Адрианополският епископ Евлогий.Хиляди богомолци от страната и чужбина пристигнаха в Светата обител, за да присъстват на честването. То бе съпроводено с литийно шествие, а началото на празника бе поставено още в сряда вечер с нощно бдение, предава NOVA. Преподобни Иван Рилски Чудотворец е известен като закрилник на българския народ и основател на Рилската Света обител. ", "date": "2017.10.19", "title": "Хиляди миряни се стекоха в Рилския манастир"}
{"url": "http://www.novinite.bg/articles/151517/Namalyavat-katastrofite-s-motoristi-otchita-KAT", "text": "\r\nТова отчетоха пътни полицаи и представители на столични мотоклубове в края на , провел се под мотото „Не на агресията на пътя“.\r\nБлагодарение на общите усилия за промяна в културата на шофиране, призивите за толерантно поведение на пътя и предприетите мерки за контрол по Закона за движение по пътищата се наблюдава намаляване на пътнотранспортните произшествията с мотористи. Това бе отчетено на среща днес в отдел „Пътна полиция“ -  между пътни полицаи и представители на столични мотоклубове по повод предстоящото на 21 октомври закриване на „Мотосезон- 2017”, пише БНТ. \r\n\r\nДанните за изминалите месеци показват, че са по-малко и ранените и загинали при катастрофи с мотори. От началото на тази година до 15 октомври са регистрирани 102 пътни инцидента с , при които са загинали четирима водачи и един пешеходец, ранените са 103-ма, от тях 95 са управлявали мотоциклет.\r\nЗа същия период на 2016 г. произшествията са 118, с петима загинали , един пешеходец и ранени 124, от които 102-ма водачи на мотоциклети.\r\nКомисар , началник на отдел „Пътна полиция“-  напомни още веднъж основното правило за безопасност на пътя: „Всички участници в движението да спазват правилата и да бъдат толерантни един към друг“. В този смисъл бе и апелът на президента на столичен мотоклуб „Джентълмен” Иван Саздов - взаимно уважение на пътя, дисциплина и самоконтрол.\r\n", "date": "2017.10.19", "title": "Намаляват катастрофите с мотористи, отчита КАТ"}
{"url": "http://www.novinite.bg/articles/151496/Priklyuchva-vazstanovyavaneto-na-ogradata-po-granicata", "text": "Завършва възстановяването на възпрепятстващото съоръжение по българо-турската граница, нанесени от природно бедствие в община Малко Търново. Ситуацията с нанесените от бедствието щети е овладяна.Съоръжението е критично важен обект за сигурността както на България, така и на Европа и политически спекулации по темата са неуместни при разрешаване на възникналия проблем, съобщават от Министерски съвет.Бедствените наводнения през изминалите седмици нанесоха значителни щети в района на Община Малко Търново, като в засегнатите райони бяха частично повредени и участъци от възпрепятстващото съоръжение по границата с Турция. Към днешна дата ремонтите са на етап приключване и охраната на границата се очаква да се върне към нормален режим в най-скоро време.По официални данни на НИМХ падналите валежи в района на Малко Търново в периода 21-30 септември са определени като екстремни. Бяха отнесени пътища, земна маса и дървета. Обявено бе бедствено положение. Стихията нанесе поражения и върху част от оградата по българо-турската граница.  ", "date": "2017.10.19", "title": "Приключва възстановяването на оградата по границата"}
{"url": "http://www.novinite.bg/articles/151527/Valentin-Radev-Ogradata-po-granicata-e-izgradena-na-100-procenta", "text": "\r\nРеакцията на вътрешния министър  по повод поисканата му  не закъсня. По думите му режимът по границата трябва да бъде по-строг. Той заяви още, че съоръжението е изградено на 100 процента. Предстои допълнителна работа по монтирането на  и , цитира БНТ. \r\n, вътрешен министър: Сега се опитваме да го надграждане и сме продължили, сега всъщност възстановяваме част от системите, които не работеха. Продължаваме, включително с европейските средства, тази европейска помощ за надграждане със съответните датчици, , , каквото е необходимо нашата ограда.\r\n\r\nДнес  проведе работна среща със словашкия министър на вътрешните работи , посветена на сигурността по време на европредседателството и охраната на границата ни с Турция.\r\n \r\n", "date": "2017.10.19", "title": "Валентин Радев: Оградата по границата е изградена на 100 процента"}
{"url": "http://www.novinite.bg/articles/151521/Vzriv-rani-28-godishen-maj-kraj-Kremikovci", "text": "28-годишен младеж е пострадал сериозно при трудова злополука в района на Кремиковци.Злополуката е била причинена вследствие на взрив, предава news.bg Мъжът е приет в спешното отделение на УМБАЛ \"Св. Анна\" в София. Към момента на приемането си мъжът е бил с откъсната част от дланта на лявата си ръка. Пострадалият имал и множество други рани от осколки в областта на гърдите и корема.От УМБАЛ \"Св. Анна\" информираха, че към 16.20 часа мъжът е бил стабилизиран. Той се намира в реанимацията на болницата.", "date": "2017.10.19", "title": "Взрив рани 28-годишен мъж край Кремиковци"}
{"url": "http://www.novinite.bg/articles/151479/Novo-obsajdane-na-Zakona-za-otbrana-v-NS", "text": "Ново обсъждане на промените в Закона за отбраната в Народното събрание. Той беше върнат от президента Румен Радев, информира БНТ.\r\nВ мотивите си той посочва, че с новите текстове няма да се преодолеят съществуващите неясноти и непълноти в действащата законова уредба, а се създават условия за дискриминация. Новите изисквания не са гаранция за по-висок професионализъм, смята държавния глава.\r\nЕдна от разпоредбите предвижда удостоените с висше военно звание офицери да бъдат представяни от министъра на отбраната пред парламентарната комисия. Това според президента нарушава баланса между органите за ръководство на отбраната и крие риск от политизиране на висшия команден състав.\r\n", "date": "2017.10.19", "title": "Ново обсъждане на Закона за отбрана в НС"}
{"url": "http://www.novinite.bg/articles/151505/Sindikatite-gotvyat-nacionalen-protest", "text": "Национален протест на един от най-големите синдикати у нас. Недоволството е насрочено за  27 октомври и е срещу работодателите и отпадането на надбавката за прослужено време към заплатата, информира НОВА.Очаква се в четвъртък от КНСБ окончателно да потвърдят протеста. Преди това обаче от синдиката се срещнаха с парламентарната група на ГЕРБ в Народното събрание. ", "date": "2017.10.19", "title": "Синдикатите готвят национален протест"}
{"url": "http://www.novinite.bg/articles/151512/Volen-Siderov-obvini-BSP-v-tendencioznost", "text": "Лидерът на Атака и председател на парламентарната група на Обединени патриоти Волен Сидеров обвини БСП в тенденциозност.Причината за прехвърчането на искри в пленарната зала стана поисканата оставка на вицепремиера Валери Симеонов и вътрешния министър Валентин Радев заради отказан достъп на депутата Елена Йончева до оградата по границата с Турция, предаде ДАРИК. „Видях, че Корнелия Нинова се позовава на решения на Министерски съвет, с което даден обект се обявява за национален, обект на сигурността. Тя поиска оставката на Валери Симеонов и на Радев. Някой се пошегуваха, че е на Румен Радев, то било министър Валентин Радев. Моят въпрос е защо, след като има решение на Министерски съвет, под което са се подписали и съгласили всички министри, както и министър-председателят, тя не иска оставката на министър-председателя, вицепремиерите и всички министри надолу. Защо само на тези двама министри?“, попита Сидеров.„Министър Радев бил предложил това, а пък за Валери Симеонов - защо? Не знам. Защото Елена Йончева не я били пуснали до оградата. Елена Йончева правела мистериозен филм, който съдържал страхотни данни. Така че, много ви моля, като искате оставки, започнете от себе си“, посочи още лидерът на Атака.", "date": "2017.10.19", "title": "Волен Сидеров обвини БСП в тенденциозност"}
{"url": "http://www.novinite.bg/articles/151524/27-oktomvri-KNSB-svikva-nacionalen-protest-s-iskane-za-uvelichenie-na-zaplatite", "text": "Членовете на КНСБ излизат на национално протестно шествие за увеличаване на заплатите в бюджетния и реалния сектор, информира ДАРИК.  Шествието ще се проведе следващия петък в София и ще премине под прозорците на Министерския съвет и на Асоциацията на индустриалния капитал като представител на работодателите. Лидерът на синдиката Пламен Димитров обяви, че заложеното увеличение с около 5 процента на заплатите в агенциите като НАП, Агенцията за социално подпомагане и Инспекцията по труда, не е приемливо, и КНСБ ще поиска минимум 10 процента, а на някои места по 15 процента. Предложеното в бюджета на НОИ намаляване на обезщетението за първите три дни болнични допълнително мотивира хората да излязат на протест, обясни Димитров. Очаква се в шествието да се включат около 6000 души.", "date": "2017.10.19", "title": "27 октомври: КНСБ свиква национален протест с искане за увеличение на заплатите"}
{"url": "http://www.novinite.bg/articles/151526/Borisov-zashtiti-interesite-na-balgarskata-diaspora-pred-Tereza-Mej", "text": "За нас е важно при преговорите, водени между Брюксел и Лондон, да бъде гарантирана правната сигурност на гражданите и това да е първостепенен приоритет. Това заяви българският премиер Бойко Борисов по време на разговора си със своя британски колега Тереза Мей в Брюксел преди заседанието на Европейския съвет, съобщиха от МС.\"Това са висококвалифицирани специалисти, които дават голяма добавена стойност на британската икономика\", заяви Борисов.Той бе категоричен, че излизането на Великобритания от ЕС няма да наруши сътрудничеството и приятелството между България и Обединеното кралство. Борисов вижда силната обвъзрваща роля за добрите отношения между двете държави в голямата българска диаспора в Обединеното кралство.По време на разговора Тереза Мей и Бойко Борисов бяха единни в мнението си, че България и Великобритания ще продължат доброто си сътрудничество за гарантиране на сигурността в Европа, за управлението на миграционните потоци и борбата с тероризма.Британският премиер Тереза Мей посочи, че е запозната отлично с усилията на страната ни за опазване на границата на Европейския съюз и приветства българското правителство за постигнатото.Министър-председателят на Великобритания Тереза Мей покани Борисов да посети Обединеното кралство.В белгийската столица българският премиер Бойко Борисов се срещна и с председателя на Европейския съвет Доналд Туск. Двамата обсъдиха приоритетите на Българското председателство на Съвета на Европейския съюз през 2018 година.България се подготвя отговорно за своето първо председателство и в сътрудничество с останалите страни от Тройката председателства, заяви Борисов. Активно се работи с Естония за постигане на максимална приемственост по отворените досиета, каза Борисов.Темата за Западните Балкани е важна не само за страните от региона, но и за целия Европейски съюз, е общото мнение на Борисов и Туск. Двамата обсъдиха организацията на срещата на върха през месец май 2018 г. в София, на която домакини са и българският премиер, и председателя на Европейския съвет.Българското председателство създава подходяща обстановка за  обсъжданена европейската перспектива на държавите от Западните Балкани, смятат те. Председателството ни е предпоставка за гарантиране на икономическото развитие на региона, неговата транспортна, енергийна, инфраструктурна и дигитална свързаност с Европейския съюз, смятат Туск и Борисов.", "date": "2017.10.19", "title": "Борисов защити интересите на българската диаспора пред Тереза Мей"}
{"url": "http://www.novinite.bg/articles/151477/Plodovete-poskapvat", "text": "Плодовете поскъпват заради масово измръзване. Нетипично ниските температури през пролетта в овощните градини вече се отразиха на сергиите. Родната реколта на сливи, круши и ябълки е драстично по-малка. И не само у нас, а и в цяла Европа, информира НОВА.Така съвсем скоро ябълката, която е най-разпространеният плод, отглеждан в ЕС, може да се превърне в лукс. Ще станат ли ябълките златни и с колко ще поскъпнат по нашите пазари?Ще станат ли ябълките на пазара \"златни\"? И възможно ли е килограм вносни ябълки да струва колкото килограм пържоли – над 5 лева? Георги Георгиев дава отговори на тези въпроси. Гледайте повече във видеото. ", "date": "2017.10.19", "title": "Плодовете поскъпват"}
{"url": "http://www.novinite.bg/articles/151509/Fond-Zemedelie-plati-44-mln-lv-na-lozari", "text": "Държавен фонд \"Земеделие\" преведе над 43.5 млн. лева по мярка \"Преструктуриране и конверсия на лозя\" от Националната програма за подпомагане на лозаро – винарския сектор за периода 2014 – 2018 година.Платените субсидии покриват 75% от направените разходи по 221 проекта на лозари, поели ангажимент да разширят стопанствата си през финансовата 2017 г. Бюджетът по мярката за тази финансова година е в размер на над 50.254 млн. лева, което означава, че усвояемостта й възлиза на 86.7%. Мярката подпомага дейности за преструктуриране и конверсия на лозови насаждения, както и за подобряване на техниките за управление на лозята. Финансират се собственици, арендатори или наематели на лозови насаждения, регистрирани като лозарско стопанство и получили удостоверение за право на участие, издадено от Изпълнителната агенция по лозата и виното. Националната лозаро-винарска програма ще се прилага като финансов инструмент в България до 2018 г. Тя се финансира от Европейския фонд за гарантиране на земеделието (ЕФГЗ), а целта й е повишаването на конкурентоспособността на българските лозари.", "date": "2017.10.19", "title": "Фонд \"Земеделие\" плати 44 млн. лв. на лозари"}
{"url": "http://www.novinite.bg/articles/151488/Bansko-veche-ne-e-naj-evtiniyat-ski-kurort-v-Evropa", "text": "анско вече не е най-евтиният ски курорт в Европа. Той бе изместен от словенския Кранска гора, съобщава британското издание \"Телеграф\". Банско губи титлата за първи път от 7 години.Направено в партньорство с Crystal Ski Holidays, 11-ото годишно проучване на разходите за ски от Британските пощи сравнява цените в 22 европейски курорта - пет френски, пет италиански, пет австрийски, три швейцарски и по един в Андора, България, Словения и Финландия.На второ място остава италианският курорт Бардонекия. От 10-те най-евтини курорти тази година, 4 са италиански.Третото място остава за Банско.Най-скъпият ски курорт на континента е швейцарският Цермат, където ски ваканция излиза 839 лири.Индексът на цените на всеки курорт се изчислява, като се пресметнат цените в лири стерлинги за 6-дневна ски карта, уроци по ски, наем на ски и обувки, плюс храна и напитки, състоящи се от един обяд в заведение по склоновете (основно ястие и десерт) малка кола, бира и чаша вино.Ето и топ 10 на най-евтините курорти и разходите в тях: 10. Ла Тюил, Италия - 454 лири 9. Рука, Финландия - 453 лири 8. Солдо, Андора - 449 лири 7. Червиня, Италия - 443 лири 6. Елмау, Австрия - 432 лири 5. Сестриере, Италия - 410 лири 4. Морзин, Франция - 400 лири 3. , България - 352 лири 2. Бардонекия, Италия - 347 лири 1. Кранска гора, Словения - 326 лири", "date": "2017.10.19", "title": "Банско вече не е най-евтиният ски курорт в Европа"}
{"url": "http://www.novinite.bg/articles/151501/Cholakov-stava-predsedatel-na-VAS", "text": "Георги Чолаков окончателно става председател на Върховния административен съд (ВАС). Припомняме, че Чолаков беше избран за поста от предишния състав на ВСС на 11 септември с голямо мнозинство от 20 гласа срещу 5 в подкрепа на другия кандидат Соня Янкулова, информира НОВА.Чолаков трябваше да седне в стола на един от тримата големи в съдебната власт – председателят на Върховният административен съд - ключова съдебна инстанция, която контролира всички актове на изпълнителната власт и на Висшия съдебен съвет.   ", "date": "2017.10.19", "title": "Чолаков става председател на ВАС"}
{"url": "http://www.novinite.bg/articles/151503/260-mln-lv-poveche-razhodi-iska-KNSB", "text": "КНСБ внесе при депутатите от ГЕРБ своите предложения за разширяване на управленската програма на кабинета Борисов 3. Обсъден е и бюджет 2018.\"В размер на 260 милиона лева са нашите искания в повече за разходи\", обясни след срещата президентът на КНСБ Пламен Димитров. Синдикатът вижда сектори, в които увеличаването на доходите не е на достатъчно. КНСБ иска поне 10% ръст на доходите на социалните работници. В много домове за стари хора заплатите били крайно ниски.,Синдикатът очаква позитивни резултати и в сферата на културата.КНСБ обаче е готова за стачки в някои сектори, в които има напрежение. \"Засега чуваме обещания, гаранции за изпълнение на тези обещания няма\", посочи Пламен Димитров. Според него е нужно по-радикално увеличение на доходите в редица сектори, като това се налага от пазара.Около 10% е ръстът на заплатите за миналата година, а тази година за първите шест месеца има около 11% ръст, отчете Пламен Димитров. Редно било бюджетните сектори да следват ръста в частния сектор иначе щели да си загубят кадрите. Синдикатите не отстъпват от искането си за ежегоден ръст на минималната работна заплата. Тя е най-ниската в целия ЕС, категоричен бе президентът на КНСБ. 320 евро ще е минималната заплата в Румъния.Утре синдикатите ще разговарят с бизнеса \"какво го стяга чепика\", както се изрази Димитров.Председателят на ПГ на ГЕРБ Цветан Цветанов е доволен от конструктивния разговор. Увеличението за фонд Работна заплата за 2018 ще бъде 720 милиона лева, похвали се той.", "date": "2017.10.19", "title": "260 млн. лв. повече разходи иска КНСБ"}
{"url": "http://www.novinite.bg/articles/151492/Angelkova-otgovarya-na-obvineniyata-na-bransha", "text": "„Не мисля, че трябва да се задълбаваме в аргументите на една организация, която има 80 членове туроператори”. Това заяви министърът на туризма Николина Ангелкова.В началото на месеца част от туристическият бизнес в лицето на Асоциацията на българските. Причината според тях - липса на компетентност и несправяне с проблемите в туризма. Министърката заяви, че не вижда причина да подава оставка. Тя беше обвинена, че данните за туризма се манипулират и броят на туристите изкуствено се завишава.„Миналият зимен сезон беше изключително успешен с 19,6 % ръст, или над 1 470 000 чуждестранни туристи. Ние работим с официалните данни на Националния статистически институт”, коментира тя.  ", "date": "2017.10.19", "title": "Ангелкова отговаря на обвиненията на бранша"}
{"url": "http://www.novinite.bg/articles/151470/Kakvo-e-sastoyanieto-na-tunelite-v-stranata", "text": "Доклад за състоянието на тунелите ще бъде представен от експерти. Ще бъдат обсъдени и спешните мерки за безопасност, които трябва да се вземат за предотвратяване на пътни инциденти.През април проверка на Върховната административна прокуратура установи, че шест тунела по магистралите и осем по първокласните пътища се нуждаят от ремонт.Повод за проверката стана тежкото произшествие в тунел \"Ечемишка\" през февруари тази година. Тогава една жена загина, след като част от осветително тяло падна върху лек автомобил.    ", "date": "2017.10.19", "title": "Какво е състоянието на тунелите в страната?"}
{"url": "http://www.novinite.bg/articles/151497/782-jilishtni-sgradi-sa-sanirani", "text": "Към 18.10.2017 г. общо 782 многофамилни жилищни сгради в цялата страна са вече изцяло реновирани и въведени в експлоатация, след като бяха обновени по Националната програма за енергийна ефективност. Облагодетелствани от подобрената жилищна инфраструктура са 93 840 човека, живеещи в тях, информира БНТ.\r\nИзпълнението на програмата продължава. В процес на изпълнение са строително-монтажни работи по още 612 сгради. Предстои да бъдат реализирани мерки за подобряване на енергийната ефективност по още 628.\r\nОдобрени за реновиране и с вече сключени договори за целево финансиране по Националната програма за енергийна ефективност са общо 2022 многофамилни жилищни сгради.\r\nНай-много от тях се намират в Област Бургас - 236, като 75 са вече обновени и въведени в експлоатация, а по 132 са стартирали строително-монтажни дейности. 189 са сградите, които са одобрени за саниране в Област Благоевград, от които 117 са с изпълнени дейности. Трета по брой сключени договори е област Хасково с общо 180 договора и 86 вече изцяло обновени блока.\r\n", "date": "2017.10.19", "title": "782 жилищни сгради са санирани"}
{"url": "http://www.novinite.bg/articles/151475/Povishavaneto-na-minimalnata-zaplata-e-vredno", "text": "„Повишаването на минималния осигурителен праг е вредна и безполезна политика. Така работниците няма да бъдат осигурявани на пълната си заплата и ще получават една част от нея в плик”. Това заяви за „Здравей, България” Васил Велев, председателят на АИКБ (Асоциация на индустриалния капитал в България). Причината е административното увеличение на минималния осигурителен доход с 3,9% и повишението на минималната работна заплата на 510 лв. през 2018 г.„Ръстът на минималните осигурителни доходи е символичен, тъй като вече две години те не се увеличават заради бойкота на работодателите. Никъде в Европа няма толкова висок сив сектор, което е и причината да има тези минимални осигурителни доходи”, контрира Ваня Григорова от КТ „Подкрепа”.„Огромна част от бизнеса работи в сенчестата част на икономиката. Това е причината социалният министър да ги вдига с 3,9%, което е много нисък ръст”, допълни тя.От своя страна Велев подчерта, че разходите на работодателите за служителите им са се увеличили с 11% .„Ние увеличаваме заплатите три пъти по-бързо, отколкото расте икономиката. Откакто сме в ЕС, заплатите са нараснали три пъти”, твърди представителят на работодателите.   По думите му, в България практически няма безработица: „Безработни са хора или без никаква квалификация, или не искат да се преместят в съседния град, където има работа за тях. Тези, които са безработни или не искат, или не могат да работят”.  ", "date": "2017.10.19", "title": "Повишаването на минималната заплата е вредно"}
{"url": "http://www.novinite.bg/articles/151489/Kitaj-ogranichava-upotrebata-na-vaglishta", "text": "Китай ще продължи своята дългогодишна битка срещу смога, за да осигури синьо небе и да насърчава революция в използването на чиста енергия. Това заяви китайският президент Си Дзинпин, цитиран от Reuters.Подобряването на пословично отровния въздух в северните райони на страната, чиято икономика е втората най-голяма, е крайъгълен камък на икономическата и социална политики на Пекин през последните години.Китайските власти наредиха фабриките да намалят продукцията си в опит да съкратят още повече емисиите през следващите месеци и да бъде избегнато повтаряне на почти рекордните нива на задушаващ смог, който застла ключовите северни райони в началото на годината.В дългосрочен план страната също така предприе редица мерки, за да ограничи употребата на въглища – любимото гориво на китайците – и да даде тласък на използването на възобновяеми енергийни източници. Правителството освен това ще предприеме мерки за подобряване на селските райони чрез възстановяване на почвата и водните басейни, добави Дзинпин.", "date": "2017.10.19", "title": "Китай ограничава употребата на въглища"}
{"url": "http://www.novinite.bg/articles/151525/Borisov-i-Tusk-Zapadnite-Balkani-sa-vajni-za-ES", "text": "Министър-председателят Бойко Борисов и председателят на Европейския съвет Доналд Туск обсъдиха приоритетите по време на Българското председателство на Съвета на Европейския съюз през 2018 г. и предстоящата среща на върха на тема „Западни Балкани“ през май в София. Двамата се срещнаха в Брюксел преди заседанието на Европейския съвет, предава NOVA. Българският премиер посочи, че страната ни се подготвя отговорно за своето първо председателство и в сътрудничество с останалите страни от Тройката председателства. Активно се работи с Естония за постигане на максимална приемственост по отворените досиета, каза Борисов и изтъкна, че по време на своето председателство България ще търси баланс и консенсус по актуалните теми на Европейския съюз.Бойко Борисов и Доналд Туск обсъдиха и организацията на срещата на върха през м. май 2018 г. в София, на която двамата ще бъдат домакини. Темата за Западните Балкани е важна не само за страните от региона, но и за целия Европейски съюз, е общото мнение на Борисов и Туск. Според тях Българското председателство създава подходяща обстановка за конструктивно обсъждане на темата за европейската перспектива на държавите от Западните Балкани, гарантиране на икономическото развитие на региона, неговата транспортна, енергийна, инфраструктурна и дигитална свързаност с Европейския съюз.Председателят на Европейския съвет даде подкрепата си за постигане на приоритетите на Българското председателство. „Очаквам Българското председателство и предстоящата среща на върха в София да дадат възможност на страната ви да изиграе конструктивна роля при справянето с предизвикателствата на европейския дневен ред“, подчерта Доналд Туск и посочи, че ще разчита на българското правителство да бъде стабилен партньор за единството в региона. ", "date": "2017.10.19", "title": "Борисов и Туск: Западните Балкани са важни за ЕС"}
{"url": "http://www.novinite.bg/articles/151519/Yabalkite-poskapvat", "text": "Плодовете у нас масово поскъпват. Причината - слабите реколти заради измръзването на дръвчетата от ниските пролетни температури, пише news.bg Увеличението на цените на някои плодове вече се усеща. Родната реколта на сливи, круши и ябълки е с пъти по-слаба от предходни години, съобщава Нова телевизия.Тази тенденция се наблюдава в цяла Европа.Припомняме, производителите в Кюстендилско изразиха притеснение от слабата реколта още преди месеци. От декар ябълкови масиви производителите изкарвали под 500 килограма от плода. Някои производители дори отчели нулева реколта.Поради това се очаква и цените все повече да се повишават. Към момента цената за килограм ябълки варира от 1.50 лв. до 3 лв. в зависимост от сорта и произхода на плода.Очаква се обаче до края на месеца цената да скочи с до 50 стотинки.", "date": "2017.10.19", "title": "Ябълките поскъпват"}
