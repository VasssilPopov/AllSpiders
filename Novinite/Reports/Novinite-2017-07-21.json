{"url": "http://www.novinite.bg/articles/147413/Horoskop-za-21-yuli", "text": "\r\n\r\nДнес сте изпълнени с много енергия и мозъкът ви работи по-бързо от обикновено. Идват ви нови идеи почти на всяка минута. Опитайте да запомните или запишете по-голямата част от тях, защото са повече от гениални.\r\n\r\nДайте всичко от себе си, за да изразите чувствата си. Вероятно ви е много трудно, но е повече от наложително. Един от вашите близки или приятели наистина има нужда от това. Ще имате затруднения с изразяването.\r\n\r\nНова енергия и нови идеи текат през вашето работно пространство или във вашия дом. Чувствате се напълно спокойни за всичко и сте готови да се справите с промените, които идват. Животът става много по-интересен!\r\nАко сте представител на някой от останалите зодиакални знаци, можете да намерите своя дневен  .\r\n", "date": "2017.07.21", "title": "Хороскоп за 21 юли"}
{"url": "http://www.novinite.bg/articles/147446/Jena-e-v-aresta-za-ubijstvoto-na-sobstvenoto-si-dete", "text": "\r\nЖена е в ареста за убийството на собственото си  в град , съобщиха от пресцентъра на държавното обвинение, съобщава бТВ.\r\nЖертвата е на едва година и десет месеца, като е била умъртвена в нощта на 18 срещу 19 юли.\r\n \r\nПолицаите са установили, че извършителят на убийството е майката на то. Тя е задържана за 72 часа и предстои да й бъде повдигнато обвинение.\r\nРаботата по случая продължава.\r\n", "date": "2017.07.21", "title": "Жена е в ареста за убийството на собственото си дете"}
{"url": "http://www.novinite.bg/articles/147457/Dvama-alo-izmamnici-sa-zadarjani", "text": "Криминалисти задържаха двама участници в телефонни измами, съобщиха от пресцентъра на МВР - Плевен. Действията по разследването започнали след постъпил сигнал за измама, извършена в област Монтана, съобщава ФОКУС.На 8 март т.г. в Първо РУ - Плевен била получена информация за постъпил сигнал в РУ - Вършец от 79-годишна жителка на Вършец. Потърпевшата заявила, че на 22 и 23 декември м.г. неизвестен през паралелни позвънявания на стационарен телефонен номер и личен мобилен телефонен номер се е представил за полицейски служител. Под претекст, че се провежда полицейска акция по залавянето на телефонни измамници я въвел в заблуждение и убедил да остави пред входа на блока сумата от 2 000 лева и златни накити, което тя направила на 22 декември.Ден по-късно възрастната жена изтеглила 20 000 от клон на банка в град Вършец, и около 19.30 часа оставила 19 500 лева в Плевен, в района на булевард \"Георги Кочев\" до контейнери за събиране на битови отпадъци. По случая било образувано досъдебно производство. В хода на проведените оперативно - издирвателни и процесуално-следствени действия на 19 юли криминалисти на ОДМВР - Плевен установили и задържали двама мъже – на 19 и 20 години от Козлодуй, за които е изяснено, че са взели оставените пред дома на жената пари и накити. Към настоящия момент двамата са привлечени в качеството им на обвиняеми за извършено престъпление по чл. 209, ал. І от НК, разпитани са и признали вината си. Взета им е мярка за неотклонение \"подписка\". Полицейските действия продължават под ръководството на районната прокуратура.", "date": "2017.07.21", "title": "Двама ''ало измамници'' са задържани"}
{"url": "http://www.novinite.bg/articles/147418/Shvedskiyat-turist-izleze-ot-aresta", "text": "Шведският турист, изритал в главата камериерка в курорта Слънчев бряг, излезе от ареста, пише ДАРИК.  Преди два дни тричленен състав на съда в Несебър е взел решение за промяна на мярката на неотклонение на Ралф Сундберг. Той е пуснат под домашен арест въз основа на представени от адвоката му документи за сключен договор за наем на апартамент в Слънчев бряг. От съда в Несебър увериха, че няма вариант Ралф Сундберг да се укрие, тъй като придвижването му се следи от полицията.", "date": "2017.07.21", "title": "Шведският турист излезе от ареста"}
{"url": "http://www.novinite.bg/articles/147450/Barzi-proizvodstva-sreshtu-patni-narushiteli", "text": "Бързи производства за управление на нерегистрирани превозни средства са образувани срещу двама водачи. На 20 юли, около 08:00 ч., на бул. „Трети март\" в Габрово, полицейски служители спрели за проверка л.а. „Ауди“, управляван от 51-годишен мъж от Габрово. Автомобилът бил без регистрационни табели. При проверката е установено, че превозното средство не е регистрирано по надлежния ред, пише ДАРИК. Около 11:30 ч. същия ден, в с. Враниловци, полицейски екип спрял за проверка мотопед без регистрационен номер, управляван от 31-годишен мъж от с. Музга. Установено е, че мотопедът също не е регистриран по надлежния ред. По случаите са образувани бързи полицейски производства.", "date": "2017.07.21", "title": "Бързи производства срещу пътни нарушители"}
{"url": "http://www.novinite.bg/articles/147452/Oshte-dve-godini-na-shoforakojto-ubi-trima-v-Plovdiv", "text": "Увеличиха с две години присъдата на шофьора Любомир Трайков, който уби трима души при катастрофата на бул. „Руски” в Пловдив, съобщава НОВА.На първа инстанция той получи 4 години затвор и 6 години без книжка. След като обжалва пред Апелативния съд присъдата му е завишена на 6 години лишаване от свобода.Решението не е окончателно и може да се обжалва пред Върховния касационен съд.Припомняме, че катастрофата стана на 18 ноември 2016 г. Любомир Трайков е управлявал кола в нетрезво състояние и е карал с превишена скорост, когато засякъл друг автомобил. При удара на място загинаха двама души, по-късно в болницата почина и трети - младо момиче.Любомир Трайков се призна за виновен и поиска делото срещу него да се гледа по съкратеното производство. Така получи право присъдата му да бъде намалена с една трета. ", "date": "2017.07.21", "title": "Още две години на шофьора,който уби трима в Пловдив"}
{"url": "http://www.novinite.bg/articles/147422/Maje-s-maski-prebiha-klienti-na-zavedenie-v-Sofiya", "text": "20 маскирани биха клиенти на заведение в столичния квартал „Младост”.Снощи, около 22.40 часа, на тел. 112 е получен сигнал за сбиване пред заведението, съобщава НОВА.На място незабавно са изпратени екипи на полицията и Спешна помощ, съобщиха от МВР.  По първоначална информация пред заведението пристигнали с автомобили около 20 маскирани, които нанесли побой на клиенти, които били отвън.Пострадалите са транспортирани от екипи на Бърза помощ в болнично заведение за оказване на медицинска помощ, те са прегледани и освободени с леки наранявания.На местопроизшествието е извършен оглед, разпитани са свидетели. Криминалистите изясняват всички факти и обстоятелства около случая. ", "date": "2017.07.21", "title": "Мъже с маски пребиха клиенти на заведение в София"}
{"url": "http://www.novinite.bg/articles/147412/Nudistki-plajove-po-sveta", "text": "В съседна Гърция има 43 плажа, които официално са нудистки. Много от тях са на отдалечени, неудобни места или покрити с камъчета, а не с пясък. Няма и заведения, шезлонги и чадъри. Въпреки това, хиляди туристи отиват в южната ни съседка, за да практикуват нудизъм. Причината е, че в страната има стотици малки и неописани в документите плажове. Има и популярни нудистки места като Червения плаж на остров Крит, където голотата е позволена навсякъде, освен в ресторанта. Иначе в Гърция нудизмът не е уреден със закон, съобщава НОВА.Във Франция нудистите са \"натуристи\". Има отделни места, където те могат да бъдат без дрехи. Властите контролират пълното разсъбличане и то не е позволено на повечето плажове.Обособените места за нудисти са около 460 в цялата страна. Те не са само плажове. Има лагери и обозначени планински райони, хотели и басейни за нудисти.Във Франция се намира и световната столица на нудизма - Кап д'Агд, недалеч от Монпелие. Мястото е популярно като „голия град” и там ходенето без дрехи не е просто разрешено, а почти задължително.Извън Европа има много държави, в които нудизма е строго забранена практика. Сред тях са Пакистан, Сирия, Йемен, Саудитска Арабия.  На нарушителите се налагат глоби, физически наказания и дори затвор. ", "date": "2017.07.21", "title": "Нудистки плажове по света"}
{"url": "http://www.novinite.bg/articles/147416/Kitaj-napravi-pochistvane-v-internet", "text": " нареди на големите технологични компании в страната да \"направят \" в , като закрият сайтовете, публикуващи политически чувствителни информации, предаде АФП, цитирано от ДАРИК.  ското управление за киберпространство е събрало по-рано тази седмица ръководителите на  гигантите Байду, Соху, Тенсент, Нетийз и Феникс, за да ги информира, че в  се разпространяват \"лоши информации\".   Под това понятие се има предвид неправилно интерпретиране на директивите на китайското ръководство, фалшиви новини, информации, изкривяващи историята на ската комунистическа партия, текстове, отправящи предизвикателства към спазването на обществения ред, и плагиатствани снимки.   Интернет гигантите са били приканени незабавно да извършат специфично прочистване на мрежата.   Сред примерите за \"лоши новини\", дадени на срещата, е била статия, разпространена в сайта Байцзя, платформа на Байду, в която се обяснявало, че политиката на китайското правителство е в основата на покачването на цените на недвижимите имоти.\r\n   Друг пример била информация в Тенсент, в която се казвало, че китайски самолет се разбил върху американски самолетоносач и трима военни били убити. Впоследствие се оказало, че това е сценарий на филм, а не действително събитие.   е изградил така наречената \"кибернетична Велика стена\" - механизъм за цензуриране на опасно за комунистическия режим съдържание в интернет. Миналата седмица цензурата беше задействана на висока скорост след кончината на нобеловия лауреат за мир Лю Сяобо и бяха блокирани съобщенията, отдаващи му почит.   Интернет потребителите в  обаче разполагат с частна виртуална мрежа, която им позволява да заобикалят цензурата и те все успяха да качат свой послания в памет на Лю Сяобо в Twitter и Facebook - две социални мрежи, които също се блокират в Китай.   ", "date": "2017.07.21", "title": "Китай  \"направи почистване\" в интернет"}
{"url": "http://www.novinite.bg/articles/147421/Razbiha-dva-ot-naj-golemite-sajtove-za-narkotrafik-v-darkneta", "text": "Властите на САЩ и Европа разбиха два от най-големите сайтове за наркотрафик в \"даркнета\", съобщи министърът на правосъдието Джеф Сешънс, цитиран от ДПА, цитирано от ДАРИК.   Съединените щати в сътрудничество с партньори от шест страни и Европол, са закрили сайта АлфаБей, най-големия незаконен пазар за наркотици, оръжия и друга контрабанда с продажби за около 1 млрд. долара. В проведена по същото време операция в Холандия е закрит друг голям незаконен сайт, Ханса Маркет. В Германия са арестувани двама негови администратори, както и един от основните купувачи в сайта и е конфискувана равностойността на около 2 млн. евро онлайн валута биткойн.   Администраторът на сайта АлфаБей, канадският гражданин Александър Кейзъс, е арестуван в Тайланд и са му повдигнати обвинения от САЩ в наркотрафик, пране на пари и други престъпления, съобщи министерството на правосъдието.   Властите на САЩ са започнали законова процедура за конфискуване на авоарите му. Глобалната операция е била насочена срещу множество сървъри в различни страни, образували незаконен онлайн наркотрафик за стотици милиони долари, съобщи и.д. директор на ФБР Андрю Маккейб.В момента на закриването му АлфаБей е имал около 250 000 оферти за наркотици и над 100 000 оферти за откраднати документи за самоличност, подправени стоки, оръжия и друга контрабанда.", "date": "2017.07.21", "title": "Разбиха два от най-големите сайтове за наркотрафик в \"даркнета\""}
{"url": "http://www.novinite.bg/articles/147409/Poveche-ot-170-raneni-sled-zemetresenie-v-Turciya-i-Garciya", "text": "Земетресение с магнитуд 6,7 по скалата на Рихтер беше регистрирано в Егейско море към 1.30 ч. българско време в нощта срещу петък. То е разлюляло Западна Турция и островите на Гърция. Световните агенции съобщават за две жертви. Ранените са повече от 100 в Гърция и най-малко 70 - в Турция, съобщава НОВА.Минути след първото земетресение, в района на островите Додеканези - също на гръцка територия, е регистриран друг трус от 5,1 по Рихтер. В 1:54 ч. българско време в западните части на Турция пък земята се разлюляла със сила 4,8.Най-сериозно засегнат е остров Кос. Там има срутени сгради. По първоначална информация загиналите намерили смъртта си в бар, след като таванът на помещението паднал и ги затрупал.Земетресението е нанесло щети и на крепостта на рицарите от Ордена на Свети Йоан, известни като хоспиталиери. Тя е построена на остров Кос през XIV-XVI век за защита от османските завоеватели и изиграва решаваща роля в борбата с тях.В турския град Бодрум също има щети. Съобщава се за напукани стени, предимно на по-стари сгради. Болницата в града е била евакуирана от съображения за сигурност. Турската брегова охрана пък съобщи, че земетресението е предизвикало „малко цунами“.Засегнати от труса са още гръцките острови Нисирос и Родос. От БАН увериха, че опасност от сеизмична активност в България няма. Силното земетресение в Егейско море не е усетено в нито един район от нашата страна. ", "date": "2017.07.21", "title": "Повече от 170 ранени след земетресение  в Турция и Гърция"}
{"url": "http://www.novinite.bg/articles/147425/Nesaglasni-s-predlojeni-promeni-v-Zakona-za-sadebnata-vlast", "text": "Съдиите от Върховния касационен съд изразиха категорично несъгласие относно Законопроекта за изменение и допълнение на Закона за съдебната власт, съобщиха от ВКС, ситирано от ДАРИК.Те са изпратили становище до председателят на НС Димитър Главчев и до правната парламентарна комисия. „Върховните съдии категорично възразяват против предложените изменения и допълнения на основния устройствен закон на съдебната власт като сочат четири съображения и настояват за преосмисляне на внесения законопроект след задължително обществено обсъждане”, се посочва в съобщението. Според тях предвидените нови привилегии на членовете на ВСС противоречат на принципите за кариерно развитие на магистратите, посочени в Закона за съдебната власт ЗСВ. „Посочените в законопроекта ограничения в правата на магистратите да се сдружават е безсмислена рестрикция, която води до изключването им от демократичния дебат в обществото”, казват още съдиите.", "date": "2017.07.21", "title": "Несъгласни с предложени промени в Закона за съдебната власт"}
{"url": "http://www.novinite.bg/articles/147417/Robotizirani-dinozavri-v-Londonski-zoopark-VIDEO", "text": "В Лондонския зоопарк това лято има нова атракция - роботизирани динозаври, съобщи АП, цитирано от ДАРИК.   В рамките на изложба, озаглавена \"Зуурасик парк\", посетителите ще видят роботизирани копия на динозаври от мезозоя, включително тиранозавър рекс и трицератопс, които са живели преди около 65 млн. години. Роботите издават звуци и се движат, като имитират истински динозаври.От устите на някои от тях дори капе вода или роботизираните животни пръскат с нея случайни минувачи. Информация за изчезването на динозаврите е представена в изложбата в зоопарка в Северен Лондон. В края на експозицията посетителите са \"пренесени\" обратно в съвремието чрез видео, в което се говори за изчезнали неотдавна видове, както и за застрашени видове и усилията за съхраняването им.", "date": "2017.07.21", "title": "Роботизирани динозаври в Лондонски зоопарк (ВИДЕО)"}
{"url": "http://www.novinite.bg/articles/147441/Unishtojiha-polovin-ton-kanabis-v-obshtina-Strumyani", "text": "Полицията унищожи половин тон канабис в района на община Струмяни. Наркотичните плантации са открити вчера при проведена полицейска операция срещу производството и разпространението на дрога, пише ДАРИК. В дере в района на село Колибите, община Струмяни, са открити около 41 броя тревисти растения с общо тегло около 8,4 килограма, които след направен полеви тест са реагирали положително на канабис. В района на мястото са установени лицата: А. Я. и Д.С., и двамата на по 47 годиини, от Петрич, които са задържани за 24 часа.  В оранжерия, направена в района на с.Колибите, са намерени засадени около 460 броя тревисти растения с общо тегло около 437 килограма, а в близост до нея са намерени засадени около 112 растения с общо тегло около 21 килограма. След направен полеви тест всички растения са реагирали положително на канабис.", "date": "2017.07.21", "title": "Унищожиха половин тон канабис в община Струмяни"}
{"url": "http://www.novinite.bg/articles/147423/Svinsko-meso-padna-na-pokriva-na-kashta-v-shtata-Florida", "text": "Опаковано замразено свинско месо падна при неизяснени обстоятелства на покрива на къща в американския щат Флорида. Инцидентът е станал миналата събота в град Дирфийлд бийч, пише БГНЕС, цитирано от НОВА.Травис Адеър, на чийто покрив се приземи „доставката”, каза, че чул „оглушителен грохот”. Първо помислил, че е гръм, но после жена му излязла навън и намерила до къщата два пакета с месо, а други три останали на покрива. Общото тегло на месото бил почти 7 кг.„Трябва да е паднало от небето. Пакетът е прекалено тежък, за да е хвърлен от земята на покрива”, казва Травис.Близо до къщата му има три летища и човекът предполага, че месото е изпаднало от самолет.На пакета обаче било името на Джим Уилямс – жител на градче на 270 км от Дирфийлд бийч. Уилямс казал, че през януари заклал свине и съхранявал месото, част от което раздал. Той обаче няма самолет и напоследък не е летял. ", "date": "2017.07.21", "title": "Свинско месо падна на покрива на къща в щата Флорида"}
{"url": "http://www.novinite.bg/articles/147427/Novo-moderno-vaorajenie-v-ruskite-voennomorski-sili-sled-2025-g", "text": "Свръхзвукови ракети и роботи ще бъдат приети на въоръжение на руския флот след 2025 г., се казва в документа за държавната политика на Русия в областта на военноморската дейност до 2030 г., утвърден с указ на руския президент Владимир Путин, предаде ТАСС, цитирано от ДАРИК. Свръхзвуковите ракети и роботизираните апарати с различно предназначение, включително така наречените \"автономни необитаеми подводни апарати\", ще постъпят на въоръжение след 2030 година   В същия документ се казва, че Русия смята стремежа на САЩ за господство в световния океан за заплаха за националната си сигурност.   \"Съществуващите опасности и заплахи за сигурността на Руската федерация в световния океан се запазват и се появяват нови. Основна сред тях е стремежът на редица държави, преди всичко Съединените американски щати и техните съюзници към господство в световния океан, включително в Арктика, както и към постигане на смазващо превъзходство на своите военноморски сили\", се казва в документа.   Като други заплахи за сигурността на Русия са посочени териториалните претенции на чужди държави към руски крайбрежни територии и прилежащите води. Заплаха за сигурността създава и увеличаването на броя на държавите, притежаващи мощни и боеспособни флоти, както и разпространението на оръжията за масово поразяване и ракетните технологии.   Москва се притеснява и от \"увеличаването на мащабите на международния тероризъм, пиратството, бракониерството, незаконния морски превоз на оръжия, наркотични и психотропни вещества, както и на химически вещества и радиоактивни материали\". Притеснения предизвиква и \"съществуването на огнища на въоръжени конфликти и ескалацията на такива конфликти на територии, имащи стратегическо значение за Русия и нейните съюзници, както и на територията на държави, имащи излаз към световния океан\".   Концепцията на САЩ за \"глобален удар\" заплашва директно международната сигурност и сигурността на Русия, се подчертава в документа, озаглавен \"Основи на държавната политика на Русия в областта на военноморската дейност до 2030 г.\", като се отбелязва, че военноморските сили имат важно значение за изпълнението на тази концепция. В руския документ се подчертава, че през 21 в. ролята на въоръжените сили в борбата за лидерство в океаните и моретата се засилва. \"Със своите действия флотите на световните държави са способни да променят изхода от въоръжената борба и резултата от войната като цяло\", се казва в утвърдения днес документ.", "date": "2017.07.21", "title": "Ново модерно въоръжение в руските военноморски сили след 2025 г."}
{"url": "http://www.novinite.bg/articles/147439/Ubiti-i-raneni-pri-gazova-eksploziya-v-restorant-v-Kitaj", "text": "Най-малко двама човека загинаха, а 55 бяха ранени при газова експлозия в заведение за хранене в китайския град Ханчжоу, предадоха световните агенции, като се позоваха на властите, пише ДАРИК. Експлозията е избухнала в натовареното време за закуска. Улицата пред сградата е осеяна с отломки, изпотрошени са стъклата на автомобили, включително автобус, което е причинило повечето наранявания. Властите казаха, че огънят е бил потушен. Ранените, от които 12 са тежко пострадали, са били откарани в болница. Причините за взрива се разследват.", "date": "2017.07.21", "title": "Убити и ранени при газова експлозия в ресторант в Китай"}
{"url": "http://www.novinite.bg/articles/147420/O-Djej-Simpsan-poluchi-pravo-na-uslovno-osvobojdavane-ot-zatvoraVIDEO", "text": "Звездата на американския футбол О Джей Симпсън получи право на условно освобождаване от затвора, след като излежа девет години за опит за въоръжен грабеж, съобщиха осведомителните агенции. Комисията за предсрочно освобождаване в Кърсън сити реши, че той ще може да излезе от затвора през октомври, пише ДАРИК.   70-годишният спортист бе осъден през 2008 г. на 33 години затвор за това, че през 2007-а заедно със свой приятел нахлу в хотелска стая в Лас Вегас при колекционер на спортни трофеи и, заплашвайки го с пистолет, му отне купи, които е спечелил.   Преди това, през 1994 г., той бе оправдан в процес за двойно убийство, който прикова вниманието на цяла Америка. Спортистът бе обвинен, че е убил съпругата си Никол Браун и приятеля й Рон Голдман. През 1997 г. бе осъден за плати глоба от 33,5 млн. долара по граждански иск, заведен от близки на Голдман.   Решението за предсрочното освобождаване бе взето след емоционално изслушване, на което Симпсън каза, че за деветте години в затвора е осъзнал грешките си и иска да прекара живота си с роднините си и четирите си деца. Комисията прецени, че имайки предвид доброто му поведение в затвора и факта, че това е била първата му присъда, той представлява минимален риск за обществената сигурност и може да бъде пуснат условно. Деветте години, които спортистът прекара в затвора, са минималният срок, който се изискваше, за да се обсъжда молбата му за предсрочно освобождаване.", "date": "2017.07.21", "title": "О Джей Симпсън получи право на условно освобождаване от затвора(ВИДЕО)"}
{"url": "http://www.novinite.bg/articles/147443/Aligator-po-ulicite-na-Florida", "text": "Огромен  пресече оживена улица във Флорида. Шофьорите се оказаха в близка среща с хищника, който се разхождал необезпокоявано, съобщи АВС News, цитирани от НОВА.", "date": "2017.07.21", "title": "Алигатор по улиците на Флорида"}
{"url": "http://www.novinite.bg/articles/147419/Slon-s-cherveni-ushi-VIDEO", "text": "Индиец засне слон с червени уши в резервата \"Корбет\" в щата Утаракханд, съобщи в. \"Дейли мейл\", пише ДАРИК.   Животното сякаш се е изчервило от срам, но червените уши не са нещо необичайно за слоновете. Появяват се при някои животни, макар и рядко, заради естествена пигментация.Слонът, който изглежда на 25 години, предизвиква голям интерес в резервата. Той е огромен, но по време на снимките се е държал много търпеливо.   Мъжките слонове са единаци. Те посещават периодично стадото, за да затвърдят правата си и да намерят партньорка.", "date": "2017.07.21", "title": "Слон с червени уши (ВИДЕО)"}
{"url": "http://www.novinite.bg/articles/147453/Gej-brakovete-razresheni-v-Germaniya-ot-Oktomvri", "text": "Германският президент подписа закона за легализиране на гей браковете, което означава, че той ще влезе в сила наесен, предаде Асошиейтед прес, пише ДАРИК. Парламентът одобри закона на последното си заседание на 30 юни преди парламентарните избори през септември. Това стана, след като канцлерът Ангела Меркел заяви, че ще позволи на депутатите от партията си да гласуват по съвест. Днес политическият кабинет на президента съобщи, че германският държавен глава Франк-Валтер Щайнмайер е подписал законопроекта на 20 юли. Той ще влезе в сила най-рано на 1 Октомври. ", "date": "2017.07.21", "title": "Гей браковете разрешени в Германия от Октомври"}
{"url": "http://www.novinite.bg/articles/147433/Obshto-21-chujdenki-saprugi-na-djihadisti-sa-bili-otkriti-v-grad-Mosul", "text": "Общо 21 чужденки - съпруги на , са били открити в тунел в иракския град , съобщава британсият вестник \"Times\", съобщава бТВ.Сред тях имало пет германки, две канадки, три туркини, три рускини и французойка с четири деца.Една от омъжените за терористи била 16-годишната германка Линда Венцел. Тя била омъжена за чеченец, боец от ИДИЛ.Венцел е изпратена в Багдад, където разследването по случая ще продължи. Тя потвърдила пред иракския депутат Виан Дакхил, че е пристигнала от Германия и е била омъжена за боец от чеченски произход. Майката на Линда също разпознала дъщеря си.Дакхил заявил за „Times”, че иракските власти няма да се съгласят германката да бъде екстрадирана, защото е пристигнала в страната с цел да се присъедини към терористична организация и трябва да бъде наказана по законите.Миналата седмица министър-председателят Хайдел ал Абади официално обяви победата над ИДИЛ в Мосул. Джихадистите контролираха града повече от три години.Американският генерал Стивън Таунсенд, командващ операциите срещу джихадистката организация, пък заяви, че прочистването на Мосул от бунтовници ще отнеме няколко седмици.В сряда Ал Абади обяви край на битката за иракския град. ", "date": "2017.07.21", "title": "Общо 21 чужденки - съпруги на джихадисти, са били открити в град Мосул"}
{"url": "http://www.novinite.bg/articles/147451/Jilishtata-v-Honkong-sa-s-razmer-15-kvadratni-metra", "text": "Няма да повярвате колко много хора са готови да убият, за да се сдобият с дом в Хонконг. Това е мястото, в което 720 хиляди души се борят за 100 квадратни метра… и буквално се задушават в тях, съобщава НОВА.Голяма част от жилищата в мегаполиса са с размер 15 квадратни метра, които можете да закупите на \"съблазнителната\" цена от 0,5 милиона долара, посочва Global Voices. Има и по-евтини апартаменти (ако изобщо можем да употребим тази дума). А условията в тях са стряскащи. С толкова малко място сгъваемият стол се използва като бюро, място за почивка и маса за хранене. А тоалетната и кухнята са на едно място... ", "date": "2017.07.21", "title": "Жилищата в Хонконг са с размер 15 квадратни метра"}
{"url": "http://www.novinite.bg/articles/147430/Svatbeni-rokli-ot-toaletna-hartiya-v-Nyu-Jork", "text": "На модно състезание в Ню Йорк бяха представени сватбени тоалети, изработени от тоалетна хартия, съобщава бТВ.Сред гвоздеите в модното ревю беше флорален тоалет от две части с множество елементи на снежинки.Първа награда беше присъдена на рокля, изработена от 1500 ръчно изрязани пеперуди, лепило, брокат и панделки. Дизайнерката  е работила по тоалетите само през нощта.Аксесоарите за коса, бижутата и букетите също са направени от тоалетна хартия, за да се съчетават с дрехите.Първата награда е 10 000 долара. 20% от сумата се даряват на булки, чиито планове са пропаднали в последни момент. ", "date": "2017.07.21", "title": "Сватбени рокли от тоалетна хартия в Ню Йорк"}
{"url": "http://www.novinite.bg/articles/147431/Izraelskata-policiya-zabranyava-na-maje-pod-50-godini-da-vlizat-Jerusalim", "text": "Израелската полиция забранява на мъже под 50 години да влизат в Стария град на Йерусалим днес. Това е денят, в който се провежда голямата мюсюлманска петъчна молитва, съобщава бТВ.От миналата неделя палестинците недоволстват срещу поставянето на детектори за метали на входовете на Храмовия хълм. След мярката последваха множество сблъсъци и нападение срещу израелски полицаи миналата седмица.В знак на протест мюсюлманските богомолци решиха да не ходят да се молят на Площада на джамиите и от неделя стотици палестинци извършват молитвите си в Стария град, където почти всеки ден има и сблъсъци с полицията. С наближаването на голямата петъчна молитва, в която участват обикновено хиляди богомолци, израелските медии съобщиха вчера, че израелският премиер Бенямин Нетаняху вероятно може да премахне детекторите за метали, за да избегне размириците. След консултации със силите за сигурност и кабинета по сигурността обаче, Нетаняху реши детекторите да останат.  Храмовият хълм или Площада на джамиите се намира в Източен Йерусалим, палестинската част на града, анексирана от Израел. Израел контролира достъпа до Храмовия хълм/, но управлението на обекта е поверено на Йордания.", "date": "2017.07.21", "title": "Израелската полиция забранява на мъже под 50 години да влизат Йерусалим"}
{"url": "http://www.novinite.bg/articles/147456/Helikopter-Mi-17-gasi-pojari-v-Cherna-gora", "text": "11 военнослужещи от състава на Военновъздушните сили и специално оборудван хеликоптер Ми-17 от база „Крумово” участват в гасенето на големите горски пожари в Черна гора, съобщиха от Министерството на отбраната, съобщава бТВ.Още в деня на пристигането в Подгорица 19 юли 2017 г. е бил извършен разузнавателен полет, последван от гасене в района на села в община Подгорица.За 3 часа машината е направила 10 захода за гасене на а от въздуха. Във вчерашния ден хеликоптерът е извършил 22 захода над район, северно от Подгорица.Българските военнослужещи и хеликоптерът остават в Подгорица в помощ на черногорските власти за погасяването на ите.", "date": "2017.07.21", "title": "Хеликоптер Ми-17  гаси пожари в Черна гора"}
{"url": "http://www.novinite.bg/articles/147415/Momche-nameri-fosil-na-12-mlngodini-v-pustinyata-v-Nyu-Meksiko-VIDEO", "text": "Грешна стъпка на момче, което участвало в семеен преход в Ню Мексико, дала на света нова праисторическа находка, съобщи АП, цитирано от ДАРИК.10-годишният Джуд Спаркс участвал в преход в пустинна област около Лас Крусес през ноември м.г., когато се спънал в нещо, което се оказало фосилизирана бивна на 1,2 милиона години от подобно на слон животно, известно като стегомастодонт.Семейството му се свързало с проф. Питър Худ от университета на Ню Мексико. На екипа на учения била нужна една седмица през месец май, за да извади от земните недра черепа на животното.  Учените са на мнение, че цялостният череп тежи около един тон.", "date": "2017.07.21", "title": "Момче намери фосил на 1,2 млн.години в пустинята в Ню Мексико (ВИДЕО)"}
{"url": "http://www.novinite.bg/articles/147410/Nov-etap-ot-stroitelstvoto-na-tretiya-metrolach-v-Sofiya", "text": " В петък ще бъде направена първата копка от втората част на третата линия в София. Строежът ще започне от кръстовището на бул. „Овча купел” и бул. „Президент Линкълн”, съобщава НОВА.Очаква се линията да свързва центъра със столичните квартали \"Oвчa ĸyпeл\" и \"Гopнa бaня\".Изграждането на отсечката ще наложи ограничения на движението до края на годината.  ", "date": "2017.07.21", "title": "Нов етап от строителството на третия метролъч в София"}
{"url": "http://www.novinite.bg/articles/147411/Polyaci-izlyazoha-otnovo-po-ulicite-na-Varshava", "text": "Десетки хиляди поляци излязоха отново по улиците на  и други градове, за да ират срещу спорните съдебни реформи, съобщава НОВА.Те смятат, че новите закони унищожават независимостта на съдебната система и представляват заплаха за демокрацията.Протестите избухнаха с нова сила, след като вчера Долната камара на полския парламент прие закон за Върховния съд.Очаква се днес Сенатът, в който управляващите имат мнозинство, да гласува новия закон.  ", "date": "2017.07.21", "title": "Поляци излязоха отново по улиците на Варшава"}
{"url": "http://www.novinite.bg/articles/147426/Spryaha-izdirvaneto-na-Kristiyan-v-gorite-kraj-Trigrad", "text": "На 13-ият ден от изчезването на 16-годишния Кристиян, който блъсна туристи в Триград и избяга, акциите по издирването в планината на младежа са прекратени, това съобщи кметът на родопското село Цветан Славков, пише ДАРИК. С изключение на два дъждовни дни, през останалото време, всеки ден имаше редица доброволци и служители на МВР, които обходиха всяко едно място в района на Триград и близките населени места. Единствено две жени от селото подали сигнал, че са забелязали Кристиян, но той не се отзовал на техните викове и изчезнал. Водолази и пещерняци, също се включиха преди дни в акциите, но и те не откриха следа от ученика.   „Спряхме с издирвателните дейности в гората, защото няма място, на което да не сме били. Хората от селото са ангажирани с много работа и набирането на групи става много трудно вече. Има много версии, но всичко е на думи“, коментира още Славков.   В момента се разчита на камерите в селото, чиито записи се преглеждат периодично, да не би да се види на тях движение от страна на Кристиян или негови приятели, тъй като има версия, че някой му помага и той е жив и здрав и се крие. „Напълно е възможно да оцелее в гората толкова дни, още повече, че чувам че има помагачи. Температурите на са толкова ниски, за да има някакви проблеми от този род. Може да се храни и с плодовете, които намира в гората. Има шанс да е оцелял“, коментира дългогодишният планинар и спелеолог доц. Тодор Тодоров, който познава района много добре.   От МВР продължават работата по случая.", "date": "2017.07.21", "title": "Спряха издирването на Кристиян в горите край Триград"}
{"url": "http://www.novinite.bg/articles/147408/Problemi-sas-stolichnoto-metro-tazi-sutrin", "text": "Проблеми със столичното метро тази сутрин. Късо съединение по контактната мрежа на метростанция \"Младост 1” е забавило движението на влаковете. Но проблемът е бил отстранен след съвсем кратко време, поради което не се е стигнало до сериозно объркване на разписанията.От \"Метрополитен\" съобщиха, че проблемът е бил отстранен много бързо, предаде Нова ТВ. Според изпълнителния директор Стоян Братоев хората на спирката са усетили единствено закъснение от около 2 минути. В момента метрото вече се движи нормално и по разписание.", "date": "2017.07.21", "title": "Проблеми със столичното метро тази сутрин"}
{"url": "http://www.novinite.bg/articles/147432/Tejka-katastrofa-v-Smolyansko", "text": "Двама мъже загинаха в катастрофа снощи в Смолянско, пише ДАРИК.   Трагичният инцидент станал около 21:00 ч. по пътя връх „Свобода“ – Давидково, на около 6 км от родопското село, когато джип „Тойота“ на прав участък се преобръща. На място загинал шофьорът на колата - 54-годишният Велин Фиданов, който е председател на Общински съвет Баните.   На път за болницата, в линейката, заради травмите от катастрофата починал и 52-годишният Красимир Купенов.   В колата е имало и трети човек, който е бил на задната седалка и се е разминал без сериозни наранявания. 72-годишният мъж от с. Давитково е настанен в болницата в Смолян, без опасност за живота. По първоначална информация има само няколко счупени ребра.   „Става въпрос за движение с несъобразена скорост. Двамата загинали са били без колани. Взети са кръвни проби за алкохол, резултатите се очакват“, коментира директорът на полицията в Смолян старши комисар Николай Димов.", "date": "2017.07.21", "title": "Тежка катастрофа в Смолянско"}
{"url": "http://www.novinite.bg/articles/147435/Sezonat-na-pojarite", "text": "Пожари на над 2 150 дка са гасили през последното денонощие пожарникари от монтанско, съобщиха от ОД на МВР. Най-обширните огнища са били в с. Лехчево – 1 200 дка стърнище и суха трева, с. Якимово - 600 дка суха трева и полето до Лом - 300 дка стърнища. Пожарникарите са спасили и две сгради от изгаряне, след като са овладели и потушили пожар в частен двор във Вълчедръм. При пожара са унищожени 3 други постройки. Предполагаемата причина е небрежност при боравене с открит огън.", "date": "2017.07.21", "title": "Сезонът на пожарите"}
{"url": "http://www.novinite.bg/articles/147424/Zapochva-rehabilitaciyata-na-patya-Tutrakan-Kubrat", "text": "\r\nНа 21 юли започва рехабилитацията на още 9,77 км от  ІІ - 49 Търговище - Разград. В средата на юни стартира основния ремонт на 21 км отсечка от второкласния , намираща се в област Разград. Те се финансират от Оперативна програма \"Региони в растеж\" 2014 - 2020 г. чрез Европейския фонд за регионално развитие. На символичната първа копка на обекта се очаква да присъства председателят на Управителния съвет на Агенция \"Пътна инфраструктура\" инж. Дончо Атанасов. \r\nИзпълнител на строително - монтажните работи на участъка в област Силистра е \"Пътперфект - Т\" ЕАД. Стойността на договора е 4 884 088,33 лв. с ДДС. Строителният надзор ще осъществява \"Трафик Холдинг\" ЕООД. Техният договор е за 145 080 лв. с ДДС. Авторският надзор ще е на \"Трансконсулт - 22\" ООД. Договорът им е за 3 906, 47 лв. с ДДС. \r\nОбщата стойност на проекта BG16RFOP001 - 7.001 - 0013 Лот 14 Път ІІ - 49  -  от км 98 + 100 до км 98 + 875.82 с обща дължина 9,776 км., област Силистра е 5 184 886,77 лв. с ДДС. Съфинансирането от Европейския съюз е 85 % - 4 407 153,75 лв. с ДДС. Националното съфинансиране е  15 % - 777 733,02 лв. с ДДС. \r\n", "date": "2017.07.21", "title": "Започва рехабилитацията на пътя Тутракан - Кубрат"}
{"url": "http://www.novinite.bg/articles/147407/Ochakvat-ni-temperaturi-mejdu-30-i-35-gradusa", "text": "Днес ще е слънчево, след обяд главно в планинските райони ще се развива купеста облачност. Ще духа слаб североизточен вятър. Температурите ще се повишат още и максималните ще са между 30 и 35 градуса.Атмосферното налягане е малко по-високо от средното за юли и ще остане без съществена промяна.В планините ще е предимно слънчево. След обяд ще се развива купеста облачност. Ще духа до умерен североизточен вятър. Максималната температура на височина 1200 метра ще е около 24 градуса, на 2000 метра – около 17.По Черноморието ще бъде слънчево. Ще духа слаб североизточен вятър. Максималните температури ще са между 27 и 29 градуса. Температурата на морската вода е 22-24. Вълнението на морето ще е 1-2 бала.", "date": "2017.07.21", "title": "Очакват ни температури между 30 и 35 градуса"}
{"url": "http://www.novinite.bg/articles/147436/Tormoz-nad-jeni-v-Nesebar", "text": "Тридесет и три годишен мъж от Несебър беше задържан за нападение над две жени. Пред зала „Мелса“ на улица „Иван Вазов“ той нанесъл няколко удара на момиче от София на 13 години, пише ДАРИК.   По-късно, пред хотел „Оазис“ без никаква причина спрял и пребил 69- годишна жена от Сливен. Установено било, че той е регистриран в Центъра за психично здраве в Бургас.", "date": "2017.07.21", "title": "Tормоз над жени в Несебър"}
{"url": "http://www.novinite.bg/articles/147414/Prodajba-na-imot-za-40-lv-kvm-v-obshtina-Mladost", "text": "Общинските власти в столичния район „” са обявили имот за продажба на цена от 40 лв./кв.м без ДДС. За това сигнализираха граждани и представители на Столичната община, съобщава НОВА.„За мен това е корупционна афера”, заяви в ефира на „Здравей, България” Георги Кадиев, лидер на партия „Нормална държава”. Именно тази формация първоначално застана зад кметицата на „Младост” Десислава Иванчева, но впоследствие оттегли подкрепата си.Оценителят казва, че има тежест върху имота и затова той се продава на такава цена.„Оценката е поръчана от инвеститора”, обясни Кадиев.„Предизборните балони на г-жа Иванчева се пукат един по един”, каза общинският съветник Войслав Тодоров. Кметицата се кандидатира за поста с обещанието да спре презастрояването в „Младост”. ", "date": "2017.07.21", "title": "Продажба на имот за 40 лв./кв.м в община Младост?"}
{"url": "http://www.novinite.bg/articles/147442/Vse-poveche-chujdenci-rabotyat-po-Chernomorieto", "text": "Над 3000 разрешителни за сезонни работници от трети страни по правилника за трудовата мобилност и трудовата миграция има издадени до момента. 2900 са само от Украйна, като 1000 души работят в курорта Албена. Това съобщи министърът на туризма Николина Ангелкова в Русе, пише ДАРИК.   По думите й няма постъпили оплаквания към момента от хотелиерите и ресторантьорите във връзка с наемането на чужденците.   Министър Ангелкова беше категорична, че е важно и тя лично ще подкрепи усилията на общините за промяна на Закона за водите и урегулиране на собствеността на крайбрежните ивици покрай Дунава за оформянето на градски плажове и зони за отдих. Ангелкова е в Русе за участие в кръгла маса за представяне на съвместен българо-румънски туристически маршрут в областта на римското наследство. Чрез създаването на смесени продукти, като съвместния българо-румънски маршрут \"Римска граница на територията на трансграничния регион Румъния-България\", който беше представен от Николина Ангелкова, тя обясни, че целта на министерството на туризма е привличане на туристи от далечни пазари, като Китай, Индия и Япония.", "date": "2017.07.21", "title": "Все повече чужденци работят по Черноморието"}
{"url": "http://www.novinite.bg/articles/147444/MVnR-Nyama-balgarski-jertvi-na-trusa-v-Egejsko-more", "text": "Няма български граждани както сред загиналите в земетресението край гръцкия остров Кос, така и сред тежко ранените 13 души, потвърди посолството на Република България в Гърция, съобщиха от пресцентъра на МВнР, съобщава ФОКУС. Българската дипломатическа мисия разполага с данни за 98 наши сънародници, постоянно пребиваващи на югоизточния егейски остров. Дипломатите ни звънят на всички онези българи, предоставили телефон за връзка.  Телефонните връзки на острова са силно затруднени в резултат от земетресението. Трусът с магнитуд 6,7 по скалата на Рихтер бе регистриран в 1,35 часа тази сутрин в района между остров Кос и турския курортен град Бодрум.  Потвърдените жертви на труса са турски и шведски гражданин. Тежко ранените са гръцки, турски, шведски един норвежки гражданин. Те са транспортирани до болници в Крит и Атина. Летището на остров Кос функционира нормално. Властите предупреждават, че има вероятност от вторични трусове. Посолствата на Република България в Атина и Анкара следят обстановката и имат готовност за оказване на съдействие на пострадали български граждани.  Български граждани, които желаят да получат актуална информация за обстановката в засегнатите райони или да подадат сигнал за техни близки, могат да го направят на телефоните на посолствата на България в Анкара и Атина.", "date": "2017.07.21", "title": "МВнР: Няма български жертви на труса в Егейско море"}
{"url": "http://www.novinite.bg/articles/147445/Lekarite-v-Lovech-poluchiha-vaznagrajdeniyata-si-v-ugovoreniya-srok", "text": "Прокуристът на МБАЛ \"Проф. д-р Параскев Стоянов\"-Ловеч д-р Георги Васев съобщи, че на персонала на областната болница са преведени дължимите заплати за периода 1 февруари - 30 април, което беше обещано от здравния министър проф. Николай Петров на срещата в лечебното заведение на 14 юли 2017 г., съобщиха от МЗ, цитирани от ДАРИК. Същевременно е направен превод към МБАЛ-Троян в размер на 6000 лв., като средствата са дължими за медикаменти и консумативи. Днес предстои зареждане на болничната аптека на МБАЛ \"Проф. д-р Параскев Стоянов\" с лекарства и консумативи на стойност 15 000 лв. Разплатени са 17 000 лв. за просрочени вземания по трудови договори на напуснали служители на ловешката болница. Частично са погасени просрочени дългове към кредитори и доставчици на услуги, възлизащи на няколко хиляди лева, с което настоящото ръководство на лечебното заведение показва воля за възстановяване на добрите взаимоотношения с контрагентите. Д-р Васев информира, че продължават разговорите за разсрочване на стари вземания, като добрата новина е, че от вчера, всички запори са вдигнати. Идната седмица предстои подписването на договора за отпускане на кредит между болницата в Ловеч и УМБАЛ \"Св. Иван Рилски\".", "date": "2017.07.21", "title": "Лекарите в Ловеч получиха възнагражденията си в уговорения срок"}
{"url": "http://www.novinite.bg/articles/147449/Kraj-na-zastroyavaneto-na-Kaliakra", "text": "\r\nМинистърът на околната среда и водите Нено Димов постигна възможно най-благоприятните за страната ни договорености с Европейската комисия по съдебното дело за изградените вятърни генератори в защитена зона \"\". Той запозна с тях кметовете на Шабла Мариян Жечев, на Каварна Нина Ставрева и представителите на бизнеса. В резултат на преговорите с Комисията се стигна до решение да не бъдат премахвани изградените до момента вятърни генератори, голф игрище, къщи, хотели, вилни селища, инфраструктура в защитената зона. Същевременно се изисква налагането на забрана за издаването на нови разрешения за всякакво строителство на територията, съобщава inew.bg\r\nПървоначално ЕК поиска България да бъде осъдена за одобрението на множество проекти (около 600) в зоната. Става въпрос за 2900 ветрогенератора и проекти за къщи, вилни селища, инфраструктура, проекти за разораване на спетен хабитат и др. В резултат на проведената съдебна защита обхватът на проектите беше намален. С решение на Съда на ЕС от 14 януари 2016 г., България беше осъдена за нарушение на европейското законодателство за девет проекта за ветрогенератори и един за голф игрище. От тези девет проекта, три не са реализирани и са загубили валидност на актовете за одобряването им. Съдебното решение се отнася до реално съществуващи шест проекта за вятърни генератори и един проект за голф игрище.\r\nВ резултат на постигнатите сега договорености тези 7 проекта ще продължат да съществуват и няма да се наложи премахване на ветрогенераторите и цялостно възстановяване на терена на голф игрището. За целта до края на септември т. г. България трябва да изпълни няколко условия. Страната ни трябва да гарантира, че вече съществуващата част от системата за ранно предупреждение за прелитащи птици е в действие и да предложи график за нейното доизграждане, така че да обхване всички оператори на генератори. До пълното изграждане на системата трябва да бъдат предвидени временни мерки за тези, които все още не са обхванати от нея. Това означава спиране на работата на вятърните турбини по време на миграционните периоди на птиците.\r\nОсвен това министърът на околната среда и водите трябва да издаде заповед за обявяване на зона \"Комплекс \", в която да има забрани за извършване на строителство, с цел опазване на степния хабитат. Трябва да бъдат изменени заповедите за защита на птиците в зони \"\", \"Белите скали\" и \"Било\", които да включат мерките, свързани със системата за ранно предупреждение, и такива за опазване на видовете и местообитанията. Важно условие е и финализирането и приемането на интегриран план за управление на района на Калиакра. Той следва да включва мерки, съгласно Плана за действие за защита на червеногушата гъска.\r\nЗаповедите предстои да бъдат издадени в най-скоро време. Те са по реда на Закона за биологичното разнообразие и с тях ще се забранят и ограничат дейностите в защитени зони \"” и \"Белите скали\" за опазване на дивите птици. Министърът на околната среда и водите ще може временно да спира работата на единични вятърни турбини, групи от ветрогенератори или цели ветроенергийни паркове, при наличие на данни за интензивен миграционен поток на птици, които в комбинация със специфични климатични условия, създават опасност от сблъсък с витлата.\r\nПредстои да бъде обявена защитена зона \"Комплекс ”, която се намира в землищата на с. Тюленово, община Шабла, с. Камен бряг, с. Свети Никола, с. Българево, Каварна, с. Божурец, с. Топола, община Каварна и Балчик, община Балчик, с обща площ 483 362, 770 дка, от които 437, 272 кв. км морски пространства. Предмет на опазване ще бъдат природни местообитания, видовете растения и животни. В границите на защитената зона се забранява използването на дънни тралиращи и драгиращи средства, изграждане на изкуствени подводни рифове и острови. Няма да може да се осъществява търсене и проучване на полезни изкопаеми (строителни и скално-облицовъчни материали), разкриване на нови и разширяване на концесионните площи за добив на полезни изкопаеми с изключение на тези, за които към датата на обнародване на заповедта в \"Държавен вестник” има започната процедура за предоставяне на разрешения за концесия по Закона за подземните богатства, по Закона за концесиите или е започнала процедура за съгласуването им по реда на Закона за опазване на околната среда и/или Закона за биологичното разнообразие.\r\nЗабранява се увреждане и унищожаване на естествената растителност в крайбрежната плажна ивица и в дюни извън активната плажна площ, освен в случаите на почистване от инвазивни и неместни видове. Няма да могат да се отводняват езера, блата и други естествени водни обекти, да се коригират и преграждат с диги. Категорично се забранява издаването на нови разрешения за строеж и всякакво строителство на територията. Ограничението няма да се прилага за обекти с действащо разрешително за строеж към датата на обнародване на заповедта, за ремонт и реконструкция на съществуващи обекти, за изграждане, ремонт или реконструкция на съоръжения (елементи) на техническата инфраструктура.\r\nПо отношение на земеделието, в защитена зона \"Комплекс \" не се допуска употребата на минерални торове в ливади, пасища, мери, изоставени орни земи и горски територии, както и на продукти за растителна защита и биоциди, освен разрешените за биологично производство. Забранява се разораване, залесяване и създаване на трайни насаждения, плодови и зеленчукови култури, зърнено-бобови култури, листностъблени зеленчукови култури, кореноплодни зеленчукови култури, луковично зеленчукови култури, маслодайни култури, влакнодайни култури, етерично-маслени култури, едногодишни или многогодишни фуражни култури.\r\n", "date": "2017.07.21", "title": "Край на застрояването на Калиакра"}
{"url": "http://www.novinite.bg/articles/147437/Zadarjaha-momche-shofiralo-drogiran-v-Dobrich", "text": "19-годишен младеж от Силистра е задържан, след като е установен да шофира след употреба на дрога. На 20 юли около 02.00 часа по бул. „Македония” в областния град той бил зад волана на лек автомобил „Фолксваген”, когато пътни полицаи го спрели за проверка. Тестът му с техническо средство дал положителен резултат за употреба на канабис и амфетамин. Младежът е отказал да даде кръвна проба и е бил задържан за срок до 24 часа, пише ДАРИК. По случая е започнато бързо производство.", "date": "2017.07.21", "title": "Задържаха момче шофирало дрогиран в Добрич"}
{"url": "http://www.novinite.bg/articles/147454/Prezidentat-na-SASht-Emanyuel-Makron-obicha-da-me-darji-za-raka", "text": "Президентът на САЩ Доналд Тръмп коментира неотдавнашното си посещение във Франция и наблегна на това, че френският му колега Еманюел Макрон обичал да го държи за ръка, предаде Франс прес, цитирано от ДАРИК. Макрон е \"страхотен тип. Интелигентен, силен. Обича да ме държи за ръка. Хората не осъзнават колко много обича да ме държи за ръка. И това е добре\", казва Тръмп в интервю за в. \"Ню Йорк таймс\".\"Наистина. Добър човек е. Корав човек, но, вижте какво, той трябва да е такъв. Мисля, че ще е страхотен президент на Франция. Но обича да ме държи за ръка\", добавя Тръмп. Американският президент присъства на военния парад на 14 юли в Париж, който тази година съвпадна със 100-годишнината от включването на САЩ в Първата световна война.Тръмп споделя, че за него е било \"доста изненадващо\" да получи тази покана след решението му да напусне Парижкото споразумение за климата, което бе сключено през 2015 г. от 195 държави. Що се отнася до парада, Тръмп смята, че това е бил \"един от най-хубавите паради\", които е виждал. \"Всъщност трябва да си направим един на булевард \"Пенсилвания\" във Вашингтон, между Конгреса и Белия дом, казва той.Колкото до вечерята на двете президентски двойки в ресторанта на Айфеловата кула, Тръмп заявява, че в подножието на кулата се били събрали \"хиляди и хиляди хора, защото бяха чули, че ще вечеряме там\". По повод посещението му на гробницата на Наполеон Тръмп смята, че \"единственият му проблем е, че не е бил в Русия онази вечер заради извънбрачни дейности и те са измрели от замръзване\", казва Тръмп, имайки предвид участието на френските войници в руската военна кампания. \"Колко пъти Русия е била спасявана от климата? Същото се е случило с Хитлер. Отишли са там и е станало 35 градуса под нулата и това е било краят на тази армия\", заявява Тръмп в интервюто си за в. \"Ню Йорк таймс\". ", "date": "2017.07.21", "title": "Президентът на САЩ: Еманюел Макрон обича да ме държи за ръка"}
{"url": "http://www.novinite.bg/articles/147440/Cacarov-poiska-imuniteta-na-deputat-ot-GERB", "text": "Главният прокурор Сотир Цацаров внесе в Народното събрание искане за снемане имунитета на народния представител Живко Мартинов, съобщиха от държавното обвинение, съобщава бТВ.Искането се основава на данни, от звеното „Антикорупция“ на СГП и потвърдени от проверка на ДАНС.По-късно днес се очаква повече информация за случая.Роденият през 1964 г. Мартинов е инженер по професия и е за втори мандат депутат от Добрич, избран от листата на ГЕРБ.Той е кум на директора на дирекция „Поземлени отношения и комасация“ в Министерство на земеделието и храните (МЗХ) - Стелиян Митев, който беше даден на съд за престъпление по служба. Според обвинението Митев като шеф на земеделската дирекция в Добрич е позволил на баща си да направи \"частен\" плаж в Кранево, като е разпореждал извършването на фиктивни проверки.От 2013 г. свързва Мартинов (по това време - общински съветник) с голям проект за вертопарк край Дуранкулашкото езеро, който предизвика притесненията на еко организации.", "date": "2017.07.21", "title": "Цацаров поиска имунитета на депутат от ГЕРБ"}
{"url": "http://www.novinite.bg/articles/147434/Katastrofa-s-motoristi", "text": "Двама мотоциклетисти, на 20 и 22 години от Топчийско, се сблъскаха на кръстовището между улиците “Средна гора” и “Янтра” в селото, пише ДАРИК.   Те управлявали „Хонда“ и „МЗ 150“ без регистрационни табели. И двамата са неправоспособни водачи и се движели прекалено бързо.   След инцидента били прегледани в „Бургасмед“ и освободени за домашно лечение. Раните от страничния им сблъсък не са тежки. ", "date": "2017.07.21", "title": "Катастрофа с мотористи"}
{"url": "http://www.novinite.bg/articles/147447/Dva-dni-bez-trolei-v-Burgas", "text": "Бургасбус” съобщи, че на 29 и 30 юли, поради техническа профилактика на въздушно-контактната мрежа и токоизправителните станции, тролейбусни линии Т1 и Т2 няма да бъдат обслужвани, съобщава бТВ.   Пътниците, които разполагат с валидни абонаментни карти за тях ще могат да ги ползват през двата дни в автобусите по линии Б11 и Б12 както следва:   От Меден рудник в посока Централна градска част в участъка от Терминал Меден рудник до спирка Дунав.   От Централна градска част в посока Меден рудник в участъка от спирка Дунав до Терминал Меден рудник.", "date": "2017.07.21", "title": "Два дни без тролеи в Бургас"}
{"url": "http://www.novinite.bg/articles/147428/Kabelnite-operatori-minavat-izcyalo-v-siviya-sektor", "text": "\r\nНад 26% е разминаването между данните на Комисията за регулиране на съобщенията и тези на пипълметричните компании за броя на домакинствата с кабелна, сателитна или IPTV телевизионна услуга. Това показва неверни данни, подадени от операторите или минаване изцяло в сивия сектор, пишат от „Музикаутор”, „Профон” и АБРО, съобщава бТВ.\r\nТе посочват, че в представения вчера годишен доклад на КРС за 2016 г. абонати на тв оператори са 60,8% от домакинствата, докато национално представителни изследвания, сред които – и това на „ГАРБ Аудиенс Межърмент България” АД, дават 87%.\r\nСпоред сдруженията за управление на авторските права и асоциацията на радио и телевизионните оператори, публичният регистър на регулатора и докладите му не отразяват реалното положение на пазара.\r\n„Защо са важни тези данни? Абонатите заплащат на кабелните оператори за телевизионните програми, които получават. С част от тези приходи кабелните оператори заплащат на правоносителите – телевизионни организации, продуценти, автори и изпълнители на музика. Тези приходи следва да отчитат и пред органите на НАП. Повече от 26% от тези приходи остават скрити и ощетяват правоносителите, държавата и обществото”, се посочва в позицията.\r\nАвторите допълват, че на пазара се създава нелоялна конкуренция и е необходимо КРС, СЕМ, НАП и културното министерство да получат засилени правомощия за контрол.\r\n", "date": "2017.07.21", "title": "Кабелните оператори минават изцяло в сивия сектор"}
{"url": "http://www.novinite.bg/articles/147455/Letishte-Varna-obslujva-poleti-do-39-darjavi", "text": "През тази година летище Варна обслужва полети от и до 111 дестинации в 39 държави, изпълнявани от 63 авиокомпании, съобщи директорът на аеропорта Димитър Костадинов, пише ДАРИК.   Той уточни, че от началото на годината броят на обслужените пътници в крайморския град вече достига 800 000 души. Костадинов отчете, че броят на полетите се е увеличил с близо 13% в сравнение с 2016 г., а прогнозата му беше, че до края на годината ръстът може да достигне 15%.   Директорът на летището посочи още, че възможностите за пътуване от и до Варна ще се увеличат още, след като днес най-голямата нискотарифна компания в Централна и Източна Европа откри своята 28-а база в крайморския град.   Костадинов посочи, че тази стъпка показва дългосрочните намерения на фирмата за партньорство с българското летище. По думите му авиокомпанията вече ще изпълнява 30 полета седмично до 8 дестинации.", "date": "2017.07.21", "title": "Летище Варна обслужва полети до 39 държави"}
{"url": "http://www.novinite.bg/articles/147438/Biyacha-ot-AM-Trakiya-otricha-da-e-udryal-bremennata-jena-i-priyatelya-j", "text": "Един от нападателите на бременна жена и приятеля й на автомагистрала „” остава за постоянно в ареста, съобщава НОВА.Оказа се, че 57-годишния Цветан Петров вече е осъждан условно за хулиганство и насилие на пътя, при това - само преди два месеца.Според адвоката на задържания Цветан и брат му не са удряли никого, а били нападнати от мъжа и бременната му приятелка. Двамата братя бързали по магистралата заради предстояща операция. Колата на младото семейство нарочно не им давала път.Съдът отказа да приеме тази версия за събитията. ", "date": "2017.07.21", "title": "Бияча от АМ „Тракия” отрича да е удрял бременната жена и приятеля й"}
{"url": "http://www.novinite.bg/articles/147429/Balgariya-znachitelno-e-namalila-generiranite-bitovi-otpadaci", "text": "\r\n значително е намалила генерираните битови отпадъци през последните години. Това се казва в доклад на Икономическата комисия за Европа на ООН (ИКЕ на ООН), която извърши преглед на постигнатото от страната ни в областта на околната среда, цитирана от министерството на околната среда и водите, съобщава бТВ.\r\nТова е третият преглед на резултатите, който обхваща периода 2007-2015 г. отбелязва „значителен напредък“ по проследените показатели в сферата на околната среда.\r\nСпоред оценката по отношение на битовите отпадъци е постигнат много добър резултат и по процент обхванато население в организираното управление на отпадъците – вече 99,6% от българите (отразени са последните данни към 2016 г.). Отбелязва се и напредъкът в изграждането и модернизирането на съоръженията за пречистване на отпадъчни води.\r\nДруг критерий в прегледа, по който  е оценена високо, е постигнатото в биоразнообразието. Според анализа за 10 години броят на защитените територии е увеличен с 43% - резултатът е отчетен през 2014 г. спрямо 2004 г. За същия период площта на защитените територии е нараснала с 25,56% \r\nПоложително е оценен напредъкът в развитието на политическата рамка за околна среда. Постижение в тази насока е присъединяването и участието във важните многостранни екологични споразумения.  е сред страните, които успешно изпълняват изискванията на рамковата конвенция на ООН по измененията на климата.\r\nПо важни за страната ни показатели – като качеството на въздуха, е регистрирано модернизиране на системата за мониторинг. Наблюдава се значително намаляване на вредните емисии в атмосферата. Изградена е и система за мониторинг на шума. Забележителен напредък има при използването на енергия от ВЕИ, като делът й достига 16,3% през 2012 г. – с това е изпълнена целта от поне 16% през 2020 г.\r\nЗаедно с положителните оценки в доклада за набелязани и редица препоръки по отношение на подобряване на политическата рамка за управление на околната среда, по-широко прилагане на финансовите инструменти, подобряване на мониторинга, управлението на водите, управлението на отпадъците, качеството на въздуха и биоразнообразието. Участието в прегледа е доброволно и препоръките нямат задължителен характер, но МОСВ и останалите компетентни ведомства ще ги анализират и ще планират мерки по изпълнението им.\r\n", "date": "2017.07.21", "title": "България значително е намалила генерираните битови отпадъци"}
{"url": "http://www.novinite.bg/articles/147448/Varna-vaznameryava-da-teglli-kredit", "text": "Община Варна възнамерява да тегли кредит в размер на 10,4 млн. евро, с които да финансира недопустими разходи по европейски проекти. С 16 млн. лв. ще бъде изградена ВиК канализация по булевардите, които ще се ремонтират по проекта за интегриран градски транспорт. 4,3 млн. лв. са предвидени за въвеждането на „синя зона”, закупуването на обслужващи я електрически автомобили и зарядни станции за тях, съобщава ДАРИК. Това става ясно от предложение на кмета Иван Портних, което съветниците от финансовата комисия на Общинския съвет одобриха.  Заемът ще бъде отпуснат от Европейската банка за възстановяване и развитие, като според предварително споразумение лихвеният процент ще бъде между 2 и 2,6 %. Парите ще бъдат отпуснати на два транша. Първият ще в размер до 8,2 млн. евро с 3-годишен гратисен период и 9 години за погасяване на главницата. Вторият транш ще е до 2,2 млн. евро с падеж до 7 години, първите две от които ще са гратисен период.  „Желанието на Европейската банка да ни финансира е оценка за Община Варна”, коментира шефът на финансовата дирекция Стефка Господинова. Решението за поемане на дълг ще бъде подложено на обществено обсъждане, след което ще бъде подложено на гласуване от Общинския съвет. ", "date": "2017.07.21", "title": "Варна възнамерява да теглли кредит"}
