{"url": "http://www.novinite.bg/articles/159078/Eva-Majdel-Zapadnite-Balkani-sa-nerazvit-potencial-na-pazar-s-18-miliona-potrebiteli", "text": "&quot;Инвестициите в Западните Балкани са инвестиции за България. Създавайки по-голямасвързаност в региона в бизнес и инфраструктурно отношение, ще се улесни движението накапитали, хора и стоки по подобие на това, което имаме в ЕС. Към момента Западните Балканиса неразвит потенциал на пазар с 18 милиона потребители. Със своята целенасочена политикаи послания, България и Българското председателство успяха да поставят разговорите заперспективата на Западните Балкани сред топ приоритетите на ЕС, което е стратегическа иполитическа победа.&quot; заяви българският евродепуатат от ГЕРБ/ЕНП Ева Майдел по време нафорум „ЕС и Западните Балкани - към пo- ефективни инвестиции&quot;, провел се в понеделник, 23април 2018 г., в Европарламента.Събитието събра гледните точки на експерти от Европейската комисия, Европейскияпарламент и Европейската инвестиционна банкa, Европейската банка за възстановяване иразвитие финансови и банкови институции, представители на търговските камари отзападнобалканските държави, както представители на посолствата от страните в региона.Специални гости бяха министър Лиляна Павлова, Дейвид Мюлер съветник в кабинета наеврокомисаря по съседска политика Йоханес Хан и Зоран Петрович, главен изпълнителендиректор на Райфайзенбанк Сърбия.По време на дискусията се идентифицираха основните направления, в които трябва да сесъсредоточат инвестиции, които да имат максимален ефект за благоденствието на гражданите,както на България и ЕС, така и на западнобалканските държави.В допълнение министърЛиляна Павлова посочи, че е постигнат сериозен напредък, но са необходими допълнителниусилия за повишаване на конкурентоспособността на икономиките на шестте страни, запреодоляване на високата безработица, създаване на възможности за предприятията, запободряването на климата за бизнес и инвестиции. &quot;Ефективни структурни инвестиции вдигиталната сфера, енергийния транспортния и образователния сектор, ориентирани къмконкретни резултати, ще са важен инструмент за постигане на напредък в преговорите заприсъединяване. По време на срещата на 17-ти май лидерите на ЕС и на държавите отЗападните Балкани ще имат историческия шанс да бележат началото на нов етап отвзаимоотношенията между ЕС и региона, И това ще бъде благодарение на ангажираността наБългария по темата&quot;, коментира българският евродепутат Ева Майдел от ГЕРБ/ЕНП.", "date": "2018.04.24", "title": "Ева Майдел: Западните Балкани са неразвит потенциал на пазар с 18 милиона потребители"}
{"url": "http://www.novinite.bg/articles/159062/Lili-Ivanova-na-79", "text": "На днешният 24 април рожден ден празнува примата на българската естрада Лили Иванова. Тя е родена през 1939 г. в град Кубрат и днес с право е определяна като най-популярната българска естрадна певица.В своята музикална кариера, която стартира в началото на 60-те години, певицата има над 35 албума и десетки песни, които се превръщат в хитове в България и в страните от социалистическия блок.Ето любопитни факти за живота и кариерата на Лили Иванова:Макар и родителите й да не са музиканти, тя има музикални корени в семейството си. Дядо й и вуйчо й по майчина линия свирят на цигулка, а майката на бъдещата звезда също е пеела, макар и не професионално.Тя получава първия си музикален инструмент - акордеон, като подарък от родителите й, когато е 7-8-годишна. Тя започва да се учи сама, тъй като няма кой да я обучава.Като дете Лили пее в училищен хор. За кратко посещава и курсове по пиано.Лили Иванова е тренирала като дете художествена гимнастика, като дори има успех на държавно първенство.Средното си образование завършва в техникум за медицински сестри и акушерки във Варна и малко след това започва работа по специалността в родния Кубрат.Първият й голям хит става песента \"Събота вечер\".През 1966 г. в Братислава, Чехословакия, Лили Иванова се явява на първия си международен конкурс, където печели и трите награди \"Златен ключ\" – за най-добър изпълнител, за най-добра мелодия и текст.Първите й музикални изяви извън границите на България са в съседна Румъния.През 1965 г. Лили Иванова дебютира и в киното. Певицата се снима в игралния филм \"Неспокоен дом\" на режисьора Рангел Вълчанов, в който в кабаре изпълнява песента \"Cuore\" на Рита Павоне.През 1975 г. е издадена първата биографична книга за певицата, озаглавена „Нашата Лили“. Нейни автори са Ивайла Вълкова и Марин Бончев.Лили Иванова има зад гърба си 3 брака.През 1997 международната асоциация на жените я номинира като една от най-прочутите жени на 20-ти век.През 1999 Лили Иванова е наградена с орден \"Стара планина\" за заслуги към българската поп музика. Орденът е връчен от българския президент Петър Стоянов.Лили Иванова стана първата българска звезда, препълнила за концерт новата спортна зала в София - \"Арена Армеец\".", "date": "2018.04.24", "title": "Лили Иванова на 79"}
{"url": "http://www.novinite.bg/articles/159063/Masovo-izmirane-na-pcheli-v-Plevensko", "text": "Масов мор на пчелите се наблюдава през последните два дни в плевенските села Биволаре и Божурица. За това сигнализират местните пчелари и жители, съобщава БНТ. Хората открили пчелите мъртви пред кошерите им. Пчеларите са категорични, че измирането на пчелите се дължи на нерегламентираното третиране на земеделски площи с пестициди, които са фатални за пчелите. По думите на местните до сега никога не е имало подобно масово измиране. Засегнати са всичките 2 000 пчелни семейства. По случай оплакванията е образувана комисия от експерти от няколко ведомства. Комисията е изпратена от Областната дирекция по земеделието, за да установи причината за масовото измиране на пчелите.", "date": "2018.04.24", "title": "Масово измиране на пчели в Плевенско"}
{"url": "http://www.novinite.bg/articles/159070/Butnaha-30-romski-baraki-v-Zapaden-park-vdigat-diga-sreshtu-karuci", "text": "30 ромски бараки в Западен лесопарк бутна общината в Красна поляна. Теренът се разчиства от незаконни сметища, започна и изграждането на вал, който да спре достъпа на каруци в парка.Разчистването на района от постройки на самонастанили се граждани ще продължи. Акцията се осъществява от районна администрация „Красна поляна” съвместно с Дирекция „Аварийна помощ и превенция”, Дирекция „Социални дейности” на Столична община, 03 РУ–СДВР и ЧЕЗ-Електроразпределение. Паралелно със събарянето на незаконни постройки се извърша и разчистване и рекултивиране на засегнатия терен.С цел прекъсване на престъпната практика на изсичане на многогодишните дървета в лесопарк Западен парк, Столична община предприема и мерки за затрудняване на достъпа до лесопарка на превозни средства, в частност на каруци, чрез изграждане на насипи в зоните за влизане в парка. Впоследствие те ще бъдат поетапно подсилени с изграждане на ограда от подходящи материали. Вече е разработено и техническо решение за ограда, което ще бъде поетапно изпълнено от общинско дружество „СОФИНВЕСТ“.Възложено е проучване за изграждане на видеонаблюдение на части от територията на лесопарка. Дирекция „Зелена система“ е предложила обособяването на 6 зони, с оглед по-ефективни мерки срещу незаконна сеч.Районирането на лесопарковата част беше и идея на граждани от района.", "date": "2018.04.24", "title": "Бутнаха 30 ромски бараки в Западен парк, вдигат дига срещу каруци"}
{"url": "http://www.novinite.bg/articles/159079/KAT-proveryava-izryadni-li-sa-tahografite-v-avtobusite", "text": "Специализирана акция по пътищата в цялата страна. Акцент при проверките на \"Пътна полиция\" и ИА \"Автомобилна администрация\" са автобусните превози.Проверява се за неизрядни документи, за нарушения с тахографите и разписанията на всяка линия. \"Пътна полиция\" проверява за нарушения по Закона за движение по пътищата. Акцията е започнала вчера и ще продължи през цялата седмица. Повод са последните инциденти с автобуси, при които имаше множество пострадали и жертви.", "date": "2018.04.24", "title": "КАТ проверява изрядни ли са тахографите в автобусите"}
{"url": "http://www.novinite.bg/articles/159080/Poveche-ot-11-tona-plastmasa-sabraha-uchastnicite-v-Knigi-za-smet-tazi-godina", "text": "Повече от 11,5 тона пластмасови отпадъци бяха предадени за рециклиране в рамките на кампанията „Книги за смет”, съобщават инициаторите. Тази година екологичната инициатива се проведе едновременно в 5 града, за да подари книга по избор срещу килограм пластмаса. Според принципите за изчисляване на резултатите, съобразени с броя на населението, жителите на Пловдив събраха 3,1 тона, което класира града като победител в надпреварата. Освен титлата за „Град с най-малко пластмасови отпадъци”, Пловдив ще бъде домакин на „Книги за смет” още веднъж и през есента на тази година.В останалите градове - столичани събраха общо 5.200 т., във Велико Търново – 2.100 т., Бургас 2 т., и в Стара Загора – 1.200 т. пластмаса, която беше откарана за рециклиране. Тази година най-голям интерес имаше към детските книги, като броят на участниците, които предпочетоха електронните заглавия беше по-голям от миналата. Кампанията се организира за шеста поредна година.", "date": "2018.04.24", "title": "Повече от 11 тона пластмаса събраха участниците в „Книги за смет” тази година"}
{"url": "http://www.novinite.bg/articles/159081/Pensiite-za-sledvashtiya-mesec-shte-se-izplashtat-mejdu-8-i-21-maj", "text": "\"Български пощи\" ЕАД уведомява своите клиенти, че на 1, 6, 7, и 24 май 2018 година пощенските станции няма да работят. На 5 май пощенските станции ще работят с работното време за съботен ден. Пенсиите за месец май ще се изплащат в периода 8-21 май 2018 година съгласно обявените графици.", "date": "2018.04.24", "title": "Пенсиите за следващия месец ще се изплащат между 8 и 21 май"}
{"url": "http://www.novinite.bg/articles/159083/Predstaviteli-na-EK-shte-posetyat-Spasitelniya-centar-v-Stara-Zagora", "text": "Зам.-министърът на околната среда и водите Атанаска Николова и представители на Европейската комисия ще посетят Спасителния център за диви животни „Зелени Балкани“ в Стара Загора на 25 април (сряда). Центърът е бенефициент, успешно изпълнил проекти по програма LIFE. Обявен е за спасителен по смисъла на Закона за биологичното разнообразие със заповед на министъра на околната среда и водите. В  посещението в Стара Загора ще участват Анжело Салси, ръководител на отдел „Природа“ на програма LIFE на Европейския съюз и неговият колега Мишел Кишерон.Визитата е в рамките на мониторинг по проект LIFE 14 CAP/BG/000013 „Техническа помощ за изграждане на капацитет на българското Министерство на околната среда и водите за прилагане на Програма LIFE“ (CAPTA BG). Спасителния център е избран за демонстрация на добри практики в реализацията на проекти, финансирани по програмата. От 11,30 часа пред входа на Спасителния център гостите ще пуснат на свобода белошипа ветрушка, размножена в Центъра в рамките на проект, финансиран от програма LIFE  и вечерна ветрушка, излекувана в реанимацията на Центъра.  След освобождаването ще има възможност за изявления. В качеството си на Национално звено за контакт, МОСВ организира информационен ден по Програма LIFE на 26 април 2018 г. (четвъртък). Целта е да се представи Програма LIFE и възможностите за подаване на проектни предложения по новооткритата покана за 2018 г.", "date": "2018.04.24", "title": "Представители на ЕК ще посетят Спасителния център в Стара Загора"}
{"url": "http://www.novinite.bg/articles/159086/Iznosat-na-Balgariya-za-Belgiya-vazliza-na-nad-1-mlrd-evro", "text": "През 2017 г. износът ни за Белгия възлиза на 1 млрд. 116 млн. евро,което е 72.7% ръст, в сравнение с 2016 г. Това заяви съветникът наминистъра на икономиката – Любомир Ганчев при откриването наБългаро-белгийски бизнес форум. Събитието се организира отБългарската търговско-промишлена палата, заедно с Евопейскияцентър за икономическа, академична и културна дипломация – CIDIC/Белгия/ и на него участие взеха 13 белгийски компании.Любомир Ганчев посочи, че Кралство Белгия е един от традиционнитеи важни търговски и икономически партньори на Република България,и заема шесто място в българския износ, като салдото през 2017 г. еположително и възлиза на 292.2 млн. евро.Съветникът на министър Караниколов изтъкна пред белгийскитекомпании, че България поддържа макроикономическа и фискалнастабилност и предлага редица стимули за инвеститорите. По думитему развитието на вече съществуващите индустриални зони исъздаването на нови е много важен аспект за успешното насърчаванеи привличане на инвестиции.„Белгийските фирми в България имат дългосрочни интереси истратегия за развитие, създават реални работни места, пренасят опит,обучават кадрите си, разширяват инвестициите и производството си иса пример за устойчиво развитие и социална ангажираност“, завършитой.", "date": "2018.04.24", "title": "Износът на България за Белгия възлиза на над 1  млрд. евро"}
{"url": "http://www.novinite.bg/articles/159064/Dneven-horoskop-za-24-april", "text": "Опитайте да избегнете изкушението и да вървите срещу течението. Не се подчинявайте и не правете това, което ви казват. Вие сте достатъчно умни, за да решите какво да правите сами. Енергията ви също е достатъчно силна.Днес ще ви бъде по-лесно от всякога да се разбирате с приятелите си и дори с враговете си. Вашето добро настроение е заразно и ще накарате почти всички около вас да се усмихнат и да започнат да се радват на живота.Днес ще си имате работа с някой, който повече се интересува от това, което сте направили, отколкото от това, което сте или как изглеждате. Това трябва да работи във ваша полза, така че не се притеснявайте.Представителите на останалите зодиакални знаци могат да намерят дневния си хороскоп ", "date": "2018.04.24", "title": "Дневен хороскоп за 24 април"}
{"url": "http://www.novinite.bg/articles/159071/Specprokuraturata-proveryava-DAI-Blagoevgrad", "text": "Спецпрокуратурата, ГДБОП и полицията влязоха в сградата на ДАИ - Благоевгарад. Има задържани лица, които се извеждат от сградата. ", "date": "2018.04.24", "title": "Спецпрокуратурата проверява ДАИ-Благоевград"}
{"url": "http://www.novinite.bg/articles/159076/Pusnaha-ot-aresta-Cveta-Taskova", "text": "Апелативният съд пусна от ареста шофьорката, обвинена за катастрофата на магистрала „Тракия” Цвета Таскова срещу 5000 лева гаранция.Преди седмица градските магистрати постановиха постоянен арест за младата жена, която на 13-и април се блъсна в автобус, починаха шестима, а над 20 бяха ранени. Чака се съдебно-техническа експертиза, която да изясни точната причина за тежкия пътен инцидент и как така при удар с кола, цял автобус се обърна.", "date": "2018.04.24", "title": "Пуснаха от ареста Цвета Таскова"}
{"url": "http://www.novinite.bg/articles/159084/Hvanaha-izbyagaliya-zatvornik-ot-Plovdiv", "text": "Хванаха обявения за общодържавно издирване затворник от Пловдивския затвор, съобщиха от прокуратурата.42-годишният Георги Танчев се е укривал в апартамент в Пловдив, ползван от негов познат, който също е криминално проявен.На 10 април Танчев, който излежавал едногодишна присъда за притежание на наркотици, е напуснал външен обект край Пловдив, където работил и не се е прибрал в затвора.Дотогава той е изтърпявал наказанието си в Затворническо общежитие от открит тип.Предстои прокуратурата да повдигне обвинение спрямо Георги Танчев за бягство от затвора, за което е предвидено наказание до 3 години \"лишаване от свобода\".", "date": "2018.04.24", "title": "Хванаха избягалия затворник от Пловдив"}
{"url": "http://www.novinite.bg/articles/159057/Bombadjiyata-ot-macha-Levski-CSKA-iska-sporazumenie-s-prokuraturata", "text": "25-годишният Йордан Исаев, задържан за бомбичката, която рани тежко полицайка на дербито „Левски” – ЦСКА, желае да сключи споразумение с прокуратурата. Това каза в ефира на bTV неговият адвокат Васил Крумов.„Исаев изключително много съжалява за това, което се е случило. Той би искал лично да се извини на ранената полицайка Гергана Зашева, както и на другия по-леко ранен полицай – Петър Иванов”, обяви адвокатът.Исаев твърди, че бомбичката му е била подадена от друг човек и той се опитал да я хвърли към терена, а не към полицията или публиката.Според Крумов причината за действията му е общата еуфория в този момент.", "date": "2018.04.24", "title": "Бомбаджията от мача Левски-ЦСКА иска споразумение с прокуратурата"}
{"url": "http://www.novinite.bg/articles/159050/Sled-napadenieto-s-van-v-Toronto-10-zaginali-i-15-raneni", "text": "Общо 10 души са загинали, а 15 са ранени, след като ван се вряза в пешеходци в канадския град Торонто, предаде ТАСС, цитирайки началника на полицията в Торонто Марк Сандърс.По-рано полицията съобщи за деветима загинали и 16 ранени при инцидента, който стана на оживено кръстовище в северната част на града в 13:30 ч. местно време. Ванът се качил на тротоара и започнал да блъска пешеходците.Полицията задържа водача Алек Минасян, 25-годишен жител на предградието Ричмънд хил. Началникът на полицията заяви, че мотивът за нападението все още не е известен. Той уточни, че въз основа на свидетелските показания \"действията категорично изглеждат преднамерени\", предаде Ройтерс.Сандърс посочи, че полицията няма предишна информация за задържания. Същевременно канадското министерство на обществената сигурност заяви, че настоящият инцидент няма връзка с националната сигурност.Според телевизия Ен Би Си, която се позовава на американски и канадски представители на силите за сигурност, психическо заболяване, а не тероризъм, е водещата теория за нападението в Торонто.Телевизията посочва, че заподозреният е участвал в онлайн дискусии относно Елиът Роджър, който откри стрелба през 2014 г. близо до Санта Барбара, Калифорния, и уби шестима души.", "date": "2018.04.24", "title": "След нападението с ван в Торонто: 10 загинали и 15 ранени"}
{"url": "http://www.novinite.bg/articles/159049/Minori-izlizat-na-protesten-pohod-za-spasyavane-na-vagledobiva", "text": "Миньори от \"Мини Марица-изток\" излизат на протестен поход за спасяване на въгледобива в България. Шествието ще се проведе в София, а организатор е КТ \"Подкрепа\". От КНСБ обявиха, че ще се включат в протеста.Токът ще поскъпне, ако се повиши цената на въглищата, прогнозира енергийният министър Сборният пункт на протестиращите е площад \"Александър Първи\", а крайната цел - министерството на енергетиката. Работниците ще поискат 15-процентов ръст на цената на въглищата, за да бъде осигурено финансовото и техническото състояние на мините.В петък след среща с представители на синдикатите ресорният министър Теменужка Петкова обяви, че исканото от тях увеличение на цената на въглищата ще доведе до поскъпване на цената на тока с 2 процента. Цената на въглищата, продавани от \"Мини Марица-изток\", може да се увеличи, без това да се отрази върху цената на тока, твърди Владимир Топалов, председател на ресорната федерация в КТ \"Подкрепа\".Работници от мини \"Марица Изток\" излизат на протест следващата седмица \"Цената на тока си варира, съобразно пазара, но компонентата на въглищата е винаги една и съща и тя на един мегават представлява 25 лева, грубо казано. Това означава, че цената може да достигне и 60-80-100 лева, но винаги компонентата е 25 лева въглища\", обясни Топалов. В момента цената на въглищата за тон условно гориво от мините е 77 лева.От \"Подкрепа\" настояват за увеличаването й с 15 процента и признават, че това ще закрепи положението за около година и половина. \"Има такова настроение - \"карайте 10 години, понеже въглищата няма да ги има\". Ние по никакъв начин не бихме се съгласили на такава теория\", категоричен е Владимир Топалов. Протестното шествие започва в 12.30 ч от площад \"Александър Първи\", покрай Министерския съвет и Комисията за енергийно и водно регулиране, до министерството на енергетиката, където протестиращите ще внесат декларация със своите искания.", "date": "2018.04.24", "title": "Миньори излизат на протестен поход за спасяване на въгледобива"}
{"url": "http://www.novinite.bg/articles/159058/Balgarskite-armenci-Blagodarim-na-Balgariya-che-e-nasha-rodina", "text": "\"Благодарим на България, че е наша родина\". С тези думи известни българи от арменски произход участват в импровизиран видеоклип, с който общността на арменците благодари за гостоприемството на българите, които преди близо 100 години отворили домовете и сърцата си за търсещите спасение от гоненията в Османската империя арменски бежанци.Режисьорът Маги Халваджиян, композиторът Хайгашод Агасян, журналистът Антон Хекимян, илюзионистът Астор, певицата Хилда Казасян и още много други именити личности от различни сфери, потомци на няколко поколения арменски бежанци от началото на 20-ти век, записаха сами своите послания за благодарност и ги обединиха в импровизирано  към всички българи.Избрахме именно този начин да отбележим 24-ти април, защото въпреки тъгата и трагизма на събитията от 1915 г., този ден за нас е и повод да се отблагодарим за помощта и милосърдието на българския народ, благодарение на който днес ние живеем, работим и развиваме нашата родина България, подчертават инициаторите на видеото от арменската общност в София.Днес у нас живеят повече от 12 000 българи с арменски произход. Общността е концентрирана предимно в големите градове, като освен с предаваните като семейна традиция ювелирни занаяти, бижутерия, златарство и часовникарство, арменската общност е известна със своите разнообразни културни и образователни инициативи.От няколко години в София се строи и арменска църква, която общността гради с подкрепата и дарения от сънародници и институции. Градежът на храма е в своята финална фаза и арменците в столицата се надяват църквата да отвори врати още през следващата година.", "date": "2018.04.24", "title": "Българските арменци: Благодарим на България, че е наша родина"}
{"url": "http://www.novinite.bg/articles/159061/19-raneni-pri-katastrofi-za-denonoshtieto", "text": "През изминалото денонощие на територията на страната са станали 17 тежки пътно-транспортни произшествия /ПТП/, съобщават от МВР. При тях няма загинали, но 19 са пострадалите. В София за денонощието са регистрирани 195 леки и четири тежки катастрофи, при които има четирима ранени.", "date": "2018.04.24", "title": "19 ранени при катастрофи за денонощието"}
{"url": "http://www.novinite.bg/articles/159053/Generalniyat-ni-konsul-v-Toronto-Incidentat-e-bezprecedentna-tragediya", "text": "Инцидентът е безпрецедентна трагедия. На този етап не е постъпвала информация или каквито и да било сигнали за пострадали български граждани. Това коментира за NOVA генералният консул на България в Торонто Петър Крайчев.„В постоянен контакт сме с всички институции, представители на българската общност, централното управление на Министерството на външните работи, канадските власти. В подобни случаи самоличността и националността на жертвите се съобщава първо на семейството и близките. Това не е районът с най-много българи”, уточни той.По думите на генералният консул на България в Торонто районът, в който ван прегази пешеходци, е сред най-оживените квартали в града и се намира на 17 км от Генералното консулство. „Yonge Street в Торонто е една от най-дългите улици в света – около 2000 км. Това е една изключително голяма артерия с голям трафик. Този квартал има както офис сгради, така и жилищни сгради”, добави генералният консул на България в Торонто Петър Крайчев.Телефонът за връзка с властите в Торонто е 001 4168 921 738.", "date": "2018.04.24", "title": "Генералният ни консул в Торонто: Инцидентът е безпрецедентна трагедия"}
{"url": "http://www.novinite.bg/articles/159056/Ne-e-yasen-motivat-za-napadenieto-v-Toronto", "text": "10 души са загинали в канадския град Торонто, след като ван се вряза в пешеходци. 15 са ранените. Води се разследване. Засега не е ясен мотивът за нападението.По обяд местно време, на оживено кръстовище в северната част на Торонто ван се качва на тротоара и започва да блъска пешеходци. Задържан е заподозреният за нападението 25-годишен жител на предградието Ричмънд хил на име Алек Минасян.Досега той не е известен на полицията. Предполага се, че действията му са преднамерени, но според местните власти инцидентът няма връзка с националната сигурност. Сред версиите е психическо заболяване, а не тероризъм. Но това предстои да се докаже от разследването.", "date": "2018.04.24", "title": "Не е ясен мотивът за нападението в Торонто"}
{"url": "http://www.novinite.bg/articles/159060/Bivshiyat-amerikanski-prezident-Djordj-Bush-starshi-e-priet-v-bolnica", "text": "Бившият американски президент Джордж Буш-баща е приет в болница в Хюстън заради инфекция, която се разпространила в кръвта му, предаде Ройтерс, цитирайки говорител на семейството.93-годишният Буш е бил приет в Хюстънската методистка болница в неделя, ден след погребението на съпругата му Барбара Буш, посочи говорителят Джим Макграт.Той добави, че Буш \"реагира на лечението и изглежда се възстановява\", посочва АП.Барбара Буш, която почина във вторник, 17 април 2018 г., на 92 години, беше погребана в събота.", "date": "2018.04.24", "title": "Бившият американски президент Джордж Буш-старши е приет в болница"}
{"url": "http://www.novinite.bg/articles/159065/Zemetresenie-sas-sila-51-v-yugoiztochniya-turski-okrag-Adayaman-ima-raneni-hora", "text": "Тринадесет души бяха ранени при земетресение с магнитуд 5,1 по Рихтер, регистрирано в югоизточния турски окръг Адъяман през нощта. При земетресението са били нанесени много материални щети, съобщи турската телевизия Си Ен Ен-Тюрк.Трусът е станал в 3.34 часа на дълбочина 7 километра, а епицентърът на земетресението е бил в района на град Самсат, информира турската Дирекция за управление при бедствия и извънредни ситуации (АФАД). Според информация на базираната в Истанбул сеизмологичната обсерватория Кандилли магнитудът на земетресението е бил 5,4 по Рихтер.По данни на турската телевизия НТВ ранените при труса са 18. Турският премиер Бинали Йълдъръм заяви днес, че няма загинали при земетресението, информира ТАСС.Нанесени бяха щети на редица сгради. Правителството започна работа за оценяване на нанесените щети и необходимостта от оказване на помощ, заяви премиерът, цитиран от телевизия НТВ. В ефира на телевизията бяха показани кадри от Адъяман, на които се вижда, че са нанесени сериозни щети на редица едноетажни и двуетажни сгради и има съборени стени.След първия трус в окръг Асъяман са били регистрирани още осем вторични труса с магнитуди между 1,4 и 2,7 по Рихтер.", "date": "2018.04.24", "title": "Земетресение със сила 5,1 в югоизточния турски окръг Адъяман, има ранени хора"}
{"url": "http://www.novinite.bg/articles/159066/Emanyuel-Makron-Sas-SASht-nosim-otgovornost-za-sveta", "text": "Нашите две страни носят отговорност за света, написа френският президент Еманюел Макрон в Twitter, предаде РИА Новости. Държавният глава на западноевропейската държава пристигна вчера в Америка. \"Франция и САЩ са гаранти на съвременния свят. Моята визита е от особено значение за международните отношения с оглед на заплахите и многото предизвикателства, пред които сме изправени\", заяви той в системата за микроблогове. Макрон и съпругата му Брижит Троньо пристигнаха вчера в САЩ. Първата двойка на Франция се срещна със стопанина на Белия дом Доналд Тръмп и съпругата му Мелания Тръмп в Белия дом. Домакините показаха на гостите си Овалния кабинет. После двамата президенти, придружени от съпругите си отидоха в градината на президентството. Там Тръмп и Макрон, \"въоръжени\" с големи златисти лопати, сипаха малко пръст на младата дъбова фиданка, подарена от френския президент на американския му колега, допълни БТА.", "date": "2018.04.24", "title": "Еманюел Макрон: Със САЩ носим отговорност за света"}
{"url": "http://www.novinite.bg/articles/159067/Ankara-Ezikat-na-razdelenieto-v-ES-pomaga-na-ekstremizma", "text": "„Езикът на разделение“, използван от някои европейски политици, е „много опасна игра“, която помага за възхода на екстремизма в Западна Европа, заяви турският външен министър Мевлют Чавушоглу.„Ние, хората взимащи решения и политиците, имаме важни отговорности. Една от причините за възхода на екстремизма в Западна Европа е езикът на разделение, използван от някои политици“, заяви Чавушоглу на среща на Съвета за сигурност на ООН по въпросите за изграждане и укрепване на мира.\"Този подход разделя хората по етнически и религиозни редове. Това е много опасна игра \", каза той. Призовавайки политиците да се въздържат от създаване на стереотипи, той каза, че всеки трябва да предаде положителни и обединяващи послания на света.Младите хора по целия свят са обект на радикални, екстремистки и терористични идеологии, каза Чавушоглу. \"Терористични групи като „Ислямска държава“ (ИД), „Ал Кайда“, ПКК и ФЕТО продължават да наемат жени, деца и младежи. Трябва да спрем това.Това, от което се нуждаем, е холистичен подход \", отбеляза той, като каза, че радикализацията и екстремизмът с насилие не се ограничават до една конкретна религия, вяра или общност.", "date": "2018.04.24", "title": "Анкара: Езикът на разделението в ЕС помага на екстремизма"}
{"url": "http://www.novinite.bg/articles/159074/Noviyat-shef-na-NASA-poluchi-pozdravleniya-ot-Kosmosa", "text": "Новият директор на НАСА Джим Брайдънстайн получи поздравления от космоса, предаде Асойшитед прес. Непосредствено след като положи клетва пред вицепрезидента Майк Пенс в централата на НАСА във Вашингтон, 42-годишният Брайдънстайн прие обаждане от тримата американски астронавти на Международната космическа станция (МКС) и техните \"сърдечни поздравления\".\"Америка се гордее с това, което правите, момчета\", с тези думи новият директор на НАСА се обърна към астронавтите. Брайдънстайн обеща да даде най-доброто от себе си за постигането на нови космически висини в името на човечеството.Майк Пенс на свой ред отбеляза, че под ръководството на новия шеф НАСА ще работи за изпращането на астронавти на Луната, а след това и на Марс. Джим Брайдънстайн, конгресмен от Оклахома и бивш пилот от военноморския флот на САЩ, е 13-ия директор на НАСА. Брайдънстайн беше номиниран от президента Доналд Тръмп преди седем месеца.До встъпването му в длъжност директорският пост в НАСА временно заемаше Робърт Лайтфут, който през март оповести оттеглянето си от американското космическо управление. По времето на Барак Обама директор на НАСА беше Чарлз Болдън, припомня агенцията.", "date": "2018.04.24", "title": "Новият шеф на НАСА получи поздравления от Космоса"}
{"url": "http://www.novinite.bg/articles/159073/Rabotnicite-vav-frenskite-jeleznici-zaplashvat-sas-stachki-i-prez-yuli-i-avgust", "text": "Профсъюзите на френските железопътни работници заплашиха да удължат стачната си акция и през юли и август. Това означава, че тези, които планират да пътуват във Франция по време на лятната ваканция може да се сблъскат с транспортни проблеми, пише френската редакция на електронното издание \"The Local\", цитирано от Агенция \"Фокус\".Железничарските профсъюзи обявиха възможната мярка в началото на поредната двудневна стачка, която започна в понеделник, 23 април.„Гледаме календара. Искаме да предупредим французите, колкото може по-рано, така че да могат да организират почивките си“, заяви представител на един от профсъюзите пред френската преса. В средата на седмицата е организирана среща между 4 профсъюза, според представителите на които, вероятността стачните действия да продължат и през юли и август става все по-голяма.„Това правителство не иска да преговаря и ни предизвиква да удължим стачките и през юли и август“, заяви председател на един от профсъюзите пред пресата в неделя.", "date": "2018.04.24", "title": "Работниците във френските железници заплашват със стачки и през юли и август"}
{"url": "http://www.novinite.bg/articles/159072/18-dushi-zaginaha-pri-pojar-v-karaoke-bar-v-Kitaj", "text": "18 души са загинали, а петима са ранени тази сутрин в пожар, който избухна в караоке бар, намиращ се в триетажна сграда в Южен Китай, предаде ДПА, позовавайки се на местни официални представители.Огънят избухнал в 00.30 часа местно време в град Цинюан в южната провинция Гуандун, според службата за обществена сигурност в града, и е бил потушен. Полицията арестува мъж, заподозрян, че е причинил пожара.По-рано днес полицията обяви, че издирва заподозрян за пожара на име Лу Чунлу, който е на 32 години. След ареста му Лу направил признания и казал, че е бил пиян. Първо се скарал с някого в заведението. После подпалил караоке бара и се прибрал у дома си в съседно село.Полицията бе обявила награда от 200 000 юана (над 31 000 долара) за информация, която да доведе до ареста на предполагаемия извършител.", "date": "2018.04.24", "title": "18 души загинаха при пожар в караоке бар в Китай"}
{"url": "http://www.novinite.bg/articles/159075/Noviyat-shef-na-NASA-poluchi-pozdravleniya-ot-Kosmosa", "text": "Новият директор на НАСА Джим Брайдънстайн получи поздравления от космоса, предаде Асойшитед прес. Непосредствено след като положи клетва пред вицепрезидента Майк Пенс в централата на НАСА във Вашингтон, 42-годишният Брайдънстайн прие обаждане от тримата американски астронавти на Международната космическа станция (МКС) и техните \"сърдечни поздравления\".\"Америка се гордее с това, което правите, момчета\", с тези думи новият директор на НАСА се обърна към астронавтите. Брайдънстайн обеща да даде най-доброто от себе си за постигането на нови космически висини в името на човечеството.Майк Пенс на свой ред отбеляза, че под ръководството на новия шеф НАСА ще работи за изпращането на астронавти на Луната, а след това и на Марс. Джим Брайдънстайн, конгресмен от Оклахома и бивш пилот от военноморския флот на САЩ, е 13-ия директор на НАСА.Брайдънстайн беше номиниран от президента Доналд Тръмп преди седем месеца. До встъпването му в длъжност директорският пост в НАСА временно заемаше Робърт Лайтфут, който през март оповести оттеглянето си от американското космическо управление. По времето на Барак Обама директор на НАСА беше Чарлз Болдън, припомня агенцията.", "date": "2018.04.24", "title": "Новият шеф на НАСА получи поздравления от Космоса"}
{"url": "http://www.novinite.bg/articles/159055/Organizaciya-na-dvijenie-vav-vrazka-s-proyava-na-KT-Podkrepa", "text": "От 8.00 часа до приключване на мероприятието на 24 април се забраняват престоят и паркирането на пътни превозни средства на паркинга на пл. „Кн. Александър I“ без да ес засягат местата в режим на „служебен абонамент“. Промяната в организация на движението във връзка с проява на КТ „Подкрепа“.", "date": "2018.04.24", "title": "Организация на движение във връзка с проява на КТ „Подкрепа“"}
{"url": "http://www.novinite.bg/articles/159047/Poveche-oblaci-dnes-vremeto-ostava-toplo", "text": "Повече облаци ще има днес, след обяд се очакват краткотрайни валежи с гръмотевици. Остава обаче топло.Максималните температури ще са между 26-31 градуса.В планините ще бъде предимно слънчево, дъжд и гръмотевици през втората половина от деня ще има и там. Ще духа слаб до умерен вятър от запад-северозапад.Максималната температура на височина 1200 м ще е около 18 градуса, на 2000 м - около 12 градуса. Облаци ще захлупят и морето, повече след обяд. Вятърът ще е слаб, а максималните температури ще са между 18 и 20 градуса. Температурата на морската вода е 12-13 градуса. Вълнението на морето ще е 1-2 бала.", "date": "2018.04.24", "title": "Повече облаци днес, времето остава топло"}
{"url": "http://www.novinite.bg/articles/159054/Dvijenieto-v-tunel-Echemishka-na-AM-Hemus-shte-bade-dvuposochno", "text": "Утре - 24 април, от 10 ч. до 17 ч. движението в тунел „Ечемишка“ на АМ„Хемус“ ще се осъществява двупосочно в тръбата за Варна. Временнатаорганизация на движението е поради обследване на тунелната тръба в посокаСофия.Необходимо е шофьорите да карат внимателно, да спазват стриктнопоставената пътна сигнализация.Всички граждани и транспортни фирми могат да получават информация заактуалната пътна обстановка от безплатното мобилно приложение LIMA,интернет страницата на АПИ – www.api.bg, lima.api.bg и по всяко време отденонощието на тел. 0700 130 20 в АПИ. В агенцията целогодишно при 24-часоврежим работи Ситуационен център, който събира и обобщава данните засъстоянието на републиканските пътища.", "date": "2018.04.24", "title": "Движението в тунел „Ечемишка“ на АМ „Хемус“ ще бъде двупосочно"}
{"url": "http://www.novinite.bg/articles/159088/Veliko-Tarnovo-uvelichi-naselenieto-si-s-1000-dushi-za-godina", "text": "Велико Търново е сред петте български града, чието население се увеличава.Добрата тенденция бе потвърдена както от Националния статистически институт, така иот информационните регистри на Национална дирекция ГРАО. От НСИ отчитат, че завтора поредна година жителите на Старата столица по постоянен адрес се увеличават икъм края на 2017 година те са 68 780 – с над 300 повече спрямо 2016 година.Още по-категорични за добрата тенденция са данните на ГРАО - по критерий„настоящ адрес“. Според цифрите, в края на декември миналата година населениетона Велико Търново достига 72 015 души, като ръстът вече е от близо 1000 жители.Статистиката не обхваща студентите, които са поне 10 000. С тях населението наСтарата столица надхвърля 80 000 души.Тенденцията е валидна и за общината, което потвърждава добрия статут нанаселените места край Велико Търново. Според ГРАО, към края на 2017 годинаживеещи по настоящ адрес в общината са 91 625 души.Старопрестолният град става все по-предпочитано място за младите хора.Рекордна бе раждаемостта през последните две години. За цялата 2017 годинабебетата във Велико Търново са 1096. Те са повече спрямо 2016 година, когато беотчетен своеобразен „бейби бум“. Тогава новородените също бяха над 1000.Останалите градове, които увеличават населението си, са София, Варна, Пловдиви Кърджали.", "date": "2018.04.24", "title": "Велико Търново увеличи населението си с 1000 души за година"}
{"url": "http://www.novinite.bg/articles/159092/Naj-malko-39-raneni-pri-zemetresenie-v-Turciya", "text": "39 души бяха ранени при силно земетресение в югоизточния турски окръг Адияман, предаде Анадолската агенция. Нанесени са сериозни материални щети. По официални данни трусът е станал в 3:34 ч. местно време на 7 км дълбочина. Магнитудът е 5,1 по РихтерМинистърът на здравеопазването Ахмет Демирчан обясни, че 35 от ранените са все още в болница, но никой не е с опасност за живота. Кадри в социалните мрежи показват разрушени от труса селски къщи. Местната власт ще организира раздаване на палатки за засегнатите семейства. Регистрирани са 43 вторични труса с магнитуд между 1,4 и 2,7.", "date": "2018.04.24", "title": "Най-малко 39 ранени при земетресение в Турция"}
{"url": "http://www.novinite.bg/articles/159077/Rosen-Plevneliev-be-udostoen-s-vissheto-avstrijsko-zvanie-pocheten-ricar-i-nositel-na-ordena-Sv-Georgi", "text": "Президентът (2012-2017) Росен Плевнелиев бе удостоен с висше отличие и почетно звание на специална церемония в катедралата „Св. Стефан“ и в рицарската зала на имперския дворец Хофбург в Австрия. Президентът Плевнелиев бе удостоен със званието почетен рицар и носител на ордена „Св. Георги“. Това е европейски орден на Австрия и династията Хабсбург, който се базира на основания през 1308 г. от император Хайнрих VII „Стар рицарски орден Св. Георги“ или наричан още исторически „Орден на четвъртия римски кайзер“. В последствие е възобновен като орден „Св. Георги“. В своята реч пред над 600 делегати от 15 държави в рицарската зала на двореца Хофбург във Виена президентът Плевнелиев изложи своята визия за европейското и демократично развитие на България, региона и Европейския съюз. Високото отличие бе връчено от Карл фон Хабсбург, наследник на династията Хабсбург-Лотринген. В рамките на своето посещение в Австрия президентът Плевнелиев, заедно със заместник-министъра на външните работи Тодор Стоянов и българския посланик в Република Австрия Иван Сираков, откри представителен офис и консулство на Република България в провинция Долна Австрия.", "date": "2018.04.24", "title": "Росен Плевнелиев бе удостоен с висшето австрийско звание почетен рицар и носител на ордена „Св. Георги“"}
{"url": "http://www.novinite.bg/articles/159069/Ninova-Na-400-dushi-rastat-zaplatite-s-500-lv-a-na-4-miliona-s-50-lv-Tova-e-nespravedlivo", "text": "Високата заплата на депутата попречи ли на „Суджукгейт”, на „Хасковогейт”? Заплата се дава за труд, а не за да не крадеш. Като крадеш, отиваш в затвора.Това заяви председателят на БСП Корнелия Нинова по БТВ. По думите й се задълбочават неравенствата в обществото. „На 400 души автоматично растат заплатите с 500 лв., а на 4 милиона- с 50 лв.”, обясни Корнелия Нинова. Тя припомни също, че по предложението за увеличение на партийните субсидии, БСП е гласувала против.„Къде отиде принципът за равни права, за равни възможности? 4 млн. българи работят под средната заплата в България по данни на КНСБ, като 400 000 са на минималната работна заплата, а 400 човека в държавата са на 3 средни работни заплати”, обясни лидерът на опозицията.Тежък шамар за България и за държавата ни от младите европейци. Важно е това, което каза президентът на младежкия форум за случилото се в София: \"Разруши се работата на поколенията преди нас. Унищожи труда на няколко генерации младежи и показа пълно пренебрежение към младите хора изобщо.” Това заяви председателят на БСП Корнелия Нинова по БТВ за Европейския младежки форум. Тя бе категорична, че не се е говорило за политики за младите хора. „Не е имало нито един млад човек в панелите на дискусията. Няма политика за младите, има тотално разочарование. На алкохола, полуголите жени и липсата на политики- има алтернатива. И БСП я представи”, обясни лидерът на левицата. Тя припомни, че БСП е предложила по- ниски лихви за младите хора, които учат, но ГЕРБ са отхвърлили предложението, загрижени за печалбите на банките. Левицата предложи също работещите семейства с две деца да плащат по-малко данъци, както и културния чек, но и това е било отхвърлено.БСП е алтернатива.Левицата пое комисията за ЧЕЗ, за да разследва управляващите „Да бъдеш премиер и да имаш министри, означава общо управление. Да имаш председател на анкетна комисия, която трябва да разследва евентуални съмнения за корупция и злоупотреби при управляващите, не е общо управление, а е алтернатива.” Това каза Корнелия Нинова за комисията за ЧЕЗ с председател от БСП. По думите й левицата не може да си стои в ъгъла, когато някой на тъмно взима ЧЕЗ и една трета от енергоразпределението на страната. „Поемаме комисията за ЧЕЗ и свършваме работа. Най-нормалното в един парламент е анкетните комисии, които разследват управляващите, да се оглавяват от опозицията – така е в цивилизованите страни. Един път това ще се случи у нас и някои ще кажат, че не било нормално”, каза тя.Корнелия Нинова обясни и какво е свършила комисията за ЧЕЗ с председател от БСП: „Какви въпроси стояха в началото. Единият е – има ли държавата отношение към сделката. От правителството казаха, че нямат и не знаят за нея. Доказа се, че правителството излъга, че не му е била предлагана сделката за ЧЕЗ.” Лидерът на опозицията обясни, че и по втория важен въпрос за финансирането на сделката – има ли банки зад сделката, вече има отговори. „ПИБ подтвърди, държавната банка за развитие каза, че е дала писмо за намерение. Излиза, че правителството е знаело и държавата е стояла зад Гинка”, обясни Нинова и допълни, че е станало ясно и коя е Гинка Върбакова. „Двадесет и няколко фирми на Гинка Върбакова, съпругът й и свързани лица, се разследва от прокуратурата”, обясни председателят на БСП. Нинова каза също, че по време на сделката за ЧЕЗ от компанията са поискали и 51% увеличение на нощната тарифа. „Дори само да не се увеличи с 51% цената на тока, ще е голям успех, защото е важно за 3 милиона българи”, категорична бе тя. Нинова изтъкна, че в Чехия и във Франция има държавни ЕРП-та и попита- защо в България да няма?За КСНС при президента лидерът на опозицията обясни, че за пореден път Цветанов отправя недоказани обвинения за най-тежките престъпления по Наказателния кодекс – престъпления срещу Републиката, като измяна предателство и шпионаж. „Обърнах се към Цветанов и му казах да внимава какво говори, да не се стигне до поредното дело срещу него в Страсбург по правата на човека. Заради него многократно сме осъждани там”, каза Нинова и се позова на доклад на Американския департамент, според който сме осъдени многократно, заради подобни изказвания, като за това плаща българският народ. „Кога Цветан Цветанов ще плати от джоба си парите, които плати българския народ заради изказванията му?”, попита Нинова и допълни, че президентът е публикувал документа, от който става ясно, че няма дори и намек за излизане на България от НАТО и ЕС. Тя бе категорична, че това е атака срещу президента от ГЕРБ, като острието е Цветан Цветанов.Управлението на страната сега е една дума - Нестабилност „Нестабилност. Заради многото конфликти в самата коалиция. Нестабилност и в обществото, защото почти всяка седмица има протест на хората.” Това заяви Корнелия Нинова в отговор на въпрос как оценява управлението на страната.„Вчера бяха лекари, днес са миньори, онзи ден бяха хората с увреждания. Обществото ври от недоволство. Управляващите не искат да видят, че хората са недоволни и че ги критикуват. Цензура, диктатура, ограничаване на свободата на словото. Пише го и в доклада на департамента на САЩ”, каза накрая лидерът на БСП.", "date": "2018.04.24", "title": "Нинова: На 400 души растат заплатите с 500 лв., а на 4 милиона - с 50 лв. Това е несправедливо!"}
{"url": "http://www.novinite.bg/articles/159085/Cvetanov-se-sreshtna-s-rakovoditelya-na-diplomaticheskata-misiya-na-Afganistan-v-Balgariya-Ahmad-Sidik-Dlir", "text": "Заместник-председателят на ГЕРБ и председател на ПГ на партията Цветан Цветанов сесрещна с ръководителя на дипломатическата мисия на Афганистан в България - АхмадСидик Длир. Двамата обсъдиха възможностите за засилване на двустраннитеотношения между двете държави, като бе отбелязано, че дипломатическите отношениясъществуват от повече от половин век, а връзките между двата народа са исторически итрадиционно добри.Ахмад Сидик Длир отбеляза ролята на Българското председателство и на министър-председателя Бойко Борисов за поставяне на повече акцент в европейския и световендневен ред върху необходимостта от справяне с първопричините за продължаващия напрактика повече от 40 години конфликт в Афганистан, също с оглед на намаляване набежанския поток от страната и гарантиране на нейното мирно развитие и дългосроченпросперитет.Длир и Цветанов се обединиха около идеята за нов импулс в работата на парламентарнагрупа за приятелство между двете страни, както и за възстановяване на духовните,културни и научни връзки между двата народа. По този повод бе обсъденавъзможността за посещение на парламентарна делегация от Афганистан в Българияпрез втората половина на тази година с акцент върху секторите образование и култура.&quot;България също така има положителен опит и постижения в обучението наафганистански полицейски служители с подкрепата на средства по линия на ЕС. Тазидобра практика за изграждане на капацитет на правоохранителните органи може дабъде продължена,&quot; отбеляза Цветанов.", "date": "2018.04.24", "title": "Цветанов се срещна с ръководителя на дипломатическата мисия на Афганистан в България Ахмад Сидик Длир"}
{"url": "http://www.novinite.bg/articles/159090/Erdogan-planira-predizboren-miting-v-Evropa-prez-maj", "text": "Турският президент Реджеп Тайип Ердоган заяви днес, че планира да организира предизборен митинг в Европа през май, но не пожела да уточни в коя страна ще бъде свикан той, предаде ДПА.Ердоган посочи в изказване пред парламентарната група на управляващата Партия на справедливостта и развитието в Анкара, че проявата е планирана да се състои в спортна зала в Европа и цялата подготовка е направена.Миналата година по време на кампанията за референдума на 16 април за конституционни промени, разширяващи президентските пълномощия, Ердоган и европейските лидери влязоха в конфронтация по повод усилията на ПСР да организира предизборни митинги в Европа, където живее голяма турска диаспора. Германия, Холандия и Австрия са поставили забрана за водене на предизборна кампания на тяхна територия преди изборите в Турция.Ердоган свика миналата седмица предсрочни президентски и парламентарни избори в страната на 24 юни, които ще се произведат в условията на извънредно положение. По график президентските и парламентарни избори трябваше да се състоят на 3 ноември 2019 г.Президентските и парламентарни избори са ключови, тъй като след произвеждането им ще влязат изцяло в сила конституционните промени, засилващи пълномощията на държавния глава.", "date": "2018.04.24", "title": "Ердоган планира предизборен митинг в Европа през май"}
{"url": "http://www.novinite.bg/articles/159091/Han-Do-2-sedmici-shte-ima-reshenie-za-imeto-na-Makedoniya", "text": "Евросекретарят по разширяването Йоханес Хан изрази оптимизма си, че до 2 седмици ще има решение на спора за името на Македония. В. „Катимерини“ разпространи думите на Хан. „Оптимист съм, че през следващите две седмици ще имаме решение. Поне решение, което ще открие пътя за начало на разговорите за приемане на БЮРМ“, каза Хан пред комисията по външни работи на Европарламента. Хан коментира още, че мисли, че всички са съгласни, че това би било от полза за страната, обществото и целия регион на Западните Балкани, предаде БГНЕС. Според еврокомисарят Македония е преминала през дълбока политическа криза и постига напредък в провеждането на реформи и отстояването на добросъседски отношения. В същото време той предупреди, че „не е време за самодоволство“.", "date": "2018.04.24", "title": "Хан: До 2 седмици ще има решение за името на Македония"}
{"url": "http://www.novinite.bg/articles/159087/EK-schita-Balgariya-za-svoj-dobar-partnor-v-sektor-Sport", "text": "Министерство на младежта и спорта организира „Съвместнообучение за създаване и развитие на Национална платформа за борбас манипулирането на спортни състезания”, защото в рамките нанашето председателство на Съвета на ЕС ние искаме да мобилизирамеусилия за запазването на честния спорт и да привлечем още по-сериозно вниманието към темата, свързана с корупцията в спорта иуредените резултати. Tова каза министърът на младежта и спортаКрасен Кралев във Варна по време на срещата на заинтересованитедържави-членки на ЕС.Събитието е в изпълнение на проект по програма „Еразъм +”.Лектори на форума са представители на международни институции,борещи се с корупцията в спорта, като Интерпол, Европол и ООН,както и организацията Спортрадар - световен лидер в анализирането илансирането на спортни данни и дигитално съдържание. От българскастрана участват представители на МВР, Министерство направосъдието, Комисия по хазарта, БОК и БФС. Целта на събитието еда допринесе за по-лесното и по-бързо създаване на Националнаплатформа от всяка заинтересована страна-членка, включителноБългарска национална платформа, която да се бори срещу корупциятав спорта.Teмата е изключително всеобхватна, защото в процеса севключват множество различни участници и е много важно по-дълбокото влияние на институциите, които да дадат ясен знак запредприемане на съвместни действия. Целта на проекта е дадопринесе за по-лесното и по-бързо създаване на Националнаплатформа от всяка заинтересована страна-членка, чрез която да секоординира борбата срещу корупцията в спорта.По данни на Международния център за спортна сигурност (ICSS)в спорта годишно се залагат около 2 трилиона долара, а около 140милиарда долара се изпират чрез уговаряне на мачове и незаконнизалагания.“Създаването на Национални платформи или Националникоординационни центрове за борба с манипулирането на спортнисъстезания е един логичен ход за противодействие на мач-фиксинга идруги негативни явления в спорта. Убеден съм, че ефективната обмянана информация между всички страни, които имат отношение къмспортния процес, може да стои в основата на бъдещата успешна борбасрещу мач-фиксинга. Защото ролята на националната платформа е даулесни и ускори споделянето на информация за подозрителни сигнализа измами с цел печалби от залози и да подобри координацията междуимащите отношение към това институции”, заяви спортният министър.Според Красен Кралев са необходими навременни мерки навсички нива в спорта - от превенцията в най-ранна възраст до строгконтрол за спазване на правилата при активните състезатели. “Многоважна е възпитателната роля на треньорите и наблюдателната роля нафедерациите. За съжаление малко международни спортни федерациис изключение на футбола водят последователна и целенасочена борбасрещу мач-фиксинга”, каза той. По думите му, Българският футболенсъюз под напътствията на УЕФА противодействат успешно на мач-фиксинга и имат назначен собствен експерт по почтеността, койтоработи в тясно сътрудничество с всички органи и институции, имащиотношение към това явление. “Важно е да има адекватни мерки, скоито да се противопоставим на лъжата, за да не позволим спортът дабъде използван като средство за реализиране на печалби чрезизмами”, добави министър Кралев.Според Красен Кралев най-голям е проблемът с труднотосъбиране на доказателства за мач-фиксинга, зад който стояткорупция, пране на пари и злоупотреби, за които няма националниграници. “През 2011 г. в Наказателния кодекс на Република Българиябяха включени текстове за престъпления срещу спорта, като доривече има трима осъдени за това, че са опитвали да уредят мач намладежкия ни национален отбор, подкупвайки играчи. Въпреки товаспоред юристи тези текстове се нуждаят от допълнителна прецизност,за да бъдат максимално ефективни. По тази причина смятам, че тазисреща може да се използва от всички нас като представители наобединената европейска общност за обмяна на добри практики и идеиза начините, по които работи системата за борба с мач-фиксинга вотделните държави”, oбясни той и подчерта, че в България подкоординацията на Министерството на младежта и спорта вече естартиран процесът за създаване на Национална платформа.Ив льо Лостек, началник на отдел &quot;Спорт&quot; към ЕК, заяви, чеБългария е първата държава-членка на ЕС, която прилага новитеработни методи от Третия работен план за спорта (2017-2020 г.), аименно среща на заинтересованите страни по дадена актуална тема,инициирана от някоя от страните-членки. По думите му, страната ни едобър партньор на ЕК. Лостек ни поздрави за инициативата и обясни,че следващата държава, която ще организира такъв форум ще бъдеФранция през втората половина на годината. Началникът на отдел&quot;Спорт&quot; изтъкна доброто взаимодействие на ЕК с ММС по линия наПредседателството на Съвета на ЕС и поздрави екипа на ММС заотличната среда, която предоставя за активна и ефективна дейност понай-важните въпроси в сектора. Той бе категоричен, че темата заборба с манипулирането на спортни състезания е изключителноактуална и поздрави екипа на ММС за избора й.", "date": "2018.04.24", "title": "ЕК счита България за свой добър партньор в сектор  “Спорт”"}
{"url": "http://www.novinite.bg/articles/159089/Simeonov-Predlojenieto-za-pusheneto-v-zavedeniyata-shte-bade-vneseno-v-NS", "text": "Предложението за промяна в закона за здравето, която връща възможността за пушене в обособени помещения в заведенията за хранене и развлечения, ще бъде внесена в Народното събрание, съобщи вицепремиерът Валери Симеонов по време на заседание на съвета за тристранно сътрудничество. Той призова представителите на бизнеса и синдикатите да изразят своята позиция по това предложение, както и по законопроекта за реклама на хазартни игри, който също ще бъде внесен в парламента.Преди десетина дни вицепремиерът и председател на НФСБ заяви, че партията му има намерение да внесе в НС предложение за промяна в закона за здравето, с която да бъде разрешено тютюнопушенето в обособени помещения в заведенията за хранене и развлечения. Вицепремиерът заяви, че не разбира смисъла да се ограничава пушенето в заведения, при положение че по думите му настоящият закон не се спазва. Вчера стана ясно, че идеята за поправката не би срещнала подкрепата на премиера и лидер на ГЕРБ Бойко Борисов. Министър-председателят даде да се разбере, че е против подобни предложения за либерализиране на режима. „Ние в ГЕРБ, понеже навремето го въведохме, сме убедени, както и сега подкрепих всички действия, свързани с борбата срещу тютюнопушенето, увреждащо човешкото здраве. Това ще ми бъде мнението, ако се постави темата\", каза Борисов, цитиран от Дарик. Преди дни в предаването на \"Седмицата\" на Дарик подобно лично мнение, че няма нужда да се прави промяна в режима за пушене на закрито, изрази и депутатът от ГЕРБ и председател на правната комисия в НС Данаил Кирилов.", "date": "2018.04.24", "title": "Симеонов: Предложението за пушенето в заведенията ще бъде внесено в НС"}
{"url": "http://www.novinite.bg/articles/159068/Nad-2-miliona-balgari-planirat-da-hodyat-na-pochivka-tova-lyato", "text": "40% от пълнолетните българи планират да ходят на почивка това лято, а повече от половината (55%) не планират. 5% са тези, които не знаят или все още не са взели решение за почивка летния сезон. В демографските разбивки, се регистрират по-високи нива на планиране на почивка това лято сред младите групи – 18-29 г. и 30-39 г., както и сред живеещите в Столицата. Хората на възраст над 60 години и живеещите в селата, са сред тези, които в най-малка степен планират да почиват това лято, което може да се обясни с по-трудната мобилност, финансови причини и здравословно състояние.Основната причина сред посочилите, че не планират да ходят на почивка това лято, е липсата на финансови възможности (70%), като тук се регистрира и динамика спрямо образователния статус – тези с висше образование и живеещи в Столицата в по-малка степен изтъкват финансовия аргумент. Една пета от българите, които не планират почивка това лято, декларират, че не са ходили на почивка през летния сезон от между 5 и 10 години. Висок е процентът и на тези, които декларират, че не са ходили на почивка през лятото повече от 20 години, като спрямо възрастовите разбивки, си личи, че това са в най-голяма степен хората над 70 години.Всеки четвърти от деклариращите, че планират почивка това лято, посочва чужбина като избрана дестинация. За 51% от планиращите, водеща опция е българското Черноморие, а 13% пък посочват почивка в планината. Единствено сред живеещите в Столицата, опцията „чужбина“ е с лек превес (35%) спрямо опцията да се почива на Черно море (34%).За планиращите да ходят в чужбина на почивка това лято, най-предпочитаното място е Гърция (58%), а след това е Турция (18%). Близостта на двете ни съседки е едно възможните обяснения за тези нагласи, както и икономически по-изгодните оферти, които предлагат двете държави. Всеки трети от планиращите да почива в чужбина обаче посочва, че основната причина да избере да почива извън България, са по-качествените туристически услуги. Всеки пети пък намира по-добри ценови оферти от тези в България. Сред деклариращите, че планират почивка на българското Черноморие, категоричен фаворит за 68% от тях е южната част, спрямо едва 19%, които предпочитат северното Черноморие. Тези данни се обясняват и с факта, че има по-голямо струпване на развита курортна база в южната част на Черноморието ни. Сред възрастовите групи се откроява динамика при тези на възраст между 60-69 години, като 36% от тях предпочитат северното Черноморие. Хипотезата за тези натрупвания е, че северните курорти предлагат повече спокойствие, което често е водещ мотив за избор сред по-възрастните българи.63% от българите, от посочилите, че плануват почивка, декларират, че планират да почиват със семейството им. Малко повече от една четвърт, споделят, че ще отидат на почивка това лято с приятели.Повече от половината българи, които възнамеряват да почиват това лято, споделят, че започват да търсят оферти за настаняване по-малко от 2 месеца преди самата почивка. Едва 13% от българите започват да търсят оферти за настаняване повече от три месеца преди самата почивка, а 17% стартират тази дейност между 2 и 3 месеца предварително.За всеки четвърти (25%) курортът/ самото място е водещ критерий при плануване на почивката им. Вторият водещ мотив за избор е цената на нощувките – 19%, а наличието на ол инклузив пакети е водещо за избора при 13% от планиращите. Цената на нощувките е в най-малка степен водеща като мотив за живеещите в София, което е обяснимо с оглед на по-високите доходи в Столицата. Други 13% от планиращите, споделят, че се водят от това да е „тихо и спокойно“. Спрямо възрастовите категории се отчита, че „тишината и спокойствието“ е водещ критерий най-вече при хората над 60 години.38% от българите, планиращи да почиват това лято, са на мнение, че през последните години България става по-добро място за летен туризъм, а 19% са на мнение, че става по-лошо място. Близо една трета (27%) от българите, планиращи почивка това лято пък са на мнение, че няма промяна в условията за летен туризъм в България.Близо половината от българите (46%), планиращи почивка това лято, са на мнение, че българските туристи, в сравнение с чуждестранните, не са еднакво обслужвани и не получават същото качество. 37% не споделят това мнение. ", "date": "2018.04.24", "title": "Над 2 милиона българи планират да ходят на почивка това лято"}
{"url": "http://www.novinite.bg/articles/159051/Zashto-smetkite-za-parno-za-mesec-mart-sa-naj-visoki", "text": "Оказа се, че най-скъпото парно за целия отоплителен сезон е през месец март. За това сигнализираха възмутени столичани. Получена сметка показва, че за тази година клиент на „Топлофикация София” дължи 341 лева, а за същия месец миналата година тя е била 171 лева.„Трябва да се има предвид повишението на цената на топлинната енергия с 24%. Месец март е бил по-студен от миналата година. Пиковите месеци декември, януари и февруари, които са най-студените, се обират за сметка на по-топлите месеци. Тоест няма зависимост, че през януари трябва да е най-висока сметката, а през март – най-ниската”, обясни в „Здравей, България” Боян Паунов от „Топлофикация”.Той поясни, че сметката за месец април тази година ще е по-ниска от миналогодишната. „Има десетки жалби за това, че сметките за месец март са необяснимо високи. Фактурираните количества са с 30% по-високи за битовите потребители. Като добавим към това 24% по-висока цена и се получават близо 60% средно по-високи сметки през тази календарна година. Това е и причината за недоволството на гражданите”, обясни омбудсманът Мая Манолова.По думите й липсва разбираема информация до клиентите защо мартенските сметки са в подобни размери. „Причините са в наредбата за топлоснабдяването, която се опитва да разпредели равномерно сметките през отоплителния сезон. За мен това е неудачно решение, защото дава такива отклонения в най-топлия месец да има най-високи сметки. „Това увеличение ще бъде коригирано след получаването на окончателните сметки.Това ще стане месеци по-късно и надвзетите суми евентуално ще бъдат компенсирани през месец август”, допълни Манолова. „Върху тези прогнозни фактури не се начислява лихва. Хората могат да платят голямата сума частично. Ако има нещо, което е в повече, с изравнителната сметка ще си го получим обратно”, обясни Деян Дянков, омбудсман на Столичната община за \"Топлофикация София”.", "date": "2018.04.24", "title": "Защо сметките за парно за месец март са най-високи"}
{"url": "http://www.novinite.bg/articles/159048/Borisov-na-Sreshtata-na-varha-na-Procesa-za-satrudnichestvo-v-Yugoiztochna-Evropa", "text": "Министър-председателят Бойко Борисов ще участва в Срещата на върха на Процеса за сътрудничество в Югоизточна Европа. Форумът ще се проведе в Бърдо при Краню, Словения, която е ротационен председател на форума.По време на разговорите ще бъде обсъдено задълбочаването на сътрудничеството между страните от региона, особено в областта на свързаността, сигурността, стабилността и икономическия прогрес, както и засилване на сътрудничеството с ЕС и другите международни организации и институции.Лидерите на страните-участнички във форума ще изберат и нов генерален секретар на оперативния орган на Процеса - Съветът за регионално сътрудничество. Процесът за сътрудничество в Югоизточна Европа е структуриран с активното участие на българската дипломация през 1996 г., когато на среща в нашата страна е приета Софийската декларация за добросъседски отношения, стабилност, сигурност и сътрудничество на Балканите.Освен България, участват още Албания, Босна и Херцеговина, Гърция, Република Македония, Молдова, Румъния, Словения, Сърбия, Турция, Хърватия и Черна гора, а от 2014 г. – и Косово. Ежегодната Срещата на върха на държавните и правителствени ръководители бележи финала на всяко ротационно председателство. Малко по-късно днес премиерът ще участва и в Съвета за сътрудничество на високо равнище между Сърбия, България, Гърция и Румъния. Четиристранната среща на балканските лидери ще се проведе в Букурещ. Премиерът на Румъния Виорика Дънчила ще бъде домакин на премиерите на Гърция и на България Алексис Ципрас и Бойко Борисов и на президента на Сърбия Александър Вучич. Държавните и правителствени ръководители на четирите страни ще обсъдят развитието на общите инфраструктурни проекти в контекста на свързаността на Балканите, сигурността и стабилността в региона.", "date": "2018.04.24", "title": "Борисов на Срещата на върха на Процеса за сътрудничество в Югоизточна Европа"}
{"url": "http://www.novinite.bg/articles/159059/Zapochva-borbata-s-gradushkite", "text": "От днес стартира традиционната всяка година борба с градушките. Във всички противоградови полигони у нас служителите ще дават дежурства.Основна цел на системата за защита от градушки е да опазва земеделската продукция.От близо 40 милиона декара посеви обаче, ракетните площадки в страната обхващат една трета.В близко бъдеще се предвижда изграждане на още 2 полигона с над 50 ракетни площадки в районите на Розовата долина и Димитровград.", "date": "2018.04.24", "title": "Започва борбата с градушките"}
{"url": "http://www.novinite.bg/articles/159052/Muzikantite-ot-BNR-izlizat-dnes-na-nov-protest", "text": "Творците от музикалните състави на Българското национално радио ще протестират днес пред Министерството на финансите с искане за увеличаване на бюджета на обществената медия, за да могат да бъдат повишени заплатите на творците.Генералният директор на БНР - Александър Велев вече заяви, че корекция на бюджета е необходима, за да се повишат заплатите и да се запазят музикалните състави на радиото.Проблемът със заплатите на музикантите от националното радио ще бъде обсъден на извънредно заседание на парламентарата комисия по култура и медии в четвъртък.", "date": "2018.04.24", "title": "Музикантите от БНР излизат днес на нов протест"}
{"url": "http://www.novinite.bg/articles/159082/Pavlova-predstavi-Balgariya-na-konferenciya-na-visoko-nivo-na-Organizaciyata-za-ikonomichesko-satrudnichestvo-i-razvitie", "text": "България е готова за присъединяване към ОИСР и очаква своята пътнакарта за подготовката и отварянето на преговорите за членство в организацията.Нашата позиция е ясна и конструктивна. Радваме се на поддръжката на страните-членки на ЕС. Това каза министърът за Българското председателство на Съвета наЕС Лиляна Павлова при откриването на конференцията на високо ниво наОрганизацията за икономическо сътрудничество и развитие (ОИСР).Министър Павлова представи страната ни на форума, посветен наЮгоизточна Европа и на новите програми за реформи и за развитие наконкурентоспособността в региона. На конференцията беше представен и вторидоклад на организацията, който цели да помогне на политиците от ЮгоизточнаЕвропа да оценят постигнатия напредък по отношение на техните цели за растежи да сравнят постиженията си с тези на своите партньори и добрите практики настраните от ОИСР.Министър Павлова припомни, че страната кандидатства за членство вОИСР от 2007 г. и през годините е доказала своето придържане към основнитепринципи на отворената пазарна икономика, демократичния плурализъм, воля зареформи и зачитането на правата на човека. По време на очакваното посещение вСофия на генералния секретар на ОИСР Анхел Гурия за участие в неформалнатасреща по икономически и финансови въпроси ECOFIN на 27-28 април, той ще бъдедопълнително информиран за действията на България за присъединяването къморганизацията.Ние сме държава с ускорен икономически растеж от 4%, безработица под6%, нисък външен дълг под 26%, значителен финансов резерв и почти нулевбюджетен дефицит, подчерта министър Лиляна Павлова. И допълни: Нещо повече– ежедневно създаваме условия и полагаме усилия за реализиране на новипроекти, предприемачески идеи и за развитието на стартиращи фирми, за да сеподобри благосъстоянието на всички европейски граждани. Фокусирани смевърху намаляване на административните бариери и инвестирането вподобряването на уменията на работещите, защото знаем, че хората са нашиятнай-голям актив.В словото си пред участниците в срещата министър Лиляна Павловапредстави приоритетите на Българското председателство, като акцентира наосновния– европейската перспектива и свързаността на Западните Балкани, накойто е посветена и Срещата на върха на 16 и 17 март в София. България сенадява, че политическата Декларация и Анекса към нея, ще бъдат силен2ангажимен на Европа за това какво трябва да се случи в региона през следващитедесетилетия. Фокусът ще бъде върху конкретни проекти - пътно, железопътно,цифрово, сътрудничество в областта на сигурността и др., подчерта министърЛиляна Павлова.Проучванията и препоръките на ОИСР за конкурентоспособността наЮгоизточна Европа са изключително полезни и солидна основа за техните усилияза присъединяване към ЕС, отбеляза тя.Следваме нашия път напред и вярваме, че България е камък отфундамента, върху който се гради нашето общо бъдеще – в Европа и съсЗападните Балкани, каза в заключение министърът за Българскотопредседателство.Преди да открие конференцията, министър Лиляна Павлова се срещна сгенералния секретар на Организацията за икономическо сътрудничество иразвитие (ОИСР) Анхел Гурия, на която обсъдиха кандидатурата ни заприсъединяване към организацията. Те се изразиха мнение, че страната презгодините доказва изпълнението на своите ангажименти като държава членка наЕС и на стандартите за членство.", "date": "2018.04.24", "title": "Павлова представи България на конференция на високо ниво на Организацията за икономическо сътрудничество и развитие"}
