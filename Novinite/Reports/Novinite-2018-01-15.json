{"url": "http://www.novinite.bg/articles/155494/Blizo-285-mln-lv-za-obshtinski-bolnici", "text": "Близо 28,5 млн. лв. ще отпусне Министерството на здравеопазването за дейности, извършвани от общинските болници по реда на Методиката за субсидиране на лечебните заведения за 2018 г. Със сумата ще бъдат финансирани дейности по оказване на спешна медицинска помощ, дейности, попадащи извън обхвата на задължителното здравно осигуряване, осъществявани от общинските лечебни заведения в труднодостъпни и/или отдалечени райони на страната; дейности, свързани с медицинската експертиза (ТЕЛК) и други. Броят на субсидираните лечебни заведения се очаква да надхвърли 100, т.е. над 83% от всички общински лечебни заведения на територията на страната, предаде БНТ.За да подпомогне общинските здравни структури в страната, Министерството на здравеопазването изразява готовност за оказване на методологическа и експертна помощ за преструктурирането им. Кметовете и общинските съвети ще бъдат запознати с мерките за оздравяване на държавните болници, за да ги ползват като отправна точка за оздравяване на изпадналите в тежко финансово състояние техни лечебни заведения. Окончателното решение за преструктуриране обаче е право на собственика – съответните общини.Анализът, извършен от екипа на министър Ананиев, е базиран върху изследване потребностите на населението от здравни грижи и дейности на територията на всяка от 28-те области в страната, като са отчетени демографската структура на районите и картината на социалнозначимите заболявания на населението. На това основание МЗ категорично смята, че евентуално преобразуване на някои многопрофилни болници за активно лечение в диагностично-консултативни центрове, не би оказало негативно влияние върху достъпа на населението до медицинска помощ.Успоредно с това, за да се гарантира достъпът до спешна медицинска помощ на българските граждани, МЗ, в изпълнение на големия инвестиционен проект за модернизация на спешната помощ, предвижда обновяването или изцяло новото изграждане на общо 237 филиала и центрове за спешна медицинска помощ.Освен това, Министерството на здравеопазването напомня, че в рамките на преговорите за Националния рамков договор ще се преразгледат клиничните пътеки, по които работят общинските болници, като същевременно МЗ актуализира и медицинските стандарти. По този начин на общинските болници ще бъде дадена възможността да реализират своята дейност в условията на финансова стабилност и предвидимост.Към 30.09.2017 г. функциониращите общински болници са 121, в това число – 7 комплексни онкологични центъра, 9 специализирани болници за активно лечение на фтизиатрични заболявания, 11 центъра за психично здраве и 6 центъра за кожно-венерически заболявания. Общите задължения на общинските болници възлизат на 100,270 млн. лв., а просрочените задължения са на стойност 44,178 млн. лв.", "date": "2018.01.15", "title": "Близо 28,5 млн. лв. за общински болници"}
{"url": "http://www.novinite.bg/articles/155486/Vaorajeni-s-nojove-napadnaha-uchiteli-i-uchenici-v-Rusiya", "text": "Двама маскирани и въоръжени с ножове нахлули в училище в руския град Перм. При нападението са ранени 11 души – един възрастен и 10 деца, съобщава БГНЕС.Все още не е ясно с какви оръжия е извършена атаката, нито мотивите на нападателите. По непотвърдена информация те са 16-годишни и вече са задържани.Две от жертвите са в критично състояние, а останалите са по-леко ранени.Местни медии съобщиха, че при подаден сигнал за пожар учителите започнали да извеждат децата от сградата на училището. От прозорците на третия етаж излизал дим.Родител на едно от децата пък разказал, че от учебното заведение му съобщили, че „двама с ножове нападнали учителя по химия и учениците, като им нанасяли удари предимно в областта на шията“.Заради инцидента е създаден оперативен щаб, оглавяван от губернатора Максим Решетников. ", "date": "2018.01.15", "title": "Въоръжени с ножове нападнаха учители и ученици в Русия"}
{"url": "http://www.novinite.bg/articles/155504/Pochina-aktrisata-Mariana-Alamancheva", "text": "Почина актрисата Мариана Аламанчева, съобщиха от Сатиричния театър във Facebook страницата си. \"Отиде си една от най-интелигентните и фини актриси, отдали творческата си съдба на Сатиричния театър. Безкрайно женствена и мека, любимка на малки и големи, човек с нелека съдба, но с непреклонно чувство за достойнство...Ех, Мариана, Мариана... Почивай в мир! Дано душата ти намери покой!\", пишат от театъра. Мариана Аламанчева е родена в София на 23 май 1941 г. Първоначално завършва механотехникум, а след това и актьорско майсторство във ВИТИЗ „Кръстьо Сарафов“ през 1964 г. в класа на професор Желчо Мандаджиев.Аламанчева е сред участниците в популярните мюзикъли на Българската национална телевизия „Криворазбраната цивилизация“ (1974) по класическата пиеса на Добри Войников и „Вражалец\" (1976) по Ст. Л. Костов.През 2017 г. е отличена от Министерството на културата с почетно отличие „Златен век“ в категория „Звезда“. ", "date": "2018.01.15", "title": "Почина актрисата Мариана Аламанчева"}
{"url": "http://www.novinite.bg/articles/155489/Mamyat-ni-che-shte-nauchim-ezik-za-2-sedmici", "text": "Фирми мамят младежи с двуседмични езикови курсове, чрез които уж могат да научат език изцяло. Компаниите предлагат обучение, при което можеш да назубриш английски онлайн, като платиш за флаш карти, на които думите са публикувани на два езика, съобщава \"Телеграф\". Предполага се, че хората които се вържат на тази идея, на финала ще научат още около 2000 думи, които могат да им бъдат полезни по време на европредседателството. Вариантът за обучение прилича много на някогашните картинки, по които българите учеха език – отпред българска дума, а отзад европейска, предаде БГНЕС.", "date": "2018.01.15", "title": "Мамят ни, че ще научим език за 2 седмици"}
{"url": "http://www.novinite.bg/articles/155495/Nad-3000-dushi-byaha-evakuirani-vav-Filipinite", "text": "Над 3000 души бяха евакуирани във Филипините заради опасност от изригване на вулкан, предаде бТВ.През последните два дни вулканът Майон бълва пепел и лава и според експерти той може да изригне до „дни или седмици”.Най-голямата филипинска авиокомпания отмени полетите в района.Вулканът Майон е висок 2462 метра и е популярна туристическа атракция заради почти идеалната си конусовидна форма. ", "date": "2018.01.15", "title": "Над 3000 души бяха евакуирани във Филипините"}
{"url": "http://www.novinite.bg/articles/155477/130-mashini-pochistvat-stolichnite-patishta", "text": "Нормална зимна обстановка за шофьорите се очертава в момента. Снеговалежът е слаб и ще продължи до края на деня. Няма затворени пътища заради снега. Това каза за инж.Михаил Рашков от АПИ. Над 700 снегопочистващи машини работиха тази нощ и продължават и в момента. Над 130 са само за Софийска област. Местата със снегонавявания са във Видинско, Монтанско и частично Враца. Там е и най-интензивният снеговалеж. На останалите места е нормално. В Бургас започна да вали към 7 часа тази сутрин, но снеговалежът е нормален.Инж.Михаил Рашков, АПИ: Обстановката в страната е нормална. Снеговалежът е слаб. Не е интензивен. Ако за един час натрупа 5 см.,тогава е интензивен. Тази нощ на много места снеговалежът е около 1-3 см. не повече. Донякъде може да се каже, че има обходен маршрут от Видин в посока София. Съвсем нормален снеговалеж. В района на Руженци самите наклони не позволяват на тежкотоварните автомобили да се изкачват и там има проблем. С обходът този проблем е решен.", "date": "2018.01.15", "title": "130 машини почистват столичните пътища"}
{"url": "http://www.novinite.bg/articles/155485/Tol-sistemata-za-balgarskite-patishta-oficialno-v-hod", "text": "Тол системата за българските пътища - официално в ход. Регионалният министър Николай Нанков ще подпише договора за проектиране, изграждане и въвеждане на системата. Тя ще таксува тежкотоварните автомобили според разстоянието, което са изминали, предаде Нова телевизия.За леките коли е замислена електронна винетка. Тол системата ще струва 150 милиона лева, без ДДС, и трябва да е готова след година и 7 месеца.Парите ще осигури фирмата, която ще я изгради, а държавата ще ги връща на по-късен етап - от събраните приходи.", "date": "2018.01.15", "title": "Тол системата за българските пътища - официално в ход"}
{"url": "http://www.novinite.bg/articles/155487/Gradskiyat-transport-v-Sofiya-se-dviji-normalno", "text": "166 снегопочистващи машини в София са на терен, от тях в момента 72 обработват пътните платна, съобщават от Столична община. Почистват се Южната дъга на Околовръстното, вътрешно-квартални улици в районите \"Подуяне\" , \"Студентски\", \"Нови Искър\",\" Овча купел\" и \"Красна Поляна\". Опесъчават се пътищата в природен парк Витоша - Бояна -Златни мостове и Драгалевци - Алеко. Градският транспорт се движи нормално при зимни условия, предаде БГНЕС.", "date": "2018.01.15", "title": "Градският транспорт в София се движи нормално"}
{"url": "http://www.novinite.bg/articles/155502/Ekologichna-katastrofa-sled-potavaneto-na-iranskiya-tanker-kraj-Kitaj", "text": "Китайски кораби са били изпратени да почистват огромния петролен разлив, след като ирански танкер потъна край бреговете на Китай, пораждайки опасения за опустошителни щети върху живота в морето, съобщава \"Франс прес\".Танкерът Санчи, превозващ 136 тона лек суров петрол от Иран, потъна вчера, след избухването на нов и огромен огън, изпращайки облак от черен дим на повече от километър над Източнокитайско море.Само три тела бяха открити от 32-членния екипаж след сблъсъка на танкера с товарния кораб CF Crystal на 6 януари, предизвиквайки пожар, който китайските кораби се затрудниха да потушат.Иранските власти заявиха, че няма надежда за намирането на оцелели сред екипажа от 30 иранци и двама бангладешци, предизвиквайки скръб и гняв сред семействата на моряците в Техеран.Издирвателната и спасителната операция бяха отменени, а почистването започна след като огънят на морската повърхност беше най-накрая овладян днес, уточни китайската държавна телевизия.Два кораба са разпръснали химикали с цел разтваряне на петрола. Разливът е дълъг 18,5 км и е широк 7,4 км, като се намира на изток от потъналия кораб. Това достига площ от около 129 кв. км.\"Дейностите по почистването са едно от най-важните неща, върху които съсредоточаваме вниманието си. Никой не иска да види мащабна вторична катастрофа\", посочи говорителят на китайското външно министерство, добавяйки, че причината за инцидента се разследва.Експертът от американския щат Аляска Ричард Стайнър нарече инцидента \"най-големият единичен разлив на петролен кондензат в историята\".Дори ако само 20 процента от товара на танкера се е излял в морето, това ще бъде количество, горе-долу еквивалентно на катастрофалния разлив на петрол в Аляска през 1989 г. от танкера Exxon Valdez.", "date": "2018.01.15", "title": "Екологична катастрофа след потъването на иранския танкер край Китай"}
{"url": "http://www.novinite.bg/articles/155492/Rumanski-tir-katastrofira-kraj-Polski-Trambesh", "text": "Румънски тир и микробус се удариха леко на пътя Русе-Велико Търново, край Полски Тръмбеш в понеделник сутрин.Водачът на тежкотоварното превозно средство разказа, че веднага след катастрофата спрели уж, за да помогнат преминаващи всъщност са го обрали. Задигнали портфейла му, в който имало около 1500 евро.Заради инцидента и разпилелите се по платното портокали движението край Полски Тръмбеш временно се извършваше в едната лента.Камионът превозвал портокали, които се разпилели на мястото на инцидента. Причината за сблъсъка вероятно е непочистеният участък от пътя. Шофьорът не успял а спре навреме и се ударил в движещия се пред него бус – също с румънска регистрация, предаде Нова телевизия.", "date": "2018.01.15", "title": "Румънски тир катастрофира край Полски Тръмбеш"}
{"url": "http://www.novinite.bg/articles/155493/Otbelyazvame-155-godini-ot-rojdenieto-na-Aleko-Konstantinov", "text": "Алеко прозря, че толкова сме свикнали с хубавото, че не го търсим, заяви пред камерата на „Денят започва с култура“ зам.-кметът на София Тодор Чобанов.Тодор Чобанов, зам.-кмет на София: Неслучайно неговият паметник е на бул. Витоша, загледан в любимата му планина.Чобанов припомни, че планината е била почти обезлесена заради масовата сеч, но благодарение на Щастливеца и хората около него тя придобива сегашния си вид, с което той има огромна заслуга за градския живот.Тодор Чобанов, зам.-кмет на София: Той съумява да обърне огледалото на истината, за да видим силните и слабите си страни, да се присмеем на недъзите. Най-висшето чувство за хумор е умението да се присмеем на себе си.Алеко ни помага да станем интелигентна европейска нация, допълни Чобанов.Тодор Чобанов, зам.-кмет на София: Впечатлява ме, че въпреки огромните нещастия, Алеко съумява да съхрани чувството си за хумор, позитивния си поглед към бъдещето, продължава да твори и да създава шедьоври.В честването ще се включат и актьорите Светослав Пеев и Ивайло Калоянчев. Репортерът на БНТ Елица Кънчева се срещна и с тях при паметника на Щастливеца. Вижте целия разговор във видеото.", "date": "2018.01.15", "title": "Отбелязваме 155 години от рождението на Алеко Константинов"}
{"url": "http://www.novinite.bg/articles/155505/Kmetat-na-Shumen-shte-sankcionira-snegopochistvashti-firmi", "text": "Фирмите, които отговарят за снегопочистването на Шумен, ще бъдат санкционирани заради ненавременното почистване на уличната мрежа. Това е заявил на среща с техни представители кметът на областния град Любомир Христов, съобщават от общинския пресцентър, цитирани от БГНЕС.Той е изразил възмущението си, че в 6.00 часа сутринта не е видял нито една машина по улиците на града. По думите на Асен Тодоров от фирмата, която има задължението да чисти малките улици в града, шест от десетте машини с които разполагали били повредени. Валентин Велев от фирмата, която почиства северната част на града е признал, че са подценили ситуацията и не са преценили, че въпреки малката снежна покривка ще се получи заледяване. Представителят на третата фирма е информирал, че улиците в техния район - южно от булевард \"Симеон Велики\", били вече обработени веднъж.\"За съжаление гражданите, които тази сутрин тръгнаха с колите си за работа, се сблъскаха с огромни проблеми. Започваме с два сантиметра сняг и не можем да се справим\", е отбелязал на срещата Христов. Той е обърнал внимание и на общинските предприятия \"Чистота\" и \"Строителство и благоустройство\", които също имат отговорности по почистването на улиците в града, че не са си свършили добре работата.Любомир Христов е предупредил представителите на фирмите, че ако ситуацията се повтори, санкциите ще са в доста по-големи размери. ", "date": "2018.01.15", "title": "Кметът на Шумен ще санкционира снегопочистващи фирми"}
{"url": "http://www.novinite.bg/articles/155480/Dneven-horoskop-za-ponedelnik-15-yanuari-2018-g", "text": "Способността ви да преодолявате културните граници и да се наслаждавате на начини на живот от цял свят се засилва точно сега, така че помислете за проучване! Трябва да намерите нещо, което очарователно съвсем скоро. Вашата замислена страна се появява днес и може би ще успеете да проследите някои мисловни пътища, които са били твърде трудни за вас дори преди няколко дни. Вярвайте във вашите умствени възможности!Вие се гордеете с гъвкавостта на вашето мислене, но дори и вие имате вашите граници. Днес виждате, че удряте интелектуалните спирачки, но трябва малко да се успокоите и да видите къде води този нов път.Вижте повече на:", "date": "2018.01.15", "title": "Дневен хороскоп за понеделник, 15 януари 2018 г."}
{"url": "http://www.novinite.bg/articles/155479/Vzriviha-bankomat-za-poredn-pat", "text": "Устройството се е намира в голям магазин за хранителни стоки. Към този час няма информация дали и ако има, колко са откраднатите пари от банкомата. Взривеното устройство се намира на ул.\"Обиколна\" и \"Копенхаген\" в кв.\"Дружба\". Инцидентът е станал около 3.20 ч. тази сутрин.Взривеното устройство вече е иззето. Взети са и записи от охранителните камери. Служителите от хипермаркета отказват да дадат повече информация. Има нанесени щети. По непотвърдена информация почеркът на извършителите наподобява обирът на банкомат преди няколко седмици при Окръжна болница, предаде БНТ.", "date": "2018.01.15", "title": "Взривиха банкомат за поредн път"}
{"url": "http://www.novinite.bg/articles/155481/Dimo-Gyaurov-Rosen-Angelov-moje-da-e-imal-sauchastnik", "text": "Росен Ангелов най-вероятно наистина е извършител на шесторното убийство в Нови Искър, но фактическата обстановка около престъплението все още не е напълно изяснена от МВР и това поражда съмнения в официалната версия. Това коментира бившият шеф на разузнаването Димо Гяуров, предаде бТВ.\"Като няма живи свидетели, как има ясни изводи какъв е точно мотивът?”, запита той. Гяуров посочи, че вярва, че Ангелов е убиецът, но фактите около престъплението може да са различни от тиражираните: \"Няма да се изненадам, ако не е сам, ако има съучастник, но сега много удобно затваряме папката. (…) Когато не можеш да наредиш пъзела, не си позволяваш да правиш изводи и да ги даваш на публиката”.Той отбеляза, че има съмнения и около соченият за оръжие на убийството малокалибрен пистолет. Гяуров обясни, че в случая говорим за малък куршум с малък барутен заряд, а освен това самоделният заглушител изключително затруднява прицелната стрелба.Не е ясно и защо стъклото на джипа на разстреляното семейство е било разбито, при положение, че се твърди, че убиецът е взел ключовете от автомобила.\"Нека разследващите не се сърдят, че обществото коментира, а да се вгледат в себе си защо няма доверие”, призова ексшефът на разузнаването. По думите му е \"повече от срамно” Ангелов да бъде намерен в дома, в който преди 9 години е било извършено блудството, за което е бил осъден: \"Никой не го е търсил и той не се е крил – това е срамното, как после да има доверие?”.\"Никой не вярва не само във възможността МВР да си свърши работата, в способността на разследващите да доведат нещата докрай, никой не вярва в амбицията на полицаите”, заяви той.По отношение на показното убийство на бизнесмена Петър Христов, Димо Гяуров коментира, че по-скоро не би правил връзка между властта и престъплението и по-скоро става въпрос за сблъсък на интереси и отмъщение.\"Близък е до ГЕРБ, затова и ГЕРБ скочиха на амбразурата да обясняват какъв благодетел е и как нямал общо със сенчестия бизнес”, отбеляза той, като допълни, че медийни публикации са свързвали Христов с \"голяма група от подземния свят от началото на прехода”.Бившият началник на НРС коментира, че голяма част от този тип убийства са останали неразкрит", "date": "2018.01.15", "title": "Димо Гяуров: Росен Ангелов може да е имал съучастник"}
{"url": "http://www.novinite.bg/articles/155488/Stachka-blokira-transporta-v-Garciya", "text": "Стачка блокира транспорта в Гърция. Спряно е метрото в Атина, не се движат и градските автобуси, съобщава БНР. Анулирани са много полети от всички гръцки летища, стачкуват авиодиспечерите. Почасова стачка е обявена в държавните болници, училища и общините. Протестни демонстрации се организират през цялия ден в страната. Синдикатите призовават гърците за масово участие на протестите срещу проектозакон с нови икономически мерки, който днес ще бъде гласуван в парламента. Предвижда се орязване на помощите за многодетни семейства, промени в условията за обявяване на стачки. Работодателите получават права за масови уволнения на работниците. Приемането на закона е условие от страна на кредиторите за продължаване на финансовата помощ към Атина. Депутатите от опозицията вече заявиха, че няма да подкрепят мерките и дори ще участват в протестните демонстрации, предаде БГНЕС.", "date": "2018.01.15", "title": "Стачка блокира транспорта в Гърция"}
{"url": "http://www.novinite.bg/articles/155484/Tejka-patna-obstanovka-na-patya-Ruse-Veliko-Tarnovo", "text": "Снежната покривка е едва 2 сантиметра, но се е заледила.Има само един снегорин на пътя Плевен-Русе. Заради спирания на камиони се получават блокирания на пътя. ", "date": "2018.01.15", "title": "Тежка пътна обстановка на пътя Русе-Велико Търново"}
{"url": "http://www.novinite.bg/articles/155497/Izzeha-780-litra-domashna-rakiya-bez-dokumenti", "text": "780 литра домашна ракия без документи за платен акциз задържаха митнически служители при проверка в частен дом в Бобошево, област Кюстендил, на 09.01.2018 г. Митническите служители са открили ракията в мазето на частен дом. Домашният алкохол е съхраняван в 25 пластмасови туби с различна вместимост, а общото му количество е 780 литра. В рамките на проверката собственикът на имота не е представител документи за платен акциз.Образувано е досъдебно производство по описа на Митница Югозападна", "date": "2018.01.15", "title": "Иззеха 780 литра домашна ракия без документи"}
{"url": "http://www.novinite.bg/articles/155501/Voennata-prokuratura-pravi-proverka-v-Nacionalnata-slujba-za-ohrana", "text": "Военно-окръжна прокуратура - София прави проверка в Националната служба за охрана (, съобщи за Българската телеграфна агенция говорителят на прокуратурата полк. Елин Алексов.По думите му в момента се провежда рутинна дейност по събиране на данни и повече подробности не могат да бъдат изнесени. Полк. Алексов допълни, че ако се открият нередности, те ще бъдат веднага съобщени на обществеността. Според събраните данни от проверката наблюдаващият прокурор ще прецени дали да се образува досъдебно-производство.Говорителят на военната прокуратура в София не потвърди информацията, че проверката е свързана заради сигнал за злоупотреби срещу началника на НСО ген.-лейт. д-р Ангел Антонов.Ген. Антонов не беше намерен за коментар.", "date": "2018.01.15", "title": "Военната прокуратура прави проверка в Националната служба за охрана"}
{"url": "http://www.novinite.bg/articles/155483/Samoubijstven-atentat-v-centara-na-Bagdad", "text": "27 души загинаха, а над 80 бяха ранени при двоен самоубийствен  в центъра на Багдад, съобщават световните агенции, предаде бТВ.Терористи са активирали взривни устройства на пл. „Ал-Таяран” в центъра на града, посочи пред Франс прес говорител на властите. Местни медии съобщават за даже по-висок брой на пострадалите.Преди месец Ирак обяви, че „Ислямска държава” е била разгромена на територията на страната. Джихадистите обаче продължават с атаките даже в силно охранявани райони.", "date": "2018.01.15", "title": "Самоубийствен атентат в центъра на Багдад"}
{"url": "http://www.novinite.bg/articles/155490/Rumen-Radev-se-sreshtna-s-premiera-na-Yaponiya", "text": "Президентът Румен Радев се срещна с министър-председателя на Япония Шиндзо Абе, който е на посещение в България. Това е първа визита на японски министър-председател у нас. Шиндзо Абе пристигна в страната ни по покана на премиера Бойко Борисов заедно с 30 представители на крупния японски бизнес. Вчера Борисов и Абе обсъдиха приоритетите на българското европредседателство и готовността на България да работи за разширяване на стратегическото партньорство Европейски съюз - Япония в рамките на следващите 6 месеца.", "date": "2018.01.15", "title": "Румен Радев се срещна с премиера на Япония"}
{"url": "http://www.novinite.bg/articles/155496/Yaponskiyat-premier-pokaza-snejna-Sofiya-v-profila-si-v-Twitter", "text": " ", "date": "2018.01.15", "title": "Японският премиер показа снежна София в профила си в Twitter"}
{"url": "http://www.novinite.bg/articles/155498/Mariya-Gabriel-Falshivite-novini-sa-opasnost-za-mediite-i-demokratichnite-obshtestva", "text": "Макар фалшивите новини да не са нито новост, нито незаконни, те се разпространяват изключително бързо и пораждат заплаха за образа на медиите и за нашите демокрации, за нашите демократични ценности. Това заяви еврокомисарят по цифровизацията Мария Габриел след днешното първо заседание на експертната група на Европейската комисия, която предстои да предложи решения на проблема.Цифровите технологии промениха дълбоко начина, по който гражданите достигат до информация. Интернет дава чудесна възможност за разгръщането на свободата на изразяване и за медийното разнообразие. Това създава и предизвикателства в областта на политиката, обществото и сигурността, отбеляза Габриел.Целта ни е да предложим механизъм за установяване на фалшивите новини и пресичането на тяхното разпространение. Никой няма намерение да кара хората да вярват или да не вярват на дадена информация. Ако в ЕС не предприемем никакви действия, положението може да се влоши, добави тя.Експертната група се очаква да предложи напролет стратегия за борба с разпространението онлайн на невярна информация. Експертите ще дадат съвети за мащаба на проблема и ще изготвят препоръки. Очаква се те да създадат определение за \"фалшива новина\".Желание да се включат са заявили над 300 души, а 40 са били одобрени. Сред тях няма български журналисти и преподаватели, но са Вени Марковски от международната организация ICANN със седалище в Ню Йорк и Димитър Димитров от Уикимедиа.Сред останалите има представители на основните социални мрежи, Оксфордския институт по журналистика на Ройтерс, агенция Франс прес, Сорбоната, университетите в Рига, Букурещ и Любляна, \"Репортери без граници\".Комисията уточнява, че при избора на участниците са били взети предвид равномерното разпределение между журналисти, академични среди, нови и обичайни медии, географско и полово разпределение, участие на граждански организации. Председател на групата е Мадлейн де Кок Бунинг, професор по право от университета в Утрехт (Холандия). Съставянето на групата е съгласувано с Европейската служба за външно действие и отдела за следене на дезинформацията, създаден покрай събитията в Крим. ", "date": "2018.01.15", "title": "Мария Габриел: Фалшивите новини са опасност за медиите и демократичните общества"}
{"url": "http://www.novinite.bg/articles/155499/Makedonskiyat-parlament-ratificira-Dogovora-za-dobrosasedstvo", "text": "Македонският парламент прие проектозакона за ратификация за Договора за приятелство, добросъседство и сътрудничество с България, предаде македонската агенция МИА. „За“ гласуваха 61 депутати, а един се въздържа. Министерството на външните работи на Република България приветства решението на парламента на Република Македони, съобщиха от пресцентъра на Външно министерство.Договорът защитава интересите и на Македония, и на България, заяви външният министър на Македония Никола Димитров.Никола Димитров, министър на външните работи на Македония: Има хубава символика, защото на днешния ден първа България призна независимостта на Македония като държава.„С този акт се потвърждава волята за изграждане на добросъседски отношения, които са важен елемент от европейската перспектива на всички държави от Западните Балкани“, се посочва в изявлението на българското Външно министерство.„Република България ще продължи да бъде активна в подкрепата си за европейската интеграция на Република Македония. Това е стратегически избор на нашата държава, залегнал и в приоритетите на българското Председателство на Съвета на ЕС. Договорът за приятелство, добросъседство и сътрудничество с Република Македония е основан на споделени европейски ценности, които правят региона по-единен и по-силен“, завършват в изявлението на българското МВнР, разпространено от пресцентъра на Министерството.„Поздравявам парламента на Република Македония за решението днес“, написа във фейсбук министърът на външните работи Екатерина Захариева.", "date": "2018.01.15", "title": "Македонският парламент ратифицира Договора за добросъседство"}
{"url": "http://www.novinite.bg/articles/155482/Prodavat-mercedesa-na-Hitler", "text": "На 17 януари в САЩ ще бъде продаден на търг мерцедесът на Хитлер, с който фюрерът се е явявал на официални места и на тържествени паради, предаде Дарик.   Каква е историята на този автомобил?От аукционната къща Worldwide Auctioneers в американския щат Аризона го определят като \"исторически най-значимият автомобил, предлаган някога за продажба\". И това не е пресилено. Историческа стойност има и всяка лимузина на бивш американски президент или на някоя поп-звезда. Но сегашният случай е по-различен. В оригиналните документи, издадени от производителя „Даймлер-Бенц“ в Зинделфинген, носещи дата 30 септември 1938 година, в графата „Клиент“ е записано \"германският фюрер и райхсканцлер\".   Това, че парадният автомобил на Хитлер сега се продава в отлично състояние, наистина е сензация. В същото време този търг е също толкова оспорван, колкото и продажбите на всяка друга вещ, свързана по някакъв начин с германския диктатор. Историята на неговия параден автомобил с регистрационен номер 1А 148461 е изрядно документирана. Поръчката е направена от личния шофьор на Хитлер - СС-оберщурмбанфюрер Ерих Кемпка, а колата е била доставена в края на юли 1939 година, малко преди избухването на войната.   Серийният модел 770 K, наричан „Голям мерцедес“, е представлявал нещо необикновено за времето: дългата 6 метра лимузина предлагала място за 8 души; задвижвана е от 8-цилиндров двигател с обем от 7,7 литра; колата има мощност от 230 конски сили и е можела да развива невероятната за времето си скорост от 160 км/час.От този модел заводът на „Мерцедес“ в Зинделфинген произвел само 88 бройки в годините от 1938 до 1943 г. Други известни притежатели на лимузината са японският император Хирохито, норвежкият крал, испанският диктатор Франко и Папата.   Серийният модел 770К е послужил като основа за специалната лимузина на фюрера, която е имала 40-милиметрови бронирани стъкла и каросерия от 18-милиметрова закалена стомана. И все пак това не е брониран автомобил, а кабриолет, в който Хитлер е приемал овациите на населението. Колата тежи обаче почти 5 тона, а разходът на гориво достига невероятните за днес 38 литра на 100 километра пробег. Но пък и резервоарът побира цели 300 литра.   Този мерцедес е бил използван от Хитлер по време на всякакви важни събития - например през 1940 година в чест на победата над Франция или по време на посещението на италианския диктатор Бенито Мусолини, когато двамата дефилират по улиците на Мюнхен. Поради това колата многократно е била заснемана и може да се види в редица архивни документи и снимки. Но когато през 1942 година се стига до обрат във войната, спират и автомобилните паради на фюрера.Към края на войната американците конфискуват лимузината на Хитлер във Франция, без обаче да подозират кому е принадлежала. След края на войната колата за кратко става собственост на един белгиец, след което отново е продадена в САЩ. После тя още на няколко пъти сменя притежателите си, за да се върне накрая отново в Европа. Кой е нейният собственик в момента - от аукционната къща мълчат по този въпрос.   Мерцедесът дълги години е бил символ, неразривно свързан с Хитлер и нацистите, поради това е редно да се знае бъдещата му съдба. Защото е лесно да си представим как някой неонацист печели наддаването и отново превръща колата в култов обект. От аукционната къща Worldwide Auctioneers полагат усилия да разсеят тези съмнения. Никой не иска да възвеличава делото на един диктатор, уверява Род Игън, който е натоварен с продажбата. Той определя колата като \"артефакт от живата история, който ни напомня, че не бива да позволяваме на злото, което също е част от историята, да се завръща.\"Във всеки случай от аукционната къща се надяват колата да попадне в подходящи ръце - да бъде изложена в музей или да стане част от някаква експозиция. Независимо дали това желание ще се изпълни и кой ще спечели наддаването на 17 януари в Скотсдейл, Аризона, 10% от продажната цена ще отидат за проекти, свързани с изследването на националсоциализма и Холокоста.   Ерих Кемпка е не само шофьорът на бронирания мерцедес, но и човекът, който се е погрижил телата на Адолф Хитлер и Ева Браун да изчезнат – в деня на смъртта им той ги залива с бензин и изгаря.", "date": "2018.01.15", "title": "Продават мерцедеса на Хитлер"}
{"url": "http://www.novinite.bg/articles/155503/Shepa-dela-godishno-sreshtu-trafikanti-na-savremenni-robi-v-Balgariya", "text": "По брой на жертви трафикът с цел трудова експлоатация в България е на второ място след сексуалната експлоатация. Това посочи обмудсманът Мая Манолова на форум по темата, цитирана от БГНЕС.По думите на омбудсмана престъпленията, свързани с трафик с цел експлоатация се разпознават трудно - средногодишно у нас около 20 са образуваните наказателни производства. „В нашата правна уредба няма дефиниция на принудителен и задължителен труд, поради което правоприлагащите органи приемат, че трябва да има задължително заплаха или насилие, за да бъде един труд принудителен”, каза прокурор Гергана Кюркчийска, административен ръководител и районен прокурор в РП - Оряхово.юдмил Попов от сектор \"Трафик на хора\" - ГДБОП съобщи, че за миналата година има един доказан и осъден случай на трафик на хора с цел трудова експлоатация – в софийска област в животновъдството. „Според нашите статистики на първо място е трафикът на хора с цел сексуална експлоатация, на второ място - просията , а на трето - трафикът с цел трудова експлоатация”, допълни Попов.Според Манолова най-сериозната причина за трудовата експлоатация е икономическото състояние, безработицата в по-слабо развитите региони в страната, ниското образование на част от населението. Манолова припомни, че по различни данни работещите бедни у нас са между 400 и 700 хиляди души.Тя посочи и какви са съвременните форми на трудова експлоатация – неизплащане на заплатите (довело до над 3000 жалби само до обществения защитник), проблеми по линия на извънредния труд и отчитането на работното време, прекарвано често в много тежки условия.„Терминът „трудова експлоатация” се изпари както в законодателството, така и в говореното на институции”, каза Манолова. Според нея на политиците не им е удобно да ползват този тежък термин и го заменят с елегантни форми като „нарушения на трудовите права”. Тя припомни, че по данни на Международната организация по труда в световен мащаб жертвите на трудова експлоатация са 21 милиона души , а приходите от трафик с цел трудова експлоатация се оценяват годишно в рамките на 3,5 милиарда евро по данни на Европол. ", "date": "2018.01.15", "title": "Шепа дела годишно срещу трафиканти на съвременни роби в България"}
{"url": "http://www.novinite.bg/articles/155506/Germanskite-socialdemokrati-podkrepyat-nova-shiroka-koaliciya-s-Merkel", "text": " Лидерът на Германската социалдемократическа партия (ГСДП) Мартин Шулц започна кампания, която има за цел, да убеди неговите съпартийци, да подкрепят идеята за нова голяма коалиция с християндемократите на Ангела Меркел, предаде БГНЕС.Проучване на общественото мнение на института \"Форза\" показа, че 56 на сто от членовете на ГСДП подкрепят участието на партията в широката коалиция, която управлява най-голямата икономика в Европа през последните четири години. Проучването беше публикувано, след като Шулц започна серия от срещи с членове на партията в провинция Северен Рейн - Вестфалия, където ГСДП се ползва със сериозна подкрепа. В неделя ще се състои извънреден конгрес, на който ГСДП ще гласува \"за\" или \"против\" призива на Шулц за започване на официални коалиционни преговори с християндемократите на Меркел.Днес Шулц говори в Дортмунд и се очаква утре да посети Дюселдорф, провинциалната столица на Северен Рейн - Вестфалия. На конгреса в Бон тази неделя ще участват общо 144 депутати от тази провинцията, които са близо една четвърт от общия брой.Опитите на Шулц да убеди съпартийците си да приемат споразумението обаче идва в момент, когато напрежението между Християндемократическия съюз (ХДС) и баварските консерватори от Християнсоциалния съюз (ХСС) се засилва заради проектоспоразумението за сформиране на широка коалиция, което Шулц прие миналата седмица. То обаче не включва няколко важни искания на ГСДП, включително промени в системата за здравеопазване и повишаване на данъците за богатите. Лидерите на ХДС и ХСС твърдо отхвърлиха призивите на социалдемократите за промени в текста, припомня ДПА.Дори ако над 600-те депутати на конгреса в неделя подкрепят идеята за нови коалиционни преговори с Меркел, 450-те хиляди редови членове на партията ще трябва да гласуват след това по пощата, за да кажат дали подкрепят или отхвърлят евентуално споразумение за нова коалиция. Някои членове на ГСДП вярват, че страната трябва да избере друг вариант, като правителство на малцинството или нови избори. На изборите през септември ГСДП отбеляза най-слабия си резултат на федерални избори от 1949 г. насам. ", "date": "2018.01.15", "title": "Германските социалдемократи подкрепят нова широка коалиция с Меркел"}
{"url": "http://www.novinite.bg/articles/155491/Dnes-e-naj-depresirashtiyat-den-v-godinata", "text": "Днес е най-депресиращият ден в годината, наричан от британците \"тъжния понеделник\", пише в. \"Метро\". Хората гледат на месец януари по два начина. За оптимистите той е ново начало, а за всички останали е изпълнен с неприятности. Причините за депресията са съвсем обективни. Телата ни са изморени от декемврийския алкохолно-шоколадов маратон, а банковите ни сметки са изтънели. Сутрините още са много тъмни и слънцето е твърде слабо, за да регенерира нивата ни на витамин D. Затова съвсем естествено най-потискащият ден от годината е през януари. За най-набеден в това отношение се счита някой от понеделниците от първия месец на годината. Той се изчислява по специална формула. Тази година той се пада на 15 януари. До този ден почти всички са нарушили новогодишните си обещания за промени. Макар и тъжният понеделник да се отбелязва всяка година, изборът на деня не е строго обоснован научно. Датата е изчислена от психолога Клиф Арнал по формула, отчитаща фактори като студено и влажно време, дългове, изминалите дни след Коледа, общото чувство за ниска мотивация.", "date": "2018.01.15", "title": "Днес е най-депресиращият ден в годината"}
{"url": "http://www.novinite.bg/articles/155476/Snyag-i-niski-temperaturi", "text": "Днес времето ще бъде облачно, на много места с валежи от сняг, по-значителни в Западна България. В крайните югозападни райони ще вали дъжд и сняг, а в югоизточните ще остане почти без валеж. Ще духа слаб изток-североизточен вятър. Максимални температури в Северна България между минус 4° и минус 2°, в Южна и по Черноморието между минус 1° и 4°, в София около минус 1°.Атмосферното налягане слабо ще се понижи, но ще остане по-високо от средното за януари.В планините ще бъде облачно с валежи от сняг, по-интензивен в масивите от Западна България. Ще духа умерен югозападен, по билата силен западен вятър. Максималната температура на височина 1200 метра ще е около минус 4°, на 2000 метра – около минус 8°.Над Черноморието ще има значителна облачност. Към края на деня и през нощта срещу вторник по северното крайбрежие ще превали сняг. Ще духа слаб североизточен вятър. Максимални температури между 0° и 4°. Температурата на морската вода е 8°. Вълнението на морето ще бъде 2-3 бала.", "date": "2018.01.15", "title": "Сняг и ниски температури"}
{"url": "http://www.novinite.bg/articles/155500/Borisov-zaminava-na-rabotno-poseshtenie-v-Azerbajdjan", "text": "Премиерът Бойко Борисов ще бъде на работно посещение в Азербайджан на 15 и 16 януари по покана на президента Илхам Алиев. В рамките на посещението министър-председателите на двете страни ще открият първата в историята на България и Азербайджан авиолиния между София и Баку.По време на визитата двамата ще проведат среща „на четири очи“, след която ще се състоят пленарни разговори. В тях ще участват и министрите на енергетиката Теменужка Петкова, на икономиката Емил Караниколов, на земеделието, храните и горите Румен Порожанов и на транспорта, информационните технологии и съобщенията Ивайло Московски, които са в делегацията, водена от премиера Борисов.В рамките на посещението министър-председателите на двете страни Бойко Борисов и Артур Расизаде ще открият първата в историята на България и Азербайджан авиолиния между София и Баку.Редовната въздушна линия ще благоприятства свързаността и развитието на всички сфери в двустранните отношения и ще способства за по-ефективното и икономично придвижване на гражданите между западния бряг на Каспийско море и Балканите.", "date": "2018.01.15", "title": "Борисов заминава на работно посещение в Азербайджан"}
{"url": "http://www.novinite.bg/articles/155478/Start-na-deloto-za-tragediyata-v-selo-Hitrino", "text": "В Шуменския окръжен съд започва делото за трагедията в Хитрино. При експлозия, причинена от дерайлирала композиция с цистерни с газ през декември 2016-та година, загинаха 7 души, а 29 бяха ранени. 13 месеца по-късно на подсъдимата скамейка ще бъдат изправени двамата машинисти, които според прокуратурата са виновни за дерайлирането на влака, предаде БНТ.", "date": "2018.01.15", "title": "Старт на делото за трагедията в село \"Хитрино\""}
