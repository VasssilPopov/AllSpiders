{"url": "http://www.novinite.bg/articles/145322/Emblemata-na-CSKA-tryabva-da-bade-platena-do-kraya-na-meseca", "text": "Синдик Дора Милева обясни кога фирмата \"Ред Енимълс\" ще трябва да плати парите за спечелената емблема на фалиралото автентично дружество ПФК ЦСКА АД, пише .\"Сметката ще бъде готова до края на месеца. Напълно възможно е това да се случи в този срок. Дотогава няма как парите да бъдат преведени. Най-големият процент ще отиде към кредиторите на първи ред, те са обезпечени и имат привилегия (б.а. - НАП и Инвестбанк). Няма как всички кредитори да бъдат удовлетворени. Не може да се случи. Как да покрием 25 милиона с 8? Не е възможно, иначе с най-голямо удоволствие бих го направила. Така че ще има и неудовлетворени кредитори, както и частично удовлетворени\", коментира Милева пред \"Тема Спорт\".\"Парите ще се разпределят по реда на класовете кредитори, които са общо 6. Поред и докъдето стигнат парите. Всичко е въпрос на изчисление, което не се прави никак лесно. Всичко трябва да бъде много прецизно, Максимално бързо се опитваме да приключи процедурата, защото кредиторите започнаха да звънят и да питат какво става. Видяха, че ще има пари и изведнъж се заинтересуваха много от развитието на процедурата. Така че това, което зависи от нас, гледаме да го свършим в най-кратки срокове. А после ще чакаме и това, което зависи от купувача - да си изпълни задължението и всички да сме доволни\", коментира още Милева.", "date": "2017.06.11", "title": "Емблемата на ЦСКА трябва да бъде платена до края на месеца"}
{"url": "http://www.novinite.bg/articles/145330/Krasen-Kralev-inspektira-napredaka-na-remonta-na-Ticha", "text": "Министърът на младежта и спорта Красен Кралев инспектира напредъка на ремонтните дейности на ст. „Тича“. Голяма част от тях са завършили към 10 юни, но министър Кралев констатира забавяне. За радост на феновете на „Черно море“ то няма да бъде фатално.Стадионът ще може да се ползва на 7 юли и „Черно море“ ще изиграе последната си контрола от лятната подготовка на собствения си стадион, а преди нея ще бъде и официалното представяне на отбора за сезон 2017/2018 пред феновете. Това гарантира Стоян Тенев, управител на фирмата изпълнител на ремонта “Тийм инженеринг”.В момента теренът на ст. „Тича“ вече е засипан с пясък, направени са наклоните и е валиран, а на 12 юни (понеделник) ще започне застилането на хумус. Министърът получи уверение, че тревата ще бъде сложена в края на следващата седмица – 16 юни. Осветлението е напълно монтирано, извършват се довършителни дейности и на 20 юни ще започнат тестовете му.По време на инспекцията министърът се срещна и с няколко от феновете на „Черно море“, дошли да видят докъде е стигнал ремонтът.", "date": "2017.06.11", "title": "Красен Кралев инспектира напредъка на ремонта на „Тича“"}
{"url": "http://www.novinite.bg/articles/145323/Chengeta-v-aresta-za-krajba", "text": "Двама полицаи са задържани за 72 часа заради грабеж, съобщиха от Окръжната прокуратура в Пловдив, пише НОВА.Единият е служител на пловдивската дирекция на МВР, а другият - на Общинска полиция. Подозренията са, че търгували с контрабандни цигари. Арестът станал в момента, когато двамата нападнали мъж, внасящ голямо количество цигари без бандерол. Двама униформени откраднали горяма част от контрабандната пратка. По случая продължават процесуално-следствените действия. ", "date": "2017.06.11", "title": "Ченгета в ареста за кражба"}
{"url": "http://www.novinite.bg/articles/145338/Stranichnite-efekti-sled-otslabvane", "text": "\r\nОтслабвали ли сте в последните месеци? Чудесно. Сега се чувствате и изглеждате невероятно, но вероятно сте забелязали, че с падането на килограмите, настъпват и някои неочаквани промени, пише Profit.bg. Кожата ви може да е по-провиснала, гърдите – по-малки. И дори да не обръщате особено внимание на всичко това, може би ви се иска да разберете повече за нещата, които настъпват в тялото ви.\r\nПсихолозите говорят за феномен, наречен \"шок от загуба на тегло\". Това означава, че ни трябва да време, за да свикнем да живеем в новите си тела.\r\nЕто девет често срещани физически и психически промени, които можете да очаквате, когато отслабнете.\r\nСтудено ви е\r\nОтказвате да свалите якето в киносалона, а стоенето под климатика в ресторанта е изтезание за вас. Мазнината е естествен изолатор, така че е нормално да станете по-чувствителни към промените в температурата, когато сваляте килограми.\r\nТрябва да промените размера на пръстена ви\r\nСледващият път, когато миете ръцете със сапун, може би ще забележите, че пръстите ви са станали по-тънки. Дори и загуба на 5 кг се отразява на размера на пръстена.\r\nЖеланието за сладко намалява\r\nМоже да звучи и като лъжа, но когато сваляте килограми, желанието да ядете сладко намалява и задоволявате глада си за нещо такова много по-лесно. Някои хора, загубили повече килограми казват, че ако преди не им е стигал и един шоколад, днес се задоволяват само с една ябълка.\r\nРазмерът на лицето също намалява\r\nОсвен че ще се наложи да купувате и по-малък размер дрехи, не се учудвайте и ако забележите промени в лицето – става по-изпито и слабо.\r\nТрябват ви нови обувки\r\nКогато отслабвате, губите мазнини от цялото си тяло. Това включва краката. Така че не се изненадвайте, когато петата ви започва да се изплъзва от любимите ви обувки. Добрата новина е, че с ботушите няма да имате този проблем, защото те се придържат на глезена, но ниските обувки може да се наложи да смените.\r\nХората може и да не забележат\r\nАко винаги сте носили широки дрехи, нищо чудно никой да не забележи колко сте свалили. Ако облечете панталон или блуза, която подчертава тялото ви, със сигурност ще получите много комплименти.\r\nНе винаги ще искате комплименти\r\nВ началото може да ви е приятно да ви казват колко сте отслабнали и да ви доставя удоволствие да чувате комплименти, но в един момент това може да стане досадно и да се чувствате подтиснати от това „Колко беше дебел и колко си слаб сега…“.\r\nМоже да не ви познаят\r\nДа, случва се. Ако загубата на килограми е голяма, има вероятност хора, с които сте комуникирали в продължение на години, да не ви познаят. Понякога се изменя цялостната визия на човек и той става като нова личност, едва ли не.\r\nХората започват да ви възприемат в нова светлина\r\nАко някои хора са ви пренебрегнали по време на дебелите ви дни, днес може да са по-приятелски настроени. Понякога чувството е странно и буди различни емоции в хората, но е факт, че се случва. \r\n", "date": "2017.06.11", "title": "Страничните ефекти след отслабване"}
{"url": "http://www.novinite.bg/articles/145321/Levski-iska-igrach-na-egipetski-klub", "text": "Левски има намерение да си осигури услугите на един конгоанец, след като вече привлече нападателя Жуниор Мапуку от Берое. Сега в полезрението на тима от Герена е Кабонго Касонго, който играе в египетското първенство и е част от Ал Итихад Александрия, пишр .Преди дни се заговори, че перлата в селекцията на сините ще пристигне именно от страната на фараоните, а мениджърът на футболиста твърди, че клиентът му вече е получил предложение от столичани.\"Той има желание да продължи на друго място, а не в Ал Итихад. Има оферти от различни страни. Едната от тях пристигна съвсем скоро, а другата е от тим от арабска държава. Ще призная, че едното предложение е от Левски, но играчът все още не е взел крайно решение\", каза мениджърът Билал Назир пред местните медии.", "date": "2017.06.11", "title": "Левски иска играч на египетски клуб"}
{"url": "http://www.novinite.bg/articles/145313/Shofor-blasna-8-peshehodci-v-Amsterdam-VIDEO", "text": "Кола блъсна пешеходци край главната железопътна гара на Амстердам. Осем души бяха , съобщава Ройтерс, пише НОВА.Двама от ранените са откарани в болница със сериозни наранявания, а на останалите им е оказана помощ на място. Шофьорът на колата, която блъснала пешеходците, бил спрял на място, на което било забранено спирането. Когато полицаи се приближили, той подкарал колата и накрая са блъснал в стена. Полицията претърсила автомобила, а водачът е задържан и разпитан.От полицията съобщиха, че не става дума за терористично нападение.  ", "date": "2017.06.11", "title": "Шофьор блъсна 8 пешеходци в Амстердам (ВИДЕО)"}
{"url": "http://www.novinite.bg/articles/145315/Trima-v-aresta-sled-izvanredno-kacane-na-samolet-v-Koln", "text": "Трима мъже са задържани, след като самолетът, с който пътували от Любляна до Лондон, кацнал извънредно на летището в Кьолн, пише НОВА.Пасажери информирали екипажа, че тримата мъже говорели по \"терористични теми\". Пилотът взел решение да поиска извънредно кацане на летището в Кьолн. В самолета е имало 151 пътници, които били свалени по надуваеми пързалки за аварийна евакуация.Те били придружени от полицията до транзитната зона за разпит и проверка. Тримата подозрителни пътници били предадени на полицията в Кьолн от летищните власти. Раница, която е била собственост на един от тримата, е била изолирана и взривена контролирано от сапьори извън самолета.Заради инцидента трафикът на летището бе спрян за три часа,  10 полета бяха отклонени към други летища, а 20 полета закъсняха. Засега няма информация за съдържанието на взривената раница, нито за естеството на заплахата, довела до извънредното кацане на самолета. ", "date": "2017.06.11", "title": "Трима в ареста след извънредно кацане на самолет в Кьолн"}
{"url": "http://www.novinite.bg/articles/145329/Ukraincite-bez-vizi-v-Evropejskiya-sayuz", "text": "Украинските граждани вече не се нуждаят от визи в рамките на Европейския съюз, съобщава ТАСС, цитирано от Агенция \"Фокус\". Според служители на граничните служби на Украйна, в първите часове от влизането в сила на безвизовия режим и въвеждането на новите украински паспорти с биометрични данни, границата са преминали над 600 украински граждани.Въпреки струпването на много хора на международното летище Бориспол, с помощта на европейски експерти от Frontex, проблеми не са наблюдавани. Припомняме, че от 11 юни разполагащите с валидни паспорти с биометрични данни украинци могат свободно да влизат в Европейския съюз за срок от 90 дни в рамките на не повече от шест месеца. Либерализацията не дава право на работа или учене.", "date": "2017.06.11", "title": "Украинците без визи в  Европейския съюз"}
{"url": "http://www.novinite.bg/articles/145335/Vrah-Balgariya-v-Italiya-VIDEO", "text": "Знаете ли, че в Европа има връх България, а в подножието има хора, които копнеят да видят нашата страна? В действителност връх България се намира в Италия, а в подножието му е крайбрежието на Тиренско море, пише NOVA. Намира се на час разстояние на юг от известния с красотите си Амалфитански залив. Там е и селището Челе ди Булгерия. Най-важният паметник на централния площад е на Хан Алцек.Историци твърдят, че през седми век, именно в тази част на Апенините, след разпадането на Велика България се е заселил един от синовете на Кубрт- Алцек.\"В училище учехме за български произход. Върхът тук се казва България, но сега ми се иска да отида в България. Сигурно е много хубава”, сподели пред NOVA Джована, която работи като продавачката в един от местните магазини.Миналата година Челе ди Булгерия се побратими с Велики Преслав. Местното училища ще разменят програми и ученици с училищата в древната българска столица. Спортни ентусиасти пък всяка година изкачват връх България с велосипеди и правят преход от над 1300 км до България. ", "date": "2017.06.11", "title": "Връх България в Италия (ВИДЕО)"}
{"url": "http://www.novinite.bg/articles/145333/Ediniyat-ot-londonskite-djihadisti-iskal-da-se-dobere-do-Uimbaldan", "text": "\r\nАтентатът, който извършиха терористи миналата събота в Лондон, е можело да бъде осъществен на кортовете на големия тенис турнир \"\". Единият от атентаторите – , се е опитвал да стане охранител именно там. Той е кандидатствал за работа в една от фирмите, която се грижи за сигурността на кортовете, предаде.\r\nКомпанията е специализирана именно в охраната на турнира и други спортни събития, включително мачове от Премиършип, съобщава The Telegraph, позовавайки се на свои източници. Така че е напълно възможно целта на Бат да е била да получи достъп до място, където се струпват много хора.\r\nСпоред запознатите  е имал насрочено интервю за работа в края на този месец. В момента службите проверяват мотивите на 27-годишният пакистанец с британски паспорт да получи работа във въпросната охранителна фирма. Според източниците на изданието именно той е бил главатарят на групата, осъществила атентата.\r\nЕдна от хипотезите, които се проверяват, гласи, че  реално е искал да осъществи терористичната атака именно на турнира \"\". И точно поради тази причина е искал да получи достъп до кортовете, бидейки част от охраната, което пък му дава достъп до места, забранени за зрители и др. Предполага се, че след атаката в Манчестър на концерта на Ариана Гранде Бут е решил да ускори осъществяването на плановете си и да не чака.\r\nДо момента е установено, че за период от 6 месеца  е работил в лондонското метро, където също е имал достъп до множество хора. По неизвестни засега причини сам е напуснал през октомври м.г.\r\n", "date": "2017.06.11", "title": "Единият от лондонските джихадисти искал да се добере до \"Уимбълдън\""}
{"url": "http://www.novinite.bg/articles/145336/Dyushekat-na-plaja-krie-i-riskove", "text": "Лято и море без надуваемите дюшеци и възглавнички особено за децата е почти немислимо… Заедно с водните пързалки, замъците и батутите те правят плажа по-цветен и забавен. Но има някои въпроси, свързани с безопасността, които стоят както по отношение на децата, така и на възрастните при ползването на този тип продукти, пише НОВА.Глобален доклад на Световната здравна организация (WHO) посочва удавянето като третата водеща причина за внезапна смърт. Според проучването в Европа най-рискова е групата на децата на възраст от 10 до 14 години. Сред един от водещите фактори се посочва именно пребиваването около непознати водни площи с цел туризъм.Затова предупреждава Комисията за защита на потребителите (КЗП) преди началото на активния летен сезон.Когато избирате надуваем артикул за плажа, обърнете внимание дали няма някакви видими несъответствия. Плаващите седалки за деца, например трябва да бъдат в ярки и наситени цветове, което ги прави по-лесно забележими и би помогнало за по-бърза реакция в случай на инцидент при ползването им във водата. Острите ръбове и ъгли на надуваемите предмети могат да причинят нараняване. Същият риск крие и наличието на щифтове в краищата на регулиращи шнурове. Опасно е също клапаните за надуване или запушалките да стърчат повече от 5 мм над повърхността на изделието, когато то е надуто.Всички надуваеми стоки трябва да имат определена задължителна маркировка на български език. Тя включва предупредителни надписи, които трябва да бъдат отпечатани или щамповани с удебелен шрифт с височина не по-малка от 5 мм. Предупрежденията са: „ВНИМАНИЕ, РИСК ОТ ПРЕОБРЪЩАНЕ” и \"ДА НЕ СЕ ИЗПОЛЗВА” от потребители извън определения диапазон за тегло или възраст, в плитки води, разбиващи се вълни или вани. Задължително е и поставянето на информация, че продуктът не предпазва от удавяне, че винаги трябва да се надуват напълно всички въздушни кухини и да се използва само под постоянно наблюдение и в директен достъп.Седалките за плуване трябва да имат допълнително уточнение, че не представляват водни играчки. Необходимо е да е посочено и теглото на децата, за които са подходящи. Също така е задължително цитирането на европейския стандарт за безопасност EN 13138-3, както и името или търговската марка на производителя, вносителя или доставчика.Цветът на надписите може да варира, но трябва винаги да е в контраст с фона и да бъде четлив.Ако възникнат съмнения относно съответствието с изискванията за безопасност, се взимат проби за лабораторни анализи, като в този период продажбата на продукта временно се забранява. В случай че се окаже опасен, той се спира от продажба и се изтегля от търговската мрежа.Преди началото на миналия активен летен сезон КЗП предотврати вноса на над 8 500 надуваеми артикула, сред които дюшеци и шезлонги. Те бяха спрени още на границата, поради липса на маркировки и документи за съответствие с изискванията за безопасност.Експерти предупреждават, че рисковете за най-малките във водата са наистина сериозни и дават важни съвети и предупреждения при пребиваването около водни площи и водоеми: - Не оставяйте децата без наблюдение, когато ползват надуваеми предмети както във вода, така и на сухо.- Поставяйте на децата безопасни помощни средства за плаване (раменки, жилетки), но не разчитайте само на тях.- Когато избирате надуваемите изделия, уверете се, че са придружени със задължителните маркировки и информация, както и че отговарят на изискванията за безопасност.- Проверете за наличието на щампа с номера на стандарта за безопасност.- Имайте предвид, че децата не вдигат никакъв шум, когато се давят и това може да се случи в непосредствена близост до други хора, без изобщо те да разберат.- Дете може да се удави в рамките на 30 секунди при това само в 4 см вода.- Възможно е да настъпи задушаване от закъсняло удавяне до 24 часа след напускане на водата, ако дори и малко количество вода се вдиша в белите дробове.- Подрастващите са по-склонни да заемат рисково поведение около водата. ", "date": "2017.06.11", "title": "Дюшекът на плажа крие и рискове"}
{"url": "http://www.novinite.bg/articles/145314/Celiyat-den-shte-bade-dajdoven", "text": "\r\nДнес на много места, от запад на изток, ще има краткотрайни валежи, в следобедните часове придружени с гръмотевици. Вечерта валежите ще спират, а облачността ще се разкъсва и намалява. Ще духа слаб североизточен вятър. Максималните температури ще бъдат между 21 и 26 градуса.\r\nАтмосферното налягане ще се задържи без съществена промяна - малко по-високо от средното за месеца.\r\nНад планините облачността ще е значителна. Ще има валежи, придружени с гръмотевици. По най-високите върхове на Рила и Пирин ът ще преминава в сняг. Ще духа слаб до умерен североизточен вятър. Максимална температура на височина 1200 метра – около 15 градуса, на 2000 метра – около 8.\r\nНад Черноморието ще има нни увеличения на облачността, но превалявания са малко вероятни. Вятърът ще е слаб, от север-североизток. Максимални температури на въздуха - между 21 и 25 градуса. Температурата на морската вода е между 19 и 21, вълнението на морето ще е 1-2 бала.\r\n", "date": "2017.06.11", "title": "Целият ден ще бъде дъждовен"}
{"url": "http://www.novinite.bg/articles/145316/Izprashtame-s-pochesti-major-Georgi-Anastasov", "text": "С военни почести ще бъде изпратен майор Георги Анастасов. Пилотът загина при инцидент с хеликоптер по време на военно учение в Черно море, пише Нова.Поклонението пред тленните му останки започва в 11 часа в Ямбол. Именно неговите действия по време на инцидента са спасили живота на другите двама военни на борда. Капитан Анастасов е приближил машината до военен кораб, за да улесни последващата спасителна акция.Разследването на причините за инцидента все още тече, но категорично може да се отхвърли версията за лоши метеорологични условия. „Няма съмнение и по техническата изправност на вертолета и пригодността на тези вертолети, защото предния ден е изпълнявал много по-тежка и сложна задача\", подчерта в събота контраадмирал Митко Петев, който командва ВМС. Вертолетите „Пантер“ са на въоръжение в българската армия от 2011 година, а загиналият майор Анастасов е първият обучен пилот на тези машини. Докато тече разследването е издадена заповед, с която дейността на вертолетите „Пантер“ се прекратява. ", "date": "2017.06.11", "title": "Изпращаме с почести майор Георги Анастасов"}
{"url": "http://www.novinite.bg/articles/145317/Tranchani-shte-reshavat-badeshteto-na-zlatodobiva", "text": "Местните хора на Трън ще решават бъдещето на златодобива в района, предаде НОВА.Въпросът, на който те трябва да отговорят е: \"Против ли сте община Трън, чрез общинския съвет да одобрява устройствени планове, определящи територии за добив и преработка на метални полезни изкопаеми?\" Привържениците на идеята за развитие на добива сочат социалните ползи за региона като основен свой мотив. Противниците изтъкват екологичните рискове за оклоността. ", "date": "2017.06.11", "title": "Трънчани ще решават бъдещето на златодобива"}
{"url": "http://www.novinite.bg/articles/145318/Horoskopat-vi-za-dnes", "text": "\r\nОвен\r\nПочивният ден за вас е напълно обикновен и в него няма да се случи нищо кой знае колко специално. Ще пракарате по-голямата част от времето вкъщи, но това няма да ви неприятно, а напротив - имате нужда от усамотение.\r\nТелец\r\nНе можете да бъдете на мястото, на което искате да сте в момента, и това ви потиска страшно много. Липсата на хората, които физически са далеч от вас, ви се отразява силно. Опитайте да се развлечете, като обградите себе си с позитивни и усмихнати хора.\r\nБлизнаци\r\nДнес ще изпитате силни емоции, които ще се отразят на действията ви. Не мислите и е вероятно да предприемете сериозна стъпка вследствие на чувствата си. Това невинаги е добра идея и в този случай е особено непрепоръчително. Опитайте се да не се влияете от емоциите.\r\nАко сте представител на някой от останалите зодиакални знаци, можете да намерите своя дневен  \r\n", "date": "2017.06.11", "title": "Хороскопът ви за днес"}
{"url": "http://www.novinite.bg/articles/145337/Parvi-svoboden-ot-djihadisti-kvartal-v-Raka", "text": "Битката за бастиона на \"Ислямска държава\" в Сирия – Рака, вече започна. Подкрепяните от антитерористичната коалиция на САЩ кюрдско-арабски сили са овладели западния район на града, съобщава AFP. В свое изявление Сирийските демократични сили заявиха, че техните бойци \"след 2 дни продължителни сражения освободиха квартала \"Ал Романия\" в западната част на Рака\", предаде \"Фокус\".Така терористичната групировка е на прага да бъде изтласкана и от сирийската си столица. Още миналата година започна операцията на войските на Багдад, които вече почти успяха да изтласкат \"Ислямска държава\" от Мосул – основната база на терористите в Ирак. Към момента малка част от града продължава да е под контрола на джихадистите, докато почти целия град вече е в ръцете на правителствените войски, предаде.", "date": "2017.06.11", "title": "Първи свободен от джихадисти квартал в Рака"}
{"url": "http://www.novinite.bg/articles/145325/Valejite-shte-sprat", "text": "Днес на много места, от запад на изток, ще има краткотрайни валежи, в отделни райони придружени с гръмотевици.Вечерта валежите ще спират, а облачността ще се разкъсва, пише bTV. Ще духа слаб североизточен вятър. Максималните температури ще бъдат между 21° и 26°. Над Черноморието ще има временни увеличения на облачността, но превалявания са малко вероятни.Вятърът ще е слаб, от север-североизток. Максимални температури на въздуха - между 21° и 25°. Температурата на морската вода е 19-21°. Вълнението на морето ще е 1-2 бала.\r\nНад планините облачността ще е значителна. Ще има , придружени с гръмотевици. По най-високите върхове на Рила и Пирин дъждът ще преминава в сняг. Ще духа слаб до умерен североизточен вятър. Максимална температура на височина 1200 метра – около 15°, на 2000 метра – около 8°.\r\nПрез нощта облачността ще намалява, над много райони до ясно. Утре в сутрешните часове ще бъде предимно слънчево. Около и след обяд ще има по-значителни временни увеличения на облачността, но ще остане почти без валежи. Ще духа слаб, в източната половина от страната, до умерен вятър от север-североизток. Максималните температури ще са предимно между 24° и 29°.\r\n Във вторник и сряда то ще бъде предимно слънчево. Вятърът ще е слаб, нно до умерен от северозапад. Температурите бързо ще се повишат и максималните ще са между 28° и 33°. В сряда по-късно през деня ще се развие купесто-дъждовна облачност и на места в западната половина от страната привечер и през нощта срещу четвъртък ще превали и прегърми. В четвъртък по-значителни увеличения на облачността и на отделни места краткотрайни  ще има в южните и източните райони. Температурите ще са с 2-3 градуса по-ниски. В петък ще бъде предимно слънчево, с развитие на купеста облачност след обяд, но вероятността за  е малка.\r\n", "date": "2017.06.11", "title": "Валежите ще спрат"}
{"url": "http://www.novinite.bg/articles/145331/Pojar-v-bejanski-centar-v-Bremen", "text": "\r\nБлизо 40 мигранти, включително и деца, пострадаха при  в център за настаняване в Германия. Инцидентът е станал рано тази сутрин в Бремен., пише . Ранени са общо 37 души, 10 от които са деца, предаде \"РИА Новости\". Всички непълнолетни, както и още 14 от пострадалите възрастни, са настанени в болница. Останалите са по-леко ранени и медицинска помощ им е била оказана на място.\r\nПламъците тръгнали от кофа за боклук, намираща се в мазето на сградата. Каква е точната причина за възникването на а обаче все още се разследва. Според информация на местната полиция, когато пламъците са лумнали, в мигрантския център е имало над 100 души.\r\n", "date": "2017.06.11", "title": "Пожар в бежански център в Бремен"}
{"url": "http://www.novinite.bg/articles/145332/Avstralijski-ucheni-sazdadoha-naj-evtinite-slanchevi-paneli", "text": "\r\nВъпреки внушителната цена на слънчевите  на Tesla, предварителните поръчки за тях оформиха опашка от година напред. Уви, скоро на пазара ще се появят доста по-евтини аналози, пише Profit.bg.\r\nИзследователи от австралийския университет в Нюкасъл, ръководени от Пол Дастур, създадоха бюджетни слънчеви , предназначени за поставяне на покриви. По думите на разработчиците, те струват 30 пъти по-евтино, отколкото аналога им от Tesla. В процеса на изработване на те се използва технология за печат с електронно мастило върху прозрачни пластмасови листа. Новите слънчеви  се получават леки, гъвкави и компактни. Освен това могат да се преработват повторно. Ако разполагат с 100 кв. м силициеви клетки, те обикновено са големи, тежки и са направени от стъкло. Теглото им е сравнимо с това на африканските слонове. 1000 кв. м от този материал ще тежат около 100 кг, казва проф. Бен Воган.Квадратен метър от тези  ще струва 7.42 долара. За сравнение, Tesla предлага същото количество за 235 долара.\r\nНа този етап тестването на иновационните слънчеви  се намира във финален стадий. Разработчиците твърдят, че технологията може да стане масова.Над създаването на „печатните“ слънчеви  Пол Дастур е работил в сътрудничество с помощници повече от 10  години. Университетът в Нюкасъл в момента е на едно от трите места в света, където се работи върху развитието на технологии за „печатни“ слънчеви  с използването на електронно мастило за предаване на електричество.\r\nТези  се отличават с голяма здравина. Те са направени от материал, от който се произвежда бутилката на Coca-Cola. Това означава, че може да се преработват. По думите на разработчиците, за това е необходимо само материалът да се разплави и да се оформи отново. Преимуществото на тези  е, че работят при слаба светлина. Това прави тяхната употреба по-изгодна, отколкото извличането на енергия чрез изкопаеми горива.\r\n", "date": "2017.06.11", "title": "Австралийски учени създадоха най-евтините слънчеви панели"}
{"url": "http://www.novinite.bg/articles/145324/Kamerierkata-ot-Slanchev-bryag-reshi-da-govori-VIDEO", "text": "Говори камериерката, ударена в Слънчев бряг, пред НОВА. \"Спомням си, че бях във фоайето. Мъжът, който ме удари, застана на един един метър от мен и започна да ми говори нещо тихо. Попитах го \"Какво?\" и в следващия момент той ме изритва като футболна топка и аз съм се проснала в ъгъла и съм загубила съзнание\".Това разказа Диана Петкова, жената, която напълно невинна попадна под ритника на един шведски турист. ", "date": "2017.06.11", "title": "Камериерката от Слънчев бряг реши да говори (ВИДЕО)"}
{"url": "http://www.novinite.bg/articles/145326/Uchenikat-udaril-uchitel-se-izvini", "text": "17-годишният ученик, който удари с юмрук учител по физическо възпитание след забележка, че пуши в двора, се е извинил. Това стана ясно от думите на Мария Димитрова, директор на училище „Елин Пелин” в Бургас, където е станал инцидентът. По думите й потърпевшият учител е приел извиненията, излъчи бТВ.Ученикът, проявил агресия, е от друго училище – Строителната гимназия.По време на инцидента на площадката на „Елин Пелин” са се провеждали тренировки за лекоатлетически състезания. Директорката на „Елин Пелин” Мария Димитрова е  станала пряк свидетел. По думите й учителят по физическо е бил възмутен, че е получил обидни думи, след като е направил забележка на група момчета, че не трябва да се пуши.Двамата са отишли при учениците, като директорката им е заявила, че ако искат, могат да играят на площадката, но не и да пушат. Тогава учителят е посочил ученика, който е отправил обидни думи. „Той стана разярен с крясъци: Кой си ти, че ще ми правиш забележка? Ела да се разберем по мъжки”, разказа директорката. Веднага след това последвал и ударът.Впоследствие са се намесили приятели на ученика, които са го извели извън училището. Директорката на Строителната гимназия Даниела Симеонова подчерта, че при тях ученикът няма регистрирани инциденти за проява на агресивно поведение. Ще предприемем съответните действия, вече сме инициирали среща с родителите,  каза тя пред bTV.Учителите от „Елин Пелин” пък са предложили да се срещнат с неговите приятели.", "date": "2017.06.11", "title": "Ученикът, ударил учител, се извини"}
{"url": "http://www.novinite.bg/articles/145328/Amnistiya-za-sina-na-Kadafi", "text": "Синът на Муамар Кадафи Сейф ал Ислам беше освободен от затвора. Той е пуснат на свобода по силата на амнистия, обявена от либийския парламент, пише НОВА. Адвокатът на Ал Ислам съобщи, че синът на Кадафи ще участва в \"националното помирение\" в страната, която все още е във гражданска война.През юли 2015 година Сейф ал Ислам беше осъден на смърт. Той беше признат за виновен за военни престъпления по време на революцията в Либия през 2011 година, в резултат на която беше свален и убит неговият баща. Ал Ислам ръководеше благотворителна фондация, която се намеси в процеса срещу шестимата български медици, задържани в Либия.  ", "date": "2017.06.11", "title": "Амнистия за сина на Кадафи"}
{"url": "http://www.novinite.bg/articles/145334/Naj-natovareniya-den-po-magistrala-Trakiya", "text": "\r\nБлизо 37 600 автомобила са преминали по авто   на 31 автуст 2016 г. Това е бил денят с най-интензивно движение по аутобана м.г., сочат данни на трафик броячите на Агенция \"Пътна инфраструктура\". Досега през тази година по  най-интензивно е било движението на 17 април, когато беше последният ден на Великден – около 30 200 коли,пише .\r\nПрез 2016 г. по  средно на денонощие в участъка София-Пловдив са преминавали около 28 500 автомобили от различните видове – леки и тежкотоварни. В частта на та между Пловдив и Стара Загора са регистрирани около 18 хил. МПС-та. По-слабо е било движението от Стара Загора до Ямбол, където средно на денонощие през 2016 г. са преброени около 12 хил. превозни средства. В отсечката от Ямбол до Бургас са се движили около 12 600 автомобила средно на денонощие.\r\nСравнителен анализ сочи почти двойно по-голямо движение по  спрямо \"Струма\" през произволно избрани дни в месеците юли и август.Така например на 15 юли /петък/ 2016 г. по АМ  се минали около 30 800 бр. леки автомобила, а по АМ \"Струма\" -14 100. На 1 август /понеделник/ 2016 г. – на АМ  са преброени около 29 900 бр. леки автомобила, а на \"Струма\" – отново около 14 100.\r\nВ сравнение с 2016-а, по Великден и Гергьовден т.г. се забелязва ръст на трафика по АМ \"Струма\". На 6 май 2016 г. са отчетени около 10 500 автомобила, а през тази година на Гергьовден са регистрирани около 11 900. Подобна е ситуацията и за почивните дни на Великден. През 2016 г. са преминали около 9700 леки автомобила, а през тази година - 11 100.\r\n", "date": "2017.06.11", "title": "Най-натоварения ден по магистрала \"Тракия\""}
{"url": "http://www.novinite.bg/articles/145319/Cvetanov-Kogato-opoziciyata-nyama-resheniya-zapochva-s-napadkite", "text": "Оградата вече е готова и се разпростира на територията на българо-турската граница – 201 км е изграденото съоръжения, където има едноредово и двуредово и 33 км, които бяха от участъка, който беше изграждан в началото от кабинета „Орешарски“, предаде агенция \"Фокус\". Това каза по БНТ зам.-председателят на ПП ГЕРБ и председател на парламентарната група на партията Цветан Цветанов.„В момента имаме едно възпиращо съоръжение, което е като една от многото мерки, които са предприети, за да охраняваме адекватно българо-турската граница или външната граница на ЕС“, заяви Цветанов.По думите му, когато опозицията няма съответните алтернативни решения за дадените проблеми, които стоят в държавата, те минават на акценти с лични нападки и нещо, което въобще не кореспондира с истината. „Всичко, което беше казано в последните дни и в отговор на г-жа Елена Йончева, която трябва да уважаваме все пак като журналист, но сме се надявали, че винаги като такъв ще бъде достатъчно аргументирана с факти, а не само избирателно да представяш нещата, които смяташ, че са добри политическата ти партия“, допълни Цветанов.Според него е много ясно разписано кой и как възлага тези параметри, които трябва да бъдат изградени като инженерно съоръжение. „Всичко, което е направено от областните управители на Ямбол, Хасково и Бургас, е прието със съответните приемо-предавателни протоколи от експерти, които са направили съответното замерване и оценки. Тогава са изплащани и съответните суми“, посочи той. По думите му едноредовата ограда е висока 3.5 м, докато двуредовата е 3 м първата, а втората на разстояние 1.5 м, е около 2.5 м. „БСП казаха, че няма нито едно усвоено евро от тези 160 млн. евро, но от тях за 33 млн. евро вече има сключени договори и се изпълняват съответните проекти. За 70 млн. евро в момента текат процедури и съм убеден, че месец-два ще бъдат приключени. Така че 103 млн. евро в момента са в процедури, и завършени и сключени договори. За 57 остава да се направят спецификациите. До края на септември трябва да бъдат усвоени по първия транш и до края на годината по втория“, каза още Цветан Цветанов.", "date": "2017.06.11", "title": "Цветанов: Когато опозицията няма решения, започва с нападките"}
{"url": "http://www.novinite.bg/articles/145320/Po-visoki-zaplati-za-policaite-ako-ima-prichina-VIDEO", "text": "„Ще вдигнем заплатите на полицаите, стига да намерим аргументи”, заяви пред NOVA министърът на вътрешните работи Валентин Радев.Той съобщи, че е говорил със синдикатите в сектор \"сигурност\" за проблемите на работещите в сферата. \"Изчаках един месец, в края на месеца се срещнах със седемте синдиката. Поисках да ми кажат с аргументи техните желания, за да мога да с аргументи да отида и да се договоря за парите\", заяви Радев. \"Полицаите ще получат по-високи заплати, но чакам още аргументи да събера. Не може да няма желаещи да работят на най-ниските нива в системата, \"на терен\", както се казва. Вероятно заплатите не стигат\", добави той. ", "date": "2017.06.11", "title": "По- високи заплати за полицаите, ако има причина (ВИДЕО)"}
{"url": "http://www.novinite.bg/articles/145339/Saboriha-kashta-na-110-godini-grajdanite-iskat-tya-da-se-vazstanovi", "text": "Проблемът с паметниците на културата привлече вниманието на обществото. Разгневиха го и го възмутиха, защото видяхме как се рушат история и минало. За пари. В очакване на ново законодателство за сгради-паметници на културата, възможно ли е двойната къща да възкръсне, а къщата с ягодите да оцелее. Съдбите и на двете емблематични здания предизвикаха бурни обществени реакции. Сега едната от къщите вече я няма. Пред очите на всички, с подписа на бившия министър на културата, 110 години история са раздробени за броени часове. За да потънат в подземен паркинг. На бизнесмен с прякор, както е модерно за бизнесмените от настоящия век. Киро Киров - Японеца е спазил всички законови процедури, стана ясно от думите на настоящия министър. А предният министър не носи отговорност по случая, тъй като решението е взето от експертен съвет - той само го е подписал. Граждани пък се заканиха със всички средства на отговорните институции, заради снемането на защитения статут на съборената къща.В отговор на обществения интерес по темата, е намерението на новия министър на културата да задължи Киро Японеца да възстанови съборения паметник. Остава въпросът: „Възможно ли е къщата да възкръсне в предния си вид и само събаряне ли е начинът?”Стигна се до искане за втора експертиза. И до извода, че законодателството за сградите – паметници на културата е в криза. За спешни мерки се обявяват и граждани, и местна власт и ресорният министър. ", "date": "2017.06.11", "title": "Събориха къща на 110 години, гражданите искат тя да се възстанови"}
{"url": "http://www.novinite.bg/articles/145327/Koga-shte-stane-yasna-prichinata-za-incidenta-s-voenniya-helikopter", "text": "След 30 дни ще стане ясна причината за инцидента с военния хеликоптер и смъртта на пилота майор Георги Анастасов. Това съобщи в Ямбол министърът на отбраната Красимир Каракачанов, предаде Радио „Фокус“. Разследването ще продължи месец. „Макар че някои от нещата вече са свършени, но нека назначената комисия, Военна полиция и Военноморският флот си свършат работата.Дали е човешка или техническа грешка, ще кажат специалистите“, категоричен бе Красимир Каракачанов. „Определено, не може да се говори за технически причини или още по-малко за лоша подготовка на пилота. Георги Анастасов е един от най- добре подготвените пилоти на хеликоптери в България. Машината е била в изправност, но по време на подобни действия, се случва всичко.Нека специалистите да кажат какво е“, заяви Красимир Каракачанов. Той поясни, че още в деня на инцидента се е обадил на бащата на загиналия пилот и е изразил своите съболезнования към семейство. „На българските воини, които продължават да служат в армията, въпреки тежките условия и недоимък, мога само да изразя своето уважение и преклонение“, каза министърът.Каракачанов бе категоричен, че всички български войници са много по-добре подготвени от тези на много от нашите партньори. „Нека да продължат да носят гордо службата, защото имаме нужда от тях“, заяви министър Каракачанов. Днес с пълен военен церемониал Ямбол и целият военен елит - министърът на отбраната Красимир Каракачанов, висши офицери и военнослужещи от трите вида Въоръжени сили се сбогуваха със загиналия пилот майор Георги Анастасов в родния му град Ямбол. Поклонението пред тленните останки на пилота се състоя в ритуалната зала на Централните гробища в града.", "date": "2017.06.11", "title": "Кога ще стане ясна причината за инцидента с военния хеликоптер?"}
