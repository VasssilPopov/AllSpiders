{"url": "https://www.novinite.bg/articles/182018/Borisov-Chovek-na-Manolova-mi-iskashe-3-miliona-leva-za-da-spechelya-izborite-v-Sofiya", "text": "Партийната битка приключи още миналата неделя и резултатът е категоричен, заяви пред бТВ премиерът и лидер на ГЕРБ Бойко Борисов. За него битката в София вече е приключила между партиите и каза, че според него разумът на 3 ноември ще надделее.БСП и Манолова нищо не могат да покажат – нито паркове, нито подлези. Тях ги бива в аферите. Те веднъж завлякоха прокуратурата с Костинброд, сега имат подобен сценарий за неделя и го правят цяла седмица, каза Борисов.От „възмутен човек в екипа на Мая Манолова” Борисов разбрал какъв е сценария за неделя и го обяви в ефир:„Всеки човек знае, че в София ромските гласове не могат да променят изборите. В неделя няколко групи роми ще бъдат снимани как отиват под строи да гласуват за г-жа Фандъкова, това ще се качва в мрежите, изведнъж няколко телевизии ще излязат да следят и те ще дадат пресконференция как се подменя вотът”, обяви Борисов.Той съобщи, че „човек с Б.” му предложил да спечели изборите срещу 3 млн. още първия път, когато е участвал в местния вот в София. Този човек сега работи за Манолова, съобщи Борисов.„Един от тях ми поиска 3 млн., за да ми покаже как се правят избори. Знам ги тези хора”, каза още Борисов и продължи по адрес на основния претендент срещу ГЕРБ в столицата: „Братя Галеви са ѝ помогнали много, чрез ромските лидери. Това, че ги търсим с червени бюлетини не означава, че не влияят на ромските лидери накъде отвън”.Запитам за спада в подкрепата за ГЕРБ и за популярността му, премиерът каза, че управлението и работата винаги намаляват популярността. За пример той даде Владимир Путин иу Ангела Меркел, които са дълги години световни лидери.Относно резултатите в Ямбол и в Русе, където ГЕРБ отива на балотаж в неделя. Премиерът каза, че резултатите в тези градове показват, че тръгналите си от ГЕРБ играят срещу ГЕРБ. Там където „проветрихме” партията нямаше много време да наложим новите кандидати, посочи Борисов.Лидерът на ГЕРБ съобщи, че обявената като кандидатът по успешния „модел Фандъкова” Диана Иванова не е била първоначалния им кандидат за кмет на Русе. Даже истинският ни кандидат се оказа, че няма 6-7 дена уседналост. Имахме по-добър кандидат, каза още Борисов.(В Русе броят на недействителните гласове е 1 725. На балотаж отиват Пенчо Милков от БСП, който има 19 297 гласа. Диана Иванова от ГЕРБ има 13 792 гласа – бел ред.).Колкото до бившия „втори човек в партията”, Борисов заяви, че не знае за плановете на Цветан Цветанов. В края на ноември премиерът ще бъде в САЩ, където съобщи, че ще се срещне с Доналд Тръмп. Тогава ще разбера какви планове има, посочи Борисов. След неговите (на Цветанов – бел. ред.) изказвания за смесените райони – той обиди партията, обиди мен, обиди всички, призна премиерът.Относно избора на нов главен прокурор премиерът каза: За мен не е проблем изборът на Иван Гешев за главен прокурор. Навремето ние с Христо Иванов променихме закона.Партиите в център дясно да не си затварят вратата за нас, защото ще дойде ден, когато на тях ще им потрябваме, призова в заключение Бойко Борисов. ", "date": "2019.11.01", "title": "Борисов: Човек на Манолова ми искаше 3 милиона лева, за да спечеля изборите в София"}
{"url": "https://www.novinite.bg/articles/182014/Zastrelyaha-s-4-kurshuma-balgarin-v-Marbeya-i-zahvarliha-trupa-v-kanavka", "text": "Тялото на българин на възраст между 40 и 50 години беше намерено в канавка в курортния испански град Марбея. Мъжът е бил прострелян четири пъти – веднъж в ръката и три пъти в корема.Полицията е започнала разследване, но според служителите „връзка между убития и Испания не може да се направи“. Все още не е ясно как той е попаднал в Марбея, пише bg-voice.com.Полицията проверява дали мястото, където е било намерено тялото е и местопрестъплението или просто е било изхвърлено от преминаваща кола.Знае се само, че убийството е станало няколко часа, преди случаен минувач да се натъкне на трупа край път А-7176, който свързва Марбея с Истан.", "date": "2019.11.01", "title": "Застреляха с 4 куршума българин в Марбея и захвърлиха трупа в канавка"}
{"url": "https://www.novinite.bg/articles/182021/97-obshtini-377-kmetstva-i-31-rajona-shte-izbirat-kmetove-na-vtori-tur", "text": "Централната избирателна комисия е готова с организацията на балотажа в неделя, заяви пред БНТ говорителят на комисията Александър Андреев, предаде БГНЕС.Вчера и днес продължава транспортирането на бюлетините до областните и общинските центрове, така че да бъдат раздадени на секционните избирателни комисии и да се подготвят изборните помещения за нормално започване на изборния ден.97 общини, 377 кметства и 31 района ще избират кметове на втори тур. В три кметства на балотаж ще се явят трима кандидати, тъй като вторият и третият са получили равен брой действителни гласове на първи тур. Това са кметствата Климентово, Радиново и Александрово, обясни Андреев. Ако двама кандидати получат равен брой действителни гласове и на балотажа, тогава се насрочват нови избори, допълни той.На втория кръг от изборите също ще има квадратче \"не подкрепям никого”, което се счита за действителен глас за избирателите. То обаче няма да повлияе на резултата на всеки от кандидатите, тъй като там определящи са само действителните гласове за него, обясни говорителят на ЦИК.Андреев предупреди, че заради изписването на само двама кандидати, бюлетината ще бъде доста по-къса и избирателите трябва да бъдат особено внимателни при гласуването.\"Бюлетината е доста къса, така че трябва доста добре да се притисне или да се сгъне повторно, защото има опасност при поставяне в урната да бъде разкрита тайната на вота”, каза той.Говорителят на ЦИК съобщи, че все още пристигат сигнали за нарушения на вота, като повечето от тях са във връзка с проведените вече избори. Агитацията остава основен проблем, за такива нарушения пристигат най-много жалби и скандали, както и публикуване на данни от социологически проучвания.И на втория тур изборните книжа за София ще се приемат в зала \"Арена Армеец”.Очакваме да бъде по-лека работата на Общинската избирателна комисия, тъй като няма да има протоколи за общински съветници, които най-често създават проблеми при отчитането и има повече грешки заради елемента с преференции. От анализа, който ние направихме, е видно, че една голяма част от грешките са именно в отчитането на преференциите, тъй като често пъти те не са поставени правилно, каза още Андреев.В заключение той съобщи, че в ЦИК не са постъпвали сигнали членове от СИК да са се отказали от балотажа. ", "date": "2019.11.01", "title": "97 общини, 377 кметства и 31 района ще избират кметове на втори тур"}
{"url": "https://www.novinite.bg/articles/182030/VIDEO-Mechka-nahlu-v-basejn-v-Sopot-i-stana-mega-hit-v-mrejata", "text": "Уникална случка с къпеща се в басейна в Сопот огромна мечка стана хит в мрежата. Мецаната незнайно как е разбила вратите на комплекс Lift Sopot в подбалканския град и после съвсем невъзмутимо се възползва от лукс, на какъвто биха завидели и хора-баровци.Животното се плацика в басейна,  обляга се на стените, за да почива и после отново плува. Цялата история продължава около половин час, в който кафявата мечка си прави кефа. Накрая тя решава, че е време банята да свършва, изправя се на 2 крака и се изтръсква.От Lift Sopot са изрязали в специален клип най-интересните моменти от чудатото събитие и са го подсилили с музика и специални ефекти.В последващо видео от управата на комплекса информират, че мечката, която те са решили да кръстят SWIMMY е застрашена от приспиване, защото хората се чувстват в опасност от нея. Те пускат подписка за преместването на животното надалеч, за да се спаси животът му.", "date": "2019.11.01", "title": "ВИДЕО Мечка нахлу в басейн в Сопот и стана мега хит в мрежата"}
{"url": "https://www.novinite.bg/articles/182029/Na-Shipka-padna-snyag-no-ide-vtoro-cigansko-lyato", "text": "Първи сняг падна в прохода Шипка за тази зима. Снежната покривка е 1-2 см. Пътищата са почистени опесъчени.Няколко машини на пътноподдържащата фирма са на терен и ще останат да дежурят до оправяне на времето, пише БГНЕС.Както вече ПловдивПрес съобщи, вчера сняг валя на Мусала. Метеоролози предупредиха, че валежи от сняг се очакват в планините над 1800 метра надморска височина, а в по-ниските части  ще вали дъжд.Максималните температури днес ще бъдат между 7 и 12 градуса.От утре времето ще се затопли, а в началото на следващата седмица повишението на температурите ще продължи.В неделя и понеделник ще има разкъсана облачност, на места ще е слънчево. Ще духа умерен до силен южен вятър и дневните температурите ще достигнат 25°-27°.", "date": "2019.11.01", "title": "На Шипка падна сняг, но иде второ циганско лято"}
{"url": "https://www.novinite.bg/articles/182025/Kracec-recidivist-osadi-prokuraturata-da-mu-plati-2-bona-lejal-v-zatvora-nad-prisadata", "text": "Крадец-рецидивист стори наглед немислимото като осъди прокуратурата да му плати обезщетение от 2000 лева. Причината за любопитната ситуация е това, че престъпникът при последното си влизане в затвора лежал 2 месеца и 11 дни над присъдата.До прецедента се стигнало, защото по време на престоя му в зандана присъдата е преразгледана и намалена от 3 години на 9 месеца, а междувременно той работел, за да излезе на свобода по-бързо. Нещо често срещано и практикувано зад решетките у нас.Искът му срещу прокуратурата е в размер на 26 000 лв., но и Окръжният, и Апелативният съд решават, че 2000 лв. са достатъчна компенсация за преживените болки и страдания на човека.Решението подлежи на обжалване пред ВКС, но засега не е ясно дали държавата ще се пробва с такова.", "date": "2019.11.01", "title": "Крацец-рецидивист осъди прокуратурата да му плати 2 бона, лежал в затвора над присъдата"}
{"url": "https://www.novinite.bg/articles/182016/Sagata-s-emblemata-na-CSKA-svarshva-v-ponedelnik", "text": "Сагата с активите на фалиралото дружество ПФК ЦСКА АД приключва в понеделник. От 4 ноември нататък синдикът Дора Милева ще може да започне разпределянето на 8-те милиона лева към кредиторите.Срещу решението на съда до крайния срок на 29 октомври не е постъпила нито една жалба. СГС обаче ще нареди парите да тръгнат към кредиторите официално в понеделник. По този начин съдът се застрахова, в случай че някой е изпратил оспорване по пощата. Според запознати такива жалби няма. Така на 4 ноември всичко би трябвало да приключи.Адвокатът на ЦСКА Станислав Трендафилов говори пред “Тема Спорт” в навечерието на края на сагата:“Сметката за разпределението ще влезе в сила на 4 ноември и синдикът веднага ще може да започне на изплаща средствата към кредиторите. Искам изрично да подчертая, че клубът няма нищо общо с този процес\".\"Нямаме никакво влияние и не зависи от нас. Ще започнат въпроси по тази тема, но нека не се спекулира. Ние сме платили парите, а а резпределението им не зависи от нас”, каза Трендафилов.“За жалост се узаконява една грандиозна манипулация. Както многократно изтъкнахме, ЦСКА плаща за имотите край морето, които няма да станат собственост на клуба\".\"В името на ЦСКА обаче ръководството реши да преглътне това. Става въпрос за безпрецедентен случай, но…Имахме възможност да обжалваме, но се отказахме. Въпреки този сериозен дефект в цялата процедура ще оставим нещата да бъдат завършени\".\"Но смятам, че действията на съдията и синдика по делото трябва да се разгледат внимателно и органите да се самозезират, защото няма друг такъв случай в историята - да платиш за нещо, което няма да стане твое”, подчертава пред изданието Трендафилов.8-те милиона лева бяха платени от “Ред Енимълс” още на 11 октомври 2018 година и с тази сума ще се покрият близо 40 процента от дълговете на фалиралото дружество ПФК ЦСКА АД. Най-голямата сума ще бъде насочена към НАП - 4,5 млн.", "date": "2019.11.01", "title": "Сагата с емблемата на ЦСКА свършва в понеделник"}
{"url": "https://www.novinite.bg/articles/182015/Dnes-e-Denyat-na-narodnite-buditeli-Chestit-praznik", "text": "Днес отбелязваме Деня на народните будители. В този ден се отдава почит на делото на книжовниците, просветителите, борците за национално освобождение, съхранили през вековете духовните ценности на нацията и нейния морал -  и други.За първи път Денят на народните будители се чества през 1909 година в Пловдив. През 1922 година Стоян Омарчевски, министър на просвещението, внася предложението за отбелязване на 1 ноември като празник на народните будители.От 1 ноември 1923 година с указ на цар Борис Трети е обявен за общонационален празник в памет на заслужилите българи.През 1945 година е забранен. Честването му се възобновява със Закона за допълнение на Кодекса на труда, приет от 36-то Народно събрание на 28 октомври 1992 година, когато е обявен официално за Ден на народните будители и за неприсъствен ден за всички учебни заведения в страната.", "date": "2019.11.01", "title": "Днес е Денят на народните будители! Честит празник"}
{"url": "https://www.novinite.bg/articles/182034/Grigor-Dimitrov-gazi-v-Parij-v-top-4-e-sled-super-mach-sreshtu-nadahan-mladok", "text": "Григор Димитров продължава рейда си на Мастърс турнира в Париж и за първи път в кариерата си се класира на 1/2-финал на Rolex Paris Masters. Направи го по безапелационен начин, след като надигра Кристиан Гаринс с 6-2 7-5 в двубой, в който имаше тотална доминация почти през цялото време.Поредният успех означава, че Димитров се завръща в топ 20 на световната ранглиста.Водещият ни тенисист реализира два пробива в първия сет, в който игра на 77% вкаран първи сервис и спечели 80% (16/20) от точките в тези случаи. Шампионът от Лондон проведе частта много умело тактически, вадеше от ритъм чилиеца със сечени удари и си печелеше добри позиции, от които да пласира мощни форхенди.След подновяването на играта Димитров поведе с 2-0, но Гарин направи рибрейк и ситуацията много се промени. Мачът влезе в темпото на световния №42, който проби за 5-4 и сервираше за сета, но дори от тази ситуация Григор намери изход и най-добрия си тенис, за да постигне чиста победа.Това бе първият сблъсък между двамата тенисисти. До него те стигнаха, след като българинът елиминира Юго Умбер и Давид Гофен , а в предната и най-титулувания играч за 2019 г. – световния №5 Доминик Тийм. В същото време световният №42 се справи с Куевас, Иснър и Жереми Шарди.Победителят ще срещне Новак Джокович или Стефанос Циципас във фазата на финалната четворка.Димитров откри мача с подаване на нула, в което до 40-0 не позволи на опонента си да влезе в разиграване, а на първия геймбол направи ас на втори сервис, пише tenniskafe.com. В следващата част водещият ни тенисист бе по-солиден от основната линия и пропусна три брейкбола, но от четвърти опит премина успешно в контраатака и проби – 2-0.Григор имаше проблеми с това да затвърди, но в крайна сметка сервисът му заработи при 40-40 и му гарантира пълен контрол над изхода от частта. В четвъртия гейм Гарин откри сметката си за 1-3, но имаше само 33% (2/6) спечелени точки на втори начален удар, действаше прибързано и правеше повече грешки от обичайното – 1-3.Сечените бекхенди на световния №27 за първи път изгубиха ефективност в петия гейм. Димитров изостана 30-40, но успя да се измъкне – 4-1. В следващия си сервис гейм българинът показа, че спадът е бил моментен и поведе 5-2 без да отпуска точка, като на сметката си вече имаше четири аса. А показателите му бяха 77% вкаран първи сервис, 80% (16/20) спечелени точки в тези случаи и 50% (3/6) ефективност на втори начален удар.Бившият №3 играеше с много дълбоки удари, които миксираше с подсечени бекхенди, а тактиката му тормозеше Гарин. Димитров подпечата превъзходството си в с нов брейк за 6-2.Българинът използваше форхендите по обратния диагонал перфектно, държеше чилиеца само в дефанзивна позиция и имаше осезаемо игрово преимущество, което материализира с брейк за 2-0 във втория сет. Опрян до стената, Гарин изигра няколко точки „вабанк“ в следващия гейм и осъществи рибрейк – 1-2.В следващите няколко части двубоят стана по-равностоен – 4-4, като на Григор му се наложи да влиза и в по-темпови разигравания, които бяха много повече по вкуса на опонента му и така чилийският тенисист проби за 5-4 и сервираше за изравняване на сетовете. Българинът обаче даде моментален отговор от посрещане за 5-5, а после спечели и следващите две части – 7-5.", "date": "2019.11.01", "title": "Григор Димитров гази в Париж - в топ 4 е след супер мач срещу надъхан младок"}
{"url": "https://www.novinite.bg/articles/182019/Nadziratelite-v-zatvorite-iskat-uvelichenie-na-zaplashtaneto", "text": "Формират работна група, която да създаде норматив за стандарти на минимална обезпеченост на работещите в местата за лишаване от свобода и в съдебните сгради.\"При наличие на такава наредба държавата ще бъде ангажирана да я обезпечи. Имаме изразена воля от министъра на правосъдието Данаил Кирилов, че работната група ще стартира\", заяви пред БНР Ивайло Григоров, председател на Синдиката на служителите в затворите в България. В деня, когато надзирателите обявиха стачна готовност, на правителствено заседание обявиха, че ще разкрият нови 200 щатни бройки за надзиратели в затворите.Решението идва на фона на обявената стачна готовност от надзирателите и ще струва 7 млн. лева, обясни правосъдният министирът Данаил Кирилов. От Синдиката на надзирателите са притеснени, че тези 7 млн. лева ще бъдат намерени от икономии. Те очакват скоро да бъдат поканени на среща, за да ги запознаят с технологията, по която ще стане това.\"Икономии в двете дирекции няма. Ако се икономиса от нещо, то отива да запълни дупка, създадена от друго нещо като разходи. Надяваме се изцяло сумата да бъде финансирана от бюджета\", уточни Григоров.Той подчерта, че реално необходими са 1600 бройки за двете специализирани дирекции, за да се покрие европейският стандарт. \"Имаме текучество в сектора, но може би с повишаване на заплатата и с подобряване на условията, надявам се, че ще постигнем европейските стандарти\", обясни Григоров.Надзирателите в затворите настояват за повишаване на заплащането за нощен труд от 0,25 лева на час до 2,50 лева на час.\"Човешкият фактор е незаобиколим, но когато има качествена техника за охрана, рисковете от инциденти и бягства се свеждат до нула\", допълни Ивайло Григоров.", "date": "2019.11.01", "title": "Надзирателите в затворите искат увеличение на заплащането"}
{"url": "https://www.novinite.bg/articles/182020/Islyamska-darjava-posochi-noviya-si-lider", "text": "Свирепата терористичната групировка \"Ислямска държава\" потвърди, че нейният лидер и халиф на т.нар. \"ислямски халифат\" Абу Бакр ал Багдади е мъртъв. Оттам още посочват и неговия наследник - Абу Ибрахим ал Хашими, съобщава BBC, позовавайки се на съобщение от информационните канали на групировката в Telegram.Багдади беше убит при акция на американските специални части \"Делта форс\" на 27 октомври. При акцията той е опитал да избяга заедно с две от децата си през тунел под къщата, в която се е укривал, но притиснат от американските войници, той се е самоубил с жилетка с експлозиви, убивайки и малчуганите.В аудио съобщение от ИД потвърждават и смъртта на говорителя на групировката и дясна ръка на Багдади - Абу ал Хасан ал Мухаджир. Той беше отстранен при съвместна американско-кюрдска операция на 27 октомври. Саудитецът беше смятан за потенциален наследник на Багдади.Така в съобщението се казва, че ролята на говорител на \"Ислямска държава\" и неин лидер става Абу Ибрахим ал Хашими.", "date": "2019.11.01", "title": "Ислямска държава посочи новия  си лидер"}
{"url": "https://www.novinite.bg/articles/182024/Rumen-Radev-Obrazovanite-dvijat-sveta-napred-prosvetitelite-darjavata", "text": "Постиженията на просветителския и на свободолюбивия дух са в основата на нашата памет и държавност, а образованите и почтените личности движат света напред. Това каза  президентът Румен Радев в обръщение в Гербовата зала на \"Дондуков\" 2 към ръководители на културни институции и дейци в областта на науката, образованието, културата и изкуството в Деня на народните будители.\"На Вас, днешните будители, представители на културни и просветни институции и организации искам да благодаря за честта да отбележим заедно този ден и за посланието и за родолюбието и просвещението като стожери на националното единство\", обърна се към тях президента.Преди срещата на държавния глава с ръководители на културни институции, общественици и дейци в областта на науката, образованието, културата и изкуството, пред сградата на президентската институция се състоя традиционната церемония по издигане на националното знаме.Президентът и върховен главнокомандващ на Въоръжените сили Румен Радев прие почетния строй на Националната гвардейска част и поздрави гвардейците с празника. А администрацията на президента за поредна година отвори врати за гражданите от 10:30 до 16:30 часа на 1 ноемвриПосетителите ще имат възможност да разгледат Гербовата зала на \"Дондуков\" 2, кабинетите на Радев и Йотова, Огледалната зала и президентската библиотека.Специален акцент в празничния ден е експонираният в Гербовата зала първи препис на \"История славянобългарска\", направен от Софроний Врачански само три години след завършването на оригинала от Паисий Хилендарски през 1762 г.", "date": "2019.11.01", "title": "Румен Радев: Образованите движат света напред, просветителите - държавата"}
{"url": "https://www.novinite.bg/articles/182027/KZP-Po-vsyako-vreme-mojete-da-otkajete-rezervaciya-za-Koleda-i-NG", "text": "Потребителите имат право по всяко време по тяхна инициатива и без вина на туроператора да отменят закупена пакетна почивка. Това е предвидено в Закона за туризма и следва да бъде заложено в подписания между двете страни договор за организираното пътуване, припомни Игнат Арсенов от Комисията за защита на потребителите (КЗП) в репортаж на телевизия Bulgaria ON AIR, посветен на резервациите за Коледно-новогодишните празници.Не е регламентиран период, в който туристите могат да се откажат от пътуването, но трябва да имат предвид, че най-вероятно ще им се наложи да платят обоснована такса и че нейният размер ще зависи от оставащото време до датата на заминаването. \"Колкото по-рано се откажем, толкова по-ниска ще бъде тази такса\", обясни Игнат Арсенов и добави, че това трябва да бъде предварително уговорено в договора. \"Ето защо полезен съвет за потребителите е преди да поискат отмяна на договора, да погледнат какви са неговите правила и каква такса може да им бъде наложена\", каза още той.Въпросните такси имат отношение към спецификата на работа на самите туроператори, които извършват своите разплащания. Колкото времето напредва, толкова намаляват възможностите за отмяна или промяна на направените от тях резервации, както и за намирането на алтернативни туристи, които да пътуват. Така таксата се увеличава. Това може да е уговорено в договора, но туроператорът ще трябва да докаже тези вреди.\"Въпреки че в договора е записана тази такса, потребителите имат право да поискат обосновка от туроператора защо им се налага тази такса, тъй като може да решат, че е много висока. Тогава той трябва да даде обосновано становище\", разясни Арсенов. Той предупреди, че когато пътуването наближава, тези такси могат да бъдат доста големи, а понякога да достигнат и до 100% от заплатената за пакетната почивка сума.Игнат Арсенов информира и за правата на туристите, когато пътуването не се състои по вина на туроператора. Тогава те имат право на пълно възстановяване на сумите, а в някои случаи – и на допълнително обезщетение.Ако има условие пътуването да се състои само при набирането на определен минимален брой пътници, за да може туроператорът да прекрати договора без неустойки към потребителя, това трябва да е изрично предвидено в договора. В случай че потребителят не е бил предварително уведомен, то той ще има право на пълно възстановяване на сумата\", подчерта Арсенов.  ", "date": "2019.11.01", "title": "КЗП: По всяко време можете да откажете резервация за Коледа и НГ"}
{"url": "https://www.novinite.bg/articles/182031/Puskat-toploto-pod-tepetata-ot-4-noemvri", "text": "EVN Топлофикация започва поетапно подаване на топлинна енергия за всички свои битови и стопански клиенти считано от 4 ноември 2019 г. (понеделник). С оглед на понижаването на температурите и с цел осигуряване комфорта на своите клиенти, дружеството обявява началото на отоплителен сезон 2019/20 г. Компанията вече започна подаването на топлинна енергия към някои жилищни и стопански сгради в Пловдив, които бяха заявили това преди официалното начало на сезона.Пускането на отоплението ще се осъществи поетапно в следния ред, съобразен снормативната уредба:-детски заведения -болнични заведения -училища и други учебни заведения-обществени и стопански сгради-жилищни сгради.За качествено пускане на отоплението е необходимо регулиращите вентили на радиаторите да бъдат отворени на максимум. Това ще позволи ефективно обезвъздушаване на отоплителните тела и по-качествено отопление, а едва след това може да започне регулиране степента на загряване.Дружеството призовава клиентите си да проверят индивидуалните разпределителни устройства (ИРУ) по радиаторите. В случай, че дисплеят на устройството е без показания да се обърнат към своя топлинен счетоводител.В случай че през следващите дни температурите се повишат, модерните абонатни станции, с които разполагат всички сгради, захранвани с топлоенергия от EVN Топлофикация, ще се изключат автоматично. Това е възможно благодарение на инсталираните температурни датчици. По този начин дружеството повишава ефективността на работата на системата и позволява намаляване разходите на клиентите.EVN Топлофикация напомня, че централното топлоснабдяване е сред най-екологичните, комфортни и безопасни начини за отопление.EVN Топлофикацияденонощен телефон 0700 1 7898", "date": "2019.11.01", "title": "Пускат топлото под тепетата от 4 ноември"}
{"url": "https://www.novinite.bg/articles/182033/Roditeli-nanesoha-poboj-na-direktorka-v-detska-gradina", "text": "Мъж и жена са задържани за нанесен побой на директор на детска градина в село Джурово. Това съобщиха от пресцентъра на МВР, предадоха \"Фокус\" и БНТ.Служители на РУ - Правец са задържали двамата родители.Около 8:50 часа на 31 октомври директорка на детска градина в с. Джурово съобщила в полицията, че е била нападната от родителите на едно от децата. На място незабавно са изпратени служители на районното управление в Правец, които установили и задържали извършителите - мъж на 35 и жена на 31 години.По първоначални данни, проявената от тях агресия се породила при възникнал скандал по повод неплатени такси за обучението на детето им.По случая е образувано досъдебно производство.", "date": "2019.11.01", "title": "Родители нанесоха побой на директорка в детска градина"}
{"url": "https://www.novinite.bg/articles/182017/Oficialno-Kobrata-shte-se-bie-za-svetovnata-titla-znae-se-i-koga", "text": "Кубрат Пулев ще се бие за световната титла през 2020 година! Ексклузивната новина беше съобщена от мениджъра на българския професионален боксьор Ивайло Гоцев.Той показа специално за колегите от “България Днес” документ, който гарантира мач за най-ценния трофей в тежка категория. Съперник на 38-годишния софиянец ще бъде победителят от сблъсъка между Антъни Джошуа - Анди Руис - младши. Двамата ще боксират на 7 декември в Саудитска Арабия. Очаква се Кобрата да присъства лично на този мач и да отправи предизвикателство.“Срещата между Руис и Джошуа трябва да се състои на 7 декември или преди това - пише в свое официално становище с дата 30 октомври президентът на Международната боксова федерация (IBF) Дарил Пипълс. - Победителят от тази среща трябва да се бие в следващия си двубой с Кубрат Пулев най-късно до 31 май 2020 година без да има други междинни боеве.”На няколко пъти Анди Руис и Антъни Джошеа опитаха да избегнат мач с Пулев. Адвокат Джон Уърт контрира и задвижи процедура през август, с която предяви претенциите на Кобрата, който е официален претендент за титлата още от миналата година.Ако победителят от битката за титлата откаже да се изправи срещу Кобрата, тогава поясът на IBF ще бъде отнет. По подобен начин беше наказан Тайсън Фюри през 2015 година. Британецът отказа да се изправи срещу тогавашния официален претендент, а подписа договор за реванш с Владимир Кличко.Кубрат Пулев ще подгрее за предстоящия мач за титлата на 9 ноември във Фресно, Калифорния (САЩ). Той ще се бие с Рейдъл Букър.", "date": "2019.11.01", "title": "Официално! Кобрата ще се бие за световната титла, знае се и кога"}
{"url": "https://www.novinite.bg/articles/182032/Polovin-milion-balgari-s-po-visoki-zaplati-ot-1-yanuari", "text": "Малко над 485 000 българи ще получават по-висока заплата от 1 януари 2020 година. Толкова са хората у нас, които са наети на минимална заплата , по данни на НСИ към второ тримесечие на 2018 г.Причината е, че от догодина минималната заплата става 610 лева от 560 лева сега. Това се посочва в Проект на Постановление на Министерски съвет за определяне размер на минималната работна заплата за 2020 г.Новият размер бележи ръст от 8,9% спрямо 2019 г., което ще допринесе за повишаване на мотивацията на най-нискодоходната част от работната сила за търсене на работа, реализиране и задържане на трудовия пазар, за повишаване на жизненото им равнище и намаляване на риска от бедност сред работещите, се казва в документа.Минималната работна заплата в България в момента е с 35,8% по-ниска от тази в Румъния и с 33,4% от тази в Латвия. Независимо от планираното повишение от догодина, размерът й остава на най-ниското ниво в сравнение с другите страни от ЕС, пише pariteni.bg.За периода 2012-2019 г. минималната заплата нараства номинално с почти 100% от 283 лв. през 2012 г. до 560 лв. през 2019 г.Според разчети на социалното министерство на макроравнище общите разходи за труд на работодателите от увеличението на МРЗ от 560 лв. на 610 лв. ще се увеличат с под 1%.Макар че номинално минималната работна заплата в България е на най-ниското ниво в сравнение с другите страни от ЕС, съотношението ѝ към средната работна заплата ни нарежда на по-предна позиция.По последни данни на Евростат, през 2018 година съотношението на минималната работна заплата към средната в ЕС в 21 държави, за които има данни, е в границите от 37,9% в Испания до 51,4% в Словения.За 2018 г. в България съотношението е 44,6%. В седем държави това съотношение е по-ниско – Испания (37,9%), Чешката република (38,1%), Германия (40,3%), Словакия (40,7%), Малта (42,6%), Хърватска (44,3%).", "date": "2019.11.01", "title": "Половин милион българи с по-високи заплати от 1 януари"}
{"url": "https://www.novinite.bg/articles/182022/Ognen-ad-kraj-Sliven-Jena-se-zabi-s-kola-v-darvo-i-izgorya", "text": "Тежка катастрофа е станала тази сутрин на пътя Сливен – Чинтулово. Кола се е забила в крайпътно дърво. От удара автомобилът се е подпалил и е изгорял напълно. За съжаление шофьорката на колата е загинала в пламъците.", "date": "2019.11.01", "title": "Огнен ад край Сливен! Жена се заби с кола в дърво и изгоря"}
{"url": "https://www.novinite.bg/articles/182023/Sakskoburggotski-Byah-car-v-izgnanie-i-se-naloji-da-stana-premier-za-da-pomogna-na-Rodinata", "text": "Всяка страна има своите политически предразсъдъци и аз не бях съден само за грешките си, но получавах и лични нападки. Иновациите не се приемат лесно в живота и вземането на решения понякога е трудно. Хората обикновено имат високи очаквания, но нещата не винаги се случват толкова безболезнено и лесно, каза царят и бивш премиер на България - Симеон СакскобургготскиЗапитан за най-трудната ситуация, пред която е бил изправен като премиер на България, Сакскобургготски обяснява, че въпреки трудностите, вижда чашата наполовина пълна, а не наполовина празна.\"Ето, например по въпроса за Европейския съюз и колко важно беше да станем член. Имаше хора, които вярваха в това и ни помогнаха много\", посочва той.“В политиката всичко може да се случи, но особени страхове не съм имал. За живота си никога не съм се страхувал. По-скоро от някое яйце или някой домат, това се случва на политиците. Но за щастие никога не ми се е налагало да се сблъсквам с такова неодобрение\", продължава той.На въпрос дали е срещнал съпротива от семейството си, когато е решил да се кандидатира за министър-председател, Сакскобургготски споделя, че е имало много хора, които са го съветвали да помисли.\"Ако бях цар на власт, нещата щяха да бъдат различни. Но като цар в изгнание, ако можех да помогна по някакъв начин, ставайки премиер в страната ми, ми се стори много логично и нормално. Въпреки това имах подкрепата на кралските семейства, които разбира се смятаха, че това, което правя, е необичайно. Подобен на моя случай, досега има само два такива, е случаят с Нородом Сианук, крал и премиер на Камбоджа\", казва Сакскобургготски пред HELLO!.Той казва, че колкото повече години минават от 2000 г., когато окончателно се завърна в България, толкова повече се чувства у дома.\"Чувствам, че се завърнах към корените си. Това, че бях в изгнание не ми оставя горчилка, все пак научих толкова много. Ако бях останал в София като цар, нямаше да науча и половината от това, което научих като изгнаник. Нямаше да имам такъв отворен хоризонт, за да възприемам много повече проблемите\", споделя той.", "date": "2019.11.01", "title": "Сакскобургготски: Бях цар в изгнание и се наложи да стана премиер, за да помогна на Родината"}
{"url": "https://www.novinite.bg/articles/182026/Stoyanka-Mutafova-e-v-bolnica-operirali-sa-ya-predi-2-sedmici", "text": "Голямата актриса Стоянка Мутафова е в болница. Преди 13 дни легендата на българския театър е била оперирана в Правителствена болница, след усложнения от възпалена жлъчка, предаде БНТ.Интервенцията е била последвана от вдигане на висока температура, която към момента е овладяна. Лекарите прогнозират бавно възстановяване за 97-годишната актриса. А близките ѝ припомнят, че това е трета хоспитализация за годината.", "date": "2019.11.01", "title": "Стоянка Мутафова е в болница, оперирали са я преди 2 седмици"}
