{"url": "http://www.novinite.bg/articles/146907/Horoskop", "text": "Днес работата в екип ще бъде много по-сполучлива от соловите изпълнения. За съжаление обаче може да е по-трудно в зависимост от вашите колеги и членове на семейството. Днес е подходящ момент да накарате хората да говорят за това как се чувстват.Опитайте да не започвате войни през днешния ден. Нещата ще вървят по-добре, ако избягвате големите борби за власт. Може да е невъзможно да ги избегнете напълно, но все пак внимавайте.Нуждаете се от малко разнообразие, например да попътувате, да опознаете някоя друга култура и да се разведрите малко. Ако точно днес не можете да пътувате, поне планирайте пътуване за близкото бъдеще.Представителите на останалите зодиакални знаци могат да прочетат своя дневен хороскоп ", "date": "2017.07.11", "title": "Хороскоп"}
{"url": "http://www.novinite.bg/articles/146960/Lapidyus-noviyat-artistichen-direktor-na-Lanven", "text": "Френският моден дизайнер Оливие Лапидюс бе избран за артистичен директор на най-старата все още работеща парижка модна къща „Ланвен“. /БГНЕС/Авангардният дизайнер на високотехнологична мода ще замени на поста Бушра Джарар, която бе назначена през март 2016 за артистичен директор за женските колекции. Нейното оттегляне стана по „взаимно съгласие“ и бе обявено миналия четвъртък.Малкопреди това интернет-моделиерът бе създал собствена дигитална модна къща. Тя предлага на клиентите си всеки сезон видео дефиле в интернет, моделите, от което, могат да се купят веднага.Оливие Лапидюс е роден и израсъл с модата. Внук е на руски шивач емигрант и син на Тед Лапидюс, който през 60-те и 70-те години стана известен със своята унисекс мода и стила сафари. Той завършва парижка школа за воден дизайн. След това в продължение на 11 години е артистичен директор на модната къща „Лапидюс“, която спира да се занимава с висша мода през 2000 г.Заминава да живее в Китай, където печели държавен конкурс и шие дрехите за екипажите на гражданската авиация. Връща се във Франция през 2003 г. и се занимава в дизайн на различни категории предмети – от очила, през осветителни тела до мебели. Проектира дори хотел.Неговата концепция, разработена още през 90-те години, е синтез между висша мода, занаятчийство и промишлени научни лаборатории. Той създава рокли със слънчеви батерии, от плодови фибри или с прах от скъпоценни камъни. ", "date": "2017.07.11", "title": "Лапидюс - новият артистичен директор на „Ланвен“"}
{"url": "http://www.novinite.bg/articles/146950/Komari-pomagat-za-zalavyane-na-prestapnici", "text": "Ако комар ухапе престъпник на местопрестъплението, може някой ден самоличността на злосторника да бъде установена по ДНК от кръвта му, извлечена от корема на насекомото, цитира БГНЕС.Учени от университета Нагоя в Япония са демонстрирали, че е възможно да се установи, на кого е ДНК-то от кръвта, погълната от комар, до 48 часа след ухапването.„В бъдеще тази техника ще може да дава достатъчно доказателства, за да бъде осъден престъпник“, казва един от авторите на изследването Тошимичи Ямамото. Досега не се знаеше колко време след ухапването на комар, в погълнатата от него кръв ще може да се установи ДНК, което тя съдържа. За да дадат отговор на този въпрос д-р Ямямото и неговия екип от експерти по съдебна медицина са използвали доброволци, които били ухапани от комари.Увеличавайки хиляди пъти малък фрагмент от ДНК-то получено от погълнатата от комара кръв, учените са успели да идентифицират правилно всеки от доброволците до два дни след ухапването.Учените сега искат да установят дали е възможно да се определи точно моментът на ухапване от комара. За успеха на това изследване важна роля играе фактът, че повечето комари летят само в участък с радиус не по-голям от няколкостотин метра. Различните видове комари живеят от няколко месеца до две години.   ", "date": "2017.07.11", "title": "Комари помагат за залавяне на престъпници"}
{"url": "http://www.novinite.bg/articles/146964/Novite-JLTV-shte-smenyat-izvestnite-Djip-i-Hamvi", "text": "САЩ ще продадат на своя съюзник Великобритания близо 3 000 военни коли на стойност повече от един милиард долара, съобщиха Пентагонът и Държавния департамент. /БГНЕС/Тези коли ще сменят известните Джип и Хъмви на американската армия, се казва в съобщението. Както всяка по-голяма търговска сделка с оръжие, Държавният департамент трябва одобри „възможната продажба“ на тези 2 747 JLTV (Joint Light Tactical Vehicles) на стойност 1.03 млрд. долара. Министерството на отбраната информира за това Конгреса, който теоретично може да се противопостави в рамките на 30 дни. Като се има предвид, че Великобритания е най-близкият исторически съюзник на САЩ, има малки шансове от Конгреса да оспорят такова решение на изпълнителната власт.От американското външно ведомство и министерството на отбраната подчертават, че това предложение за продажба засилва външната политика и националната сигурност на САЩ чрез подобряване на сигурността на съюзник на САЩ.JLTV се превръща в новата военна кола, символ на американската военна мощ след „Джип“ и „Хъмви“. През септември 2015 Пентагонът избра компанията от Уисконсин Oshkosh , за да конструира тази нова машина, като последен етап от започнат през 2003 г. процес. По време на инвазията в Ирак през 2003 г. Хъмви бе високо ценен заради скоростта си. Скоро обаче американските военни се разочароваха от него, след като нападенията с мини и самоделни бомби, поставени на пътя от бунтовниците, зачестиха. Причината е, че е твърде нисък и подът му не дава добра защита от взривни устройства.Компанията Оshkosh спечели договора с първи транш от 6 .75 млрд. долара пред Lockheed Martin производителя на „Хъмви“ AM General. Общо американските сухопътни сили предвиждат да закупят 50 000 JLTV до 2040 г., а морската пехота – 5 500 на обща стойност 30 млрд. долара. ", "date": "2017.07.11", "title": "Новите JLTV ще сменят известните Джип и Хъмви"}
{"url": "http://www.novinite.bg/articles/146927/Bivshite-menidjari-na-Djoni-Dep-gubyat-deloto-sreshtu-nego", "text": "Склонността на актьора Джони Деп към прахосничество не е достатъчно основателен аргумент срещу него и не е от значение за правния спор между него и бившите му мениджъри Джоел и Робърт Мандел, реши Върховният съд на Лос Анджелис. /БГНЕС/Съдия Тереза Бюдет отхвърли основния аргумент на бившите мениджъри, които актьорът, обвини в присвояване на 28 млн. долара от него. \"Мениджмънт груп\" не успяха да убедят съда, че не те, а ексцентричността и склонността към разточителство на актьора са основната причина за влошаването на финансовото му състояние.В началото на годината бившите мениджъри на Джони Деп заведоха дело срещу него с твърдението, че разточителният му начин на живот с разходи от над 2 млн. щатски долара на месец, е причината за финансовите му проблеми. Освен това те посочиха, че от години актьорът не е изготвял данъчна декларация и не е плащал задълженията си. Искът от тяхна страна беше подаден в съда в Лос Анджелис две седмици, след като Джони Деп заведе дело срещу бившата си мениджърска компания \"Мениджмънт груп\" за лошо управление на състоянието му.Според финансовите одити на Деп той е похарчил близо 75 млн. долара, за да си купи 14 различни жилища, а други 18 млн. е инвестирал в закупуването на свръхлуксозна яхта. Освен тях той е профукал още 11 млн. за реставрацията на cтapиннo имeниe oт 18 вeĸ в Ceн Tpoпe, както и 5,35 млн. за още три имота на Бахамските острови. Отделно всеки месец актьорът пръска по средно 30 000 долара, за да пие изключителни вина. /БГНЕС", "date": "2017.07.11", "title": "Бившите мениджъри на Джони Деп губят делото срещу него"}
{"url": "http://www.novinite.bg/articles/146958/ASSG-za-nadstroyavanetona-hotel-Marinela", "text": "Във връзка с производство, образувано по протест на Софийска градска прокуратура (СГП), Административният съд на София-град (АССГ) обяви за нищожно издаденото от главния архитект на район СО „Лозенец“ разрешение за строеж за частично надстрояване на конгресния център на хотел „Маринела“. От решението на съда, става ясно че архитектът на район „Лозенец“ не е имал правомощията да издаде атакуваното разрешение и да одобри строителните книжа на строеж от втора категория, какъвто обект се явява хотел „Маринела“, съобщиха от прокуратурата. /БГНЕС/От представените от фирмата на Маринела Арабаджиева „ВГ“ АД документи пред главния архитект на район „Лозенец“, „Маринела“ е представена като сграда от четвърта категория. Факт, който не отговаря на истината, тъй като на базата на тези документи част от сградата бива отделена и е представена не като цял хотелски комплекс, а като надстрояване на едноетажна нежилищна сграда – казино. По този начин се разглежда само част от „Маринела“, така че да отговаря на изискванията, които са компетентност на един районен архитект. В действителност според съда става въпрос за една сграда и по този начин хотелският комплекс попада под втора категория и не е от правомощията на архитекта на район Лозенец да издаде разрешително за строеж.Упражнявайки своите правомощия по реда на надзора за законност върху издаваните от общинската администрация индивидуални административни актове, прокуратурата незабавно е реагирала, след като е била сезирана и е действала в защита на обществения интерес, правата на гражданите и еднаквото прилагане на закона спрямо всички. По този начин се достига и до решението на АССГ. ", "date": "2017.07.11", "title": "АССГ за надстрояванетона хотел „Маринела“"}
{"url": "http://www.novinite.bg/articles/146928/Zatvornik-i-blasna-velosipedist", "text": "38-годишен  блъсна 71-годишен велосипедист в Белене и избяга от мястото на инцидента. Произшествието стана в понеделник, а сигнал за него е подаден на телефон 112 в 19:25 часа, съобщава НОВА.Лишеният от свобода мъж е шофирал автомобил със  на движение и е бил без придружител.На потърпевшия е направена проба за алкохол, която е положителна. Дрегерът е отчел 1,57 промила.Установено е, че затворникът е карал с несъобразена скорост по улица \"Патриарх Евтимий\" в Белене, навлязъл е в лентата за насрещно движение и е блъснал велосипедиста.На водача са направени проби за алкохол и употреба на наркотични вещества, които  са отрицателни.", "date": "2017.07.11", "title": "Затворник и блъсна велосипедист"}
{"url": "http://www.novinite.bg/articles/146913/Novi-izsledvaniya-potvarjdavat-blagotvorniyat-efekt-na-kafeto", "text": "Благотворният ефект от консумацията на кафе, който отдавна е оспорван, бе потвърден от две нови изследвания, едното от които е извършено в 10 европейски страни, а другото - в САЩ, съобщава НОВА.Консумацията на около три чашки кафе дневно, включително безкофеиново, изглежда осигурява по-дълъг живот, сочат резултатите от европейското изследване. То обхванало 520 000 мъже и жени над 35-годишна възраст, чието здравословно състояние било следено 16 години, пише Франс прес, цитирана от БТА.По-голямата консумация на кафе е свързана с по-малък риск от смърт вследствие на каквито и да било причини, по-специално в резултат на сърдечносъдови заболявания и болести на храносмилателната система, обясняват специалистите.Това е най-широкомащабното европейско изследване за ефекта от консумацията на кафе върху здравето и продължителността на живота. Кафето е най-консумираната напитка в света - ежедневно се изпиват 2,25 милиарда чашки кафе.Изследването хвърля също светлина върху възможните механизми, свързани с благотворния ефект от кафето. То съдържа голямо количество антиоксиданти, които играят важна роля за предотвратяване на ракови болести, поясняват учените. ", "date": "2017.07.11", "title": "Нови изследвания потвърждават благотворният ефект на кафето"}
{"url": "http://www.novinite.bg/articles/146915/Grad-Asmara-veche-e-chast-ot-YuNESKO", "text": "Хората на Еритрея отдавна казват, че тяхната столица  не прилича на никой друг град в , а ООН се съгласи, като го определи като част от световно наследство на , съобщава НОВА.Това се оказа и особено радващ отговор за местните власти, които отдавна търсят признание за уникалната архитектура на града, която включваща боулинг алея в стил Ар деко с оцветени стъклени прозорци и бензиностанция, построена така, че да прилича на извисяващ се самолет.Това също е рядък пример за положително световно признание за народа на Африканския рог, който е основен източник на мигранти, бягащи по Средиземноморието до Европа, поради репресивната политика на страната.\"Утвърждаването на града като място с такава стойност ни изпълва с огромна гордост, но също така и с дълбоко чувство за отговорност и дълг\", каза Хана Симон, постоянен делегат на Еритрея в ЮНЕСКО.Решението бе взето на среща на Комитета за световно наследство в полския град Краков.В бившата италианска колония, по-голямата част от футуристичните дизайни на столицата датират от времето на фашисткия диктатор Бенито Мусолини от 1936 до 1941 г. Архитекти, чиито идеи не са добре дошли в консервативните европейски градове, намират място в Асмара по времето, когато около половината от населението на града е италианско и градът е известен като \"Пикола Рома\" или \"Малкия Рим\".Докато модернистката архитектура на други градове в Еритрея беше унищожена в продължение на десетилетна война за освобождение от Етиопия, Асмара оцеля и през 2001 г. бе обявена за национален паметник от правителството, което нарече столицата \"Града на мечтите\" на Африка. ", "date": "2017.07.11", "title": "Град Асмара вече е част от  ЮНЕСКО"}
{"url": "http://www.novinite.bg/articles/146919/Trik-sreshtu-bezsanie", "text": "Човек страда по-рядко от безсъние, ако има ясна цел на сутринта, за да стане от леглото, установиха американски учени, пише ДАРИК.  Изданието публикува разработката на екипа на д-р Джейсън Онг от Северозападния университет. Хората, които са си поставили ясни задачи, в 63 процента от случаите страдат по-рядко от сънна апнея и в дългосрочен план са подложени на по-малък брой разстройства на съня. Според автора на изследването д-р Онг, ако се помогне на хората да си поставят ясни цели в живота, това ще ги избави от много безсънни нощи, без да прибягват до лекарства.Екипът провел проучвания сред 823 участници със средна възраст 79 години. Известно е, че хората от третата възраст спят много по-малко през нощта. От получените данни и попълнените въпросници се оказало, че по-целеустремените от участниците в 63 процента от случаите не страдали от сънна апнея /задушаване по време на сън/ и свързаните с нея нощни събуждания. Високо мотивираните хора като цяло показвали по-добри показатели на съня. При тях се наблюдавала и с 52 процента по-малка вероятност от развиване на синдрома на неспокойните крака.", "date": "2017.07.11", "title": "Трик срещу безсъние"}
{"url": "http://www.novinite.bg/articles/146935/Yaponiya-napraviha-art-instalaciya-ot-zlatni-ribki", "text": "В Япония направиха арт инсталация от златни рибки, пише НОВА.Според цвета си те са разделени в отделни аквариуми. Така залата наглед е изпълнена с розови, оранжеви и червени топки.А черните рибки са под такова осветление, че приличат на типичните японски рисунки с мастило на бял лист.Групата, която подготвя инсталацията, празнува 10 години от създаването си. Организаторите обикалят света и правят композиции от рибки по различни поводи.Досега са имали изложби в над 30 града на различни континенти  ", "date": "2017.07.11", "title": "Япония направиха арт инсталация от златни рибки"}
{"url": "http://www.novinite.bg/articles/146931/Napadatelyat-ot-Byala-pred-sada", "text": "Нападателят от Бяла се изправя пред съда. Очаква се днес прокуратурата да поиска той да остане за постоянно в ареста, пише НОВА.В събота сутринта 31-годишен мъж нападна и жестоко преби 18-годишния Алекс Ангелов в центъра на русенския град. Побоят е станал след спречкване между момчето и група роми.Младежът все още се бори за живота си.За да изразят недоволството си в неделя вечерта стоитици жители на Бяла излязоха на протест. ", "date": "2017.07.11", "title": "Нападателят от Бяла пред съда"}
{"url": "http://www.novinite.bg/articles/146945/Gligan-zabavya-polet-v-Praga", "text": "Глиган, който се появи на писта на летището в Прага забави с двайсетина минути излитането на самолет на руската авиокомпания „Аерофлот“ за Москва през нощта срещу понеделник. /БГНЕС/Глиганът проникнал в района на пистите към един часа през нощта и активирал автоматичната алармена система, каза говорителката на пражкото летище „Вацлав Хавел“ Марика Янушкова.На място незабавно пристигнали полицаи, но глиганът твърдо отказвал да даде път на самолета да излети. „И друг път сме имали работа с животни на летището, но никога досега не си спомням да е влизал глиган“, каза говорителката на полицията Катерина Рендлова.Чешките власти се опитват да намалят популацията на дивите прасета, които са се размножили бързо и редовно нанасят щети в крайните квартали на Прага. Те унищожават посеви и нападат домашни кучета. ", "date": "2017.07.11", "title": "Глиган забавя полет в Прага"}
{"url": "http://www.novinite.bg/articles/146951/Nadbyagvane-s-bikove-i-za-deca", "text": "Испанският фестивал „Сан Фермин” все още е в разгара си в Памплона. Специални традиции въвличат и децата в празничното настроение – малчуганите се включиха в едно по-различно надбягване с бикове, съобщава бТВ.Стотици деца смело се впуснаха в гонката, но изправени срещу животни от пластмаса. Въпреки напрежението, те изглежда се забавляваха в състезанието.Св. Фермин защитава хората в града, затова и светецът присъства навсякъде по време на фестивала – дори и на дрехите на децата.", "date": "2017.07.11", "title": "Надбягване с бикове и за деца"}
{"url": "http://www.novinite.bg/articles/146965/Boyan-Jordanov-nyama-da-igrae-na-evropejskoto-v-Polsha", "text": "\r\nБоян Йорданов е аут от групата на националния  за европейското  в Полша в края на месец август, пише . Диагоналът, който не бе в състава и за Световната , не се чувства готов за толкова голям форум. \r\nБоян признал, че от три месеца не е тренирал и не искал да подвежда с очаквания, както себе си, така и федерацията и целия отбор.\r\nНа повиквателната на Пламен Константинов не е откликнал и Данаил Милушев. Така опциите пред Гибона остават Цветан Соколов, Велизар Чернокожев и Жани Желязков.\r\nСоколов се представи колебливо в Световната , но имаше оправдание заради дългия и тежък сезон с италианския Лубе.\r\nВсе пак има добри новини при националите. Волейболният  на България за юноши до 17 години ще играе за бронзовите медали на Европейското , което се провежда за първи път в тази възраст.\r\nМомчетата на селекционера Драган Иванов паднаха от връстниците си от Белгия с 0:3 (22:25, 21:25, 18:25) в първия полуфинал на шампионата, игран този следобед в турския град Коня.\r\nСрещата за бронза ще бъде днес от 17:00 часа българско време, а след това от 19,30 часа ще е битката за титлата между Белгия и победителя измежду Турция и Италия.\r\n \r\n ", "date": "2017.07.11", "title": "Боян Йорданов няма да играе на европейското в Полша"}
{"url": "http://www.novinite.bg/articles/146902/Zaplaha-ot-cunami-v-yujnata-chast-na-Yaponiya", "text": "Земетресение с магнитуд 5,2 по Рихтер разклати остров Кюшу в южната част на Япония, съобщава НОВА.По данни на Националния метеорологичен институт в страната, епицентърът на труса се намира на 10 км дълбочина в префектура Кагошима.За пострадали хора и разрушения към момента не се съобщава.Беше обявена заплаха от цунами, която впоследствие бе свалена.Въпреки това остава опасността от възможни свлачища вследствие на труса.Земетресението е било усетено в пет префектури, включително Кагошима и Нагасаки. ", "date": "2017.07.11", "title": "Заплаха от цунами в южната част на Япония"}
{"url": "http://www.novinite.bg/articles/146904/18-dushi-postradaha-pri-pojar-v-targovskiya-centar-VIDEO", "text": "18 души пострадаха при пожар в търговския център \"Рио\" в североизточната част на Москва. Пожарът е локализиран. Сигналът за пожара е подаден в 17.39 часа местно време в понеделник. Огънят е обхванал три етажа от сградата и се е разпространил на площ от около 1000 кв.м, но задимените участъци са били много по-големи - около 70 000 кв. м., съобщава ДАРИК.", "date": "2017.07.11", "title": "18 души пострадаха при пожар в търговския център  (ВИДЕО)"}
{"url": "http://www.novinite.bg/articles/146923/SASht-instaliraha-protivovazdushna-sistema-v-Litva", "text": "\r\n инсталираха противовъздушна система /ПРО/ от ракети \"Пейтриът” в Литва. Такива за пръв пък се появяват в Балтийския регион, където Русия има надмощие във въздушното пространство. Протировакетната система ще бъде използвана по време на военните обучения на НАТО Tobruq Legacy 2017 (\"Наследстото на Тобрук 2017\") , които започват днес и ще продължат до 22 юли, съобщиха от Министерството на отбраната на , предаде БГНЕС.\r\nПо време на ученията се отработва взаимодействие на ПВО подразделенията на литовската армия и съюзниците от НАТО в съответствие с положенията за колективна отбрана. В маневрите са задействани 500 военнослужещи и 30 системи на ПВО от Великобритания, Латвия, , Полша и САЩ.\r\n за трети път участва в подобни маневри, но за пръв път те се провеждат на нейна територия. Ръководството й изразява особена заинтересованост от разполагането на американските \"пейтриъти\" на литовска територия. Подобни учения се провеждат едновременно в Румъния и Чехия.\r\n", "date": "2017.07.11", "title": "САЩ инсталираха противовъздушна система в Литва"}
{"url": "http://www.novinite.bg/articles/146912/Hadjigenov-MVR-e-naj-golemiyat-zakononarushitel-u-nas", "text": "Закупуването от ГДБОП на софтуер за извличане на данни от мобилни устройства само по себе си не е проблем, въпросът е как ще бъде използван този програмен продукт. Това е мнението на бившия главен секретар на МВР проф. Николай Радулов и адв. Николай Хаджигенов, съобщава бТВ.„Никой не вярва на МВР и правилно не вярваме на МВР, защото по всяко време може да се инсценира арест, задържане. Сваля се цялата информация на телефона и тя остава в ръцете на БОП-а. Проблемът е, че МВР е най-големият закононарушител у нас”, посочи юристът.Според него самият софтуер не е проблем, но притеснение буди начинът, по който ще се използва. Адвокатът отбеляза, че при 90% незаконосъобразни задържания наистина всеки може да се окаже в ситуация, при която данните му да отидат в МВР. За какъв срок? Хаджигенов направи аналогия с неофициален регистър на криминалните регистрации, който съществувал в силовото ведомство, и от който нищо никога не се заличавало.Бившият главен секретар на ведомството на свой ред посочи, че базите данни в МВР не са сертифицирани и не всички от тях помнят кой е влизал и редактирал съдържание.Радулов отбеляза, че основният проблем е, че Законът за СРС позволява на практика всеки да бъде законно следен – от престъпници през техни неволни помагачи до всички, които са в обектите, използвани от първите две групи.Хаджигенов припомни и хилядите разрешения за подслушване, издадени от Владимира Янева като председател на СГС, както и подобни прояви на Сотир Цацаров от периода му като съдебен шеф в Пловдив.И двамата бяха категорични, че оправданието „борба с тероризма” е несъстоятелно когато в САЩ отменят т.нар Патриотичен акт, ограничил правата на гражданите за десетилетие без това да е довело до реален ефект.", "date": "2017.07.11", "title": "Хаджигенов: МВР е най-големият закононарушител у нас"}
{"url": "http://www.novinite.bg/articles/146903/Voenen-samolet-katastrofira-v-shtata-Misisipi", "text": "16  са загинали при катастрофата на голям товарен . Първоначално бе съобщено за осем жертви,според НОВА.Машината \"Ц 130 - Херкулес\" се разбила в северната част на щата Мисисипи. Самолетът е изпълнявал рутинна мисия.Паднал е на 300 километра от летището, от което е излетял. Причините за катастрофата не са известни.Самолетът се е разбил в близост до магистрала, но за щастие на земята няма пострадали. ", "date": "2017.07.11", "title": "Военен самолет катастрофира в щата Мисисипи"}
{"url": "http://www.novinite.bg/articles/146910/100-metrovata-skala-v-Boliviya-kandidatstva-za-statut-na-YuNESKO", "text": "\r\n100-метровата Стена на динозаврите в  ще кандидатства за статут на , съобщава бТВ.\r\nНа варовиковата стена край град Сукре са запазени близо 5000 следи от десетина видове динозаври. Мястото е известно и с най-големия отпечатък от крак на динозавър в света.\r\nПриродната забележителност позволява на посетителите да разберат какво е представлявала Земята преди около 70 млн. години. Според учените в миналото именно на това място динозаврите са се събирали, за да пият вода.\r\nСкалата е открита случайно през 60-те години при работни дейности за извличане на варовик.\r\nВ момента тя е една от най-емблематичните атракции в , посещавана от над 180 хил. души годишно.\r\n", "date": "2017.07.11", "title": "100-метровата скала в Боливия кандидатства за статут на ЮНЕСКО"}
{"url": "http://www.novinite.bg/articles/146929/Zemetresenie-raztarsi-Nova-Zelandiya", "text": "Земетресение с магнитуд 6,8 стана край Нова Зеландия, предадоха Ройтерс и ТАСС, като се позоваха на Геофизичния институт на САЩ, съобщава НОВА. Засега няма данни за пострадали хора и нанесени материални щети, нито е издадено предупреждение за вълни цунами.Силният трус е станал на дълбочина от 10 километра под океанското дъно южно от Южния остров. Епицентърът му е бил на около 200 километра северозападно от остров Окланд.", "date": "2017.07.11", "title": "Земетресение разтърси Нова Зеландия"}
{"url": "http://www.novinite.bg/articles/146911/Broyat-na-jertvite-na-navodneniyata-v-Yaponiya-se-uvelichava", "text": "Броят на жертвите вследствие на наводненията и свлачищата в югозападните части на Япония, според местните власти, достигнаха 25 души, а повече от 20 се водят безследно изчезнали, съобщи БГНЕС.Пожарната, полицията и силите за отбрана на страната продължават да търсят изчезналите граждани. Според Министерството на земята, инфраструктурата, транспорта и туризма в страната са отчетени общо 44 свлачища и наводнения в 38 участъци. Най-тежка е ситуацията в префектурите Фукуока и Оита, където преливането на реките доведе до почти пълното унищожаване на няколко по-малки села и разрушаването на пътищата и електропроводите.В центровете за евакуация все още са около 1800 души, но голям брой граждани все още са в опасност в домовете си.Обилните валежи на острова Кюшу не спират от 4 юли. Те започнаха в резултат на атмосферния фронт след тайфуна \"Нан Мадол\" и покриха за отрицателно време целия остров, включително префектурите Кагошима, Кумамото и Миядзаки. Най-силно засегнати обаче са разположените в северната част Фукуока и Оита. Според Националното метеорологично управление на Япония, дъждовете в този регион няма да стихнат до вторник. ", "date": "2017.07.11", "title": "Броят на жертвите на наводненията в Япония се увеличава"}
{"url": "http://www.novinite.bg/articles/146920/Deloto-sreshtu-Nikolaj-Nenchev-prodaljava", "text": "Софийският градски съд (СГС) ще заседава по делото срещу бившия министър на отбраната Николай Ненчев, предаде  БГНЕС.Делото в Софийски градски съд започна в края на февруари. По време на процеса се очаква да бъдат разпитани общо 23-ма свидетели.На последното заседание показания като свидетел даде и сегашният президент Румен Радев, бивш командир на Военно въздушните сили. Пред журналисти той беше категоричен, че Ненчев с действията си е „приземил“ и е поставил под заплаха съществуването на българската изтребителна авиация.Според прокуратурата, за времето от 5 май 2015 г. до 9 септември 2015 г., като министър на отбраната Николай Ненчев не е изпълнил служебните си задължения и не е осигурил авиационната безопасност и летателната годност на самолети от изтребителната авиация на ВВС на страната ни. Разследването е установило, че на 26 април 2015 г. между Министерство на отбраната и АО „РСК МИГ“ са били подписани два договора за удължаване на ресурса на 2 двигателя РД-33 с по 50 часа и ремонт и една кутия за самолетен агрегат - 2 /КСА -2/ за МиГ-29 на обща стойност 3 773 000 евро /7 388 666 лв./.Вместо да бъдат изпълнени Ненчев е казал на своя заместник – Десислава Йосифова да не предприема каквито и да било действия по изпълнението им. Същите указания останали в сила и през следващите няколко месеца.Освен това, според прокуратурата от 7 ноември 2014 г. до 29 март 2016 г. той в нарушение на военния закон не е утвърдил проект за инвестиционен разход за ремонт на агрегати и доставка на резервни части за самолети МиГ-29 и не е осигурил авиационната безопасност и летателната годност на самолетите изтребителната авиация на ВВС.От престъплението, според прокуратурата, са настъпили значителни вредни последици за Българската армия - спаднал е нальотът на пилоти на 33 часа за една година, при установен в НАТО стандарт от 180 летателни часа за година.Това е довело до опасност от тежки летателни инциденти, поради разтренираност, намаляване на броя на подготвения летателен състав и свръхнатоварване на летците, носещи бойно дежурство по Air Policing, също и невъзможност за осигуряване на подготовката на млади летци на МиГ -29. ", "date": "2017.07.11", "title": "Делото срещу Николай Ненчев продължава"}
{"url": "http://www.novinite.bg/articles/146954/Napadatelyat-na-18-godishniya-Aleks-Angelov-pod-postoyanen-arest", "text": "Съдът в Бяла остави за постоянно в ареста 32-годишния Валентин Маринов, който е обвинен за нападението над 18-годишния Алекс Ангелов. Той е подведен под отговорност за тежко умишлено деяние, за което законът предвижда 6 години затвор, предаде БГНЕС.Обвиняемият бе докаран под сериозна полицейска охрана в съдебната зала. Стана ясно, че той се е възползвал от правото си да не дава обяснения по време на досъдебното производство. Пред съда единствено е помолил мярката му да бъде променена в по-лека – домашен арест, за което е настояла и защитата му. От прокуратурата поискаха да остане за постоянно под стража, тъй като в голяма степен е доказано участието му в нападението над 18-годишния Алекс. Вследствие на инцидента младежът продължава да е в кома и в критично състояние.Според обвинението Валентин не е оказал първа помощ на Алекс и не е позволил на свидетелите на нападението да го направят, застрашавайки живота му. Мярката може да се обжалва в тридневен срок пред Русенския окръжен съд.„Аз съм удовлетворена от решението на съда, който прие изцяло доводите на прокуратурата, изложени в предложението за вземането на тази мярка за неотклонение. Имаме свидетелски показания, и то на очевидци, които са присъствали по време на инцидента и за нас по категоричен начин установяват авторството. Разследването на това дело продължава, съставен е екип от оперативни работници, „Криминална полиция“, полицейски инспектори, разследващи полицаи под ръководството на прокуратурата“, коментира наблюдаващият прокурор от Бяла Ива Христова.Мярката може да се обжалва в тридневен срок пред Русенския окръжен съд. ", "date": "2017.07.11", "title": "Нападателят на 18-годишния Алекс Ангелов под постоянен арест"}
{"url": "http://www.novinite.bg/articles/146926/ID-obyaviha-smartta-na-lidera-si", "text": "Членове на джихадистката групировка ИДИЛ обявиха смъртта на лидера си Абу Бакр ал-Багдади, съобщава НОВА.Това съобщи телевизионният канал \"Ас Сумария\", позовавайки се на местен източник в иракския провинция Ниневия.Според информацията, екстремистите са дали кратко изявление, в което потвърждават смъртта на Багдади. ", "date": "2017.07.11", "title": "ИД обявиха смъртта на лидера си"}
{"url": "http://www.novinite.bg/articles/146940/Zabranata-na-burkite-e-neobhodima-za-demokraciyata-sochi-reshenie-na-Sada", "text": "Забраната за носенето на  на обществени места е необходима за та, сочи решение на Съда по правата на човека в Страсбург, предаде НОВА.Съдът се е произнесъл по жалбите на две жени, които живеят в Белгия и които твърдят, че носенето на покривало, скриващо лицето им, е част от тяхната вяра, нуждата им от себеизразяване, свободата им и личния им живот.От 2011 г. в Белгия е в сила закон, който забранява носенето на обществени места на облекло, закриващо лицето.Съдът в Страсбуг постановява, че това ограничение не е в противоречие с правото за личните свободи и свободата на вероизповедание. Според съда въвеждането на такава забрана е целесъобразно в обществата, които желаят да запазят възможностите за съжителстване. ", "date": "2017.07.11", "title": "Забраната на бурките е необходима за демокрацията сочи решение на Съда"}
{"url": "http://www.novinite.bg/articles/146901/Termometrite-shte-dostignat-39", "text": "\r\nДнес ще е слънчево и горещо. Ще духа слаб, в Източна България до умерен вятър от изток-югоизток. Максимални температури между 33 и 39 градуса, в източните райони на страната – от 25 до 31-32, в София около 34.\r\nАтмосферното налягане е по-високо от средното за юли, през деня ще се задържи почти без промяна.\r\nИ над планините ще бъде слънчево. След обяд, главно над масивите в Западна България ще има временни увеличения на облачността, но валежи са малко вероятни. Ще духа слаб до умерен северозападен вятър. Максималната температура на височина 1200 метра ще е около 28 градуса, на 2000 метра – около 21.\r\nНад Черноморието ще бъде слънчево с до умерен вятър от изток-югоизток. Максимални температури между 25 и 28 градуса. Температурата на морската вода е 22-26. Вълнението на морето ще бъде около 2 бала.\r\nЗа  в страната е обявен жълт предупредителен код за опасно високи температури. Това са Видин, Монтана, Враца, Плевен, Ловеч, Габрово, Велико Търново, Русе, Кърджали, Хасково, Стара Загора, Пловдив, Пазарджик, София, София област, Перник, Кюстендил и Благоевград.\r\n", "date": "2017.07.11", "title": "Tермометрите ще достигнат 39"}
{"url": "http://www.novinite.bg/articles/146921/Broyat-na-umreli-delfini-narastva-vseki-den", "text": "Вече има регистрирани над 35 трупа на делфини, които са изхвърлени на брега на Черно море, като броят им продължава да нараства всеки ден, съобщава бТВ.Това заяви Атанас Русев от сдружение „Да запазим Корал”. По думите му това се случва по цялото Черноморие и зависи от посоката на ветровете и морските течения.Бумът на изхвърлени трупове през 2015 г. е между 1 и 15 август, когато са регистрирани стотици мъртви делфини, обяснява Русев. Тогава започва разследване, в което участват и експерти от Румъния.Изводите са, че смъртта на делфините е в следствие на специализиран бракониерски риболов, който се развива вътре в морето. Той се случва на бреговете на България, Румъния и Украйна. Той е високотехнологичен и носи големи печалби.Риболовът се изпълнява от специализирани морски съдове и със стотици километри дънни мрежи за калкан, които се поставят на 50 до 70 м дълбочина и в тях влизат делфините. Когато се оплетат и не успеят да излязат до пет минути, те се удавят.Бракониерите много добре знаят, че в нашето море няма никакъв контрол и това е един лесен начин за печалба, споделя още той.По думите му най-притеснителното обаче е, че максимум 5% от мъртвите делфини стигат до брега, а вътре в морето те са хиляди.От сдружението прогнозират, че между пет и десет години един от трите вида делфини в Черно море ще изчезне напълно.„В момента морето е един ресурс за разграбване пред очите на всички институции”, твърди още Русев.", "date": "2017.07.11", "title": "Броят на умрели делфини нараства всеки ден"}
{"url": "http://www.novinite.bg/articles/146961/Liderat-na-grupirovkata-Islyamska-darjava-e-martav", "text": "Бойци на \"Ислямска държава\" съобщили, че лидерът на групировката Абу Бакр ал Багдади е мъртъв. Иракските медии се позовават на местен източник в северната провинция Нинава, чийто административен център е Мосул, съобщи ДарикБойци на ИД са съобщили за гибелта на своя лидер в кратко изявление. В текста пишело, че в скоро време ще бъде обявено името на новия \"халиф\".Сирийският център за наблюдение на правата на човека заяви, че има \"потвърдена информация\", че Ал Багдади е убит, посочва Ройтерс.В средата на миналия месец руското министерство на отбраната обяви, че по предварителни данни Ал Багдади е бил убит при руски въздушен удар в Сирия в края на май. Пентагонът тогава заяви, че не разполага с данни, които да потвърдят информациите за смъртта на лидера на ИД. На 10 юни иракският премиер Хайдер ал Абади обяви, че Мосул е освободен напълно от \"Ислямска държава\". Във втория по големина град в страната обаче и днес продължават откъслечни боеве.В Стария град, където през последните дни от офанзивата се водеха най-тежките боеве, днес е имало най-малко един въздушен удар. Близо до иракските позиции паднаха минометни снаряди, изстреляни от \"Ислямска държава\", а в западната част на Стария град се чуваше интензивна стрелба.Върховният комисар на ООН по правата на човека Зеид Раад Хусейн призова иракските власти да гарантират спазването на човешките права след превземането на Мосул.Офицер от иракската армия и местни жители заявиха, че \"Ислямска държава\" междувременно почти е превзела село Имам Гарби, на около 70 км южно от Мосул.", "date": "2017.07.11", "title": "Лидерът на групировката \"Ислямска държава\" е мъртъв"}
{"url": "http://www.novinite.bg/articles/146959/Nabuko-sred-Belogradchishkite-skali", "text": "Лятната програма на открито на Софийската опера започва тази година на Белоградчишките скали с атрактивния летен фестивал под името \"Опера на върховете - Белоградчишки скали\" и се реализира по инициатива на акад. Пламен Карталов, директор на операта. /БГНЕС/Откриването е на 21 юли, петък с операта „Набуко” от Верди и хората вече бързат да се снабдят с билети за интересните спектакли, които ще продължат до началото на август т.г.Представянето ни ще се състои сред естествените декори на крепостта, заяви акад. Карталов. По време на фестивала публиката ще се наслади на оперите „Тоска\", „Мадам Бътерфлай”, „Пепеляшка\", „Лакме”, „Дон Кихот”, „Зорба Гъркът” и други сред магическата красота на Белоградчишките скали, с което преживяването ще бъде още по-вълнуващо, уточни той. Те са сред най-любимите заглавия на публиката. Билетите се продават не само в областта, но и в цяла България, дори в чужбина, осведоми ни акад. Карталов. Хората пътуват и това, което забелязахме още миналата година е, че голяма част от публиката дойде от София, допълни той.„Който иска да усети този хомогенен синтез между природните дадености на Белоградчишките скали- това бижу на природата, с шедьоврите на оперното изкуство, да заповяда”, призова акад. Карталов. Мнозина творци са се възхищавали на това уникално място и то е оставило неизбледняващи следи в тяхното изкуство, поясни той.Веднага след фестивала на Белоградчишките скали ще направим един двуседмичен сезон на река Дунав, в подножието на прекрасния видински парк и на самото площадче Бдинци във Видин, където нашият балет ще изпълни няколко спектакъла, каза акад. Карталов. А на реката, на една водна сцена- шлеп, ще изпълним операта „Мантията” от Джакомо Пучини, която много добре ще се свърже с атмосферата на историческото място. На самата крепост „Баба Вида” ще направим едно музикално приключение- „Шегобишко в Страната на чудесата” , където публика от реката през крепостта, в нея и навън ще може да направи един тур покрай тази история на композитора Георги Костов и на поета Йордан Милев.Софийската опера е най-големият културен институт у нас, с международно значение, със своя солидна творческа биография и ние се дистанцираме от мимикрията и от евтиното продаване на билети, не можем да си позволим да сме подвластни на комерсиалното, отбеляза акад. Карталов. Идеята ни е път към съвършенството, което се постига много трудно, защото държим на високите творчески критерии и на публика, която идва на специално място, за да чуе специални заглавия, точно заради нас, убеден е той. И ще повторя, че синтезът музикална драматургия и природни дадености е нашият специалитет и запазена марка, който никой не може да ни отнеме. ", "date": "2017.07.11", "title": "„Набуко” сред Белоградчишките скали"}
{"url": "http://www.novinite.bg/articles/146906/Bivsh-hotel-v-Smolyan-se-rushi-VIDEO", "text": "Срути се част от покрива на бившия хотел „Соколица” в Смолян. Парчета от конструкцията са паднали на земята, съобщава НОВА.   При инцидента няма пострадали.Покривът е паднал, след като над града се е излял проливен дъжд.   На място е направен оглед от служителите на МВР. Сградата не се поддържа от години.", "date": "2017.07.11", "title": "Бивш хотел в Смолян се руши  (ВИДЕО)"}
{"url": "http://www.novinite.bg/articles/146905/Za-policaj-veche-shte-se-uchi-ot-dete", "text": "За полицай вече ще се учи от дете. Столичното 93-то училище за първи път в България приема ученици в паралелка \"Криминалистика и криминология\", съобщава НОВА. ", "date": "2017.07.11", "title": "За полицай вече ще се учи от дете"}
{"url": "http://www.novinite.bg/articles/146909/Vse-oshte-izdirvat-mladeja-pomel-s-kola-turisti-v-Trigrad", "text": "И доброволци вече участват в издирването на 16-годишния младеж, който в събота вечерта помете със семейното „Ауди“ разхождащи се туристи в девинското село Триград, пише ДАРИК.  Вече трети ден няма следа от младежа, който живее и учи в София.   „Претърсват се местностите около селото, като в акцията са се включили доброволци и близки на момчето от Триград. Засега няма и следа от него“, коментира говорителката на полицията в Смолян Цветелина Черкезова.   Една от версиите, по които работи полицията, е, че момчето може да се е прибрало в София.   При инцидента пострадаха четирима туристи, които са настанени в болницата в Смолян. Днес една от пострадалите, ще бъде транспортирана до болница Пирогов в София, тъй като е с фрактура на таза. Между пострадалите е и 6-годишно момиче.", "date": "2017.07.11", "title": "Все още издирват младежа, помел с кола туристи в Триград"}
{"url": "http://www.novinite.bg/articles/146936/6-godini-vojna-struvat-na-Siriya-226-mlrd-dolara", "text": "Шестте години на конфликт в Сирия са опустошили инфраструктурите на страната и са довели до загуби за икономиката й от близо 226 милиарда долара. Това сочи оценката на Световната банка, която бе публикувана днес и цитирани от ДАРИК. Опустошителната война отне живота на над 320 000 души и стана причина домовете си да напуснат почти половината сирийци след избухването й през март 2011 година. Световната банка обаче отбелязва, че мащабът на разрушението е много отвъд равносметките за загиналите и разрушените инфраструктури. \"Войната в Сирия унищожава социалната и икономическа тъкан на страната\", заяви вицепрезидентът на СБ за Близкия изток и Северна Африка Хафез Ганем. \"Броят на жертвите е съкрушителен, но войната унищожава и институциите, и системите, от които се нуждаят обществата, за да функционират. Ремонтирането им ще бъде по-голямо предизвикателство от възстановяването на инфраструктурите, а това предизвикателство само нараства с продължаването на войната\", посочи Ганем.", "date": "2017.07.11", "title": "6 години война струват на Сирия 226 млрд. долара"}
{"url": "http://www.novinite.bg/articles/146917/Sauditska-Arabiya-kupuva-i-rusko-orajie", "text": "\r\n, която съвсем скоро, при посещението на Доналд Тръмп, сключи многомилиардна  със САЩ, възнамерява да се сдобие и с руско оръжие. Според информация на \"Комерсант\", в момента Москва и Рияд водят преговори. Очаква се в крайна сметка да бъде сключена сделка на стойност 3.5 млрд. долара. Двете страни дори вече са подписали предварителен договор, съобщава шефът на руската държавна корпорация \"Ростех\" Сергей Чемезов, предаде бТВ.\r\nИзискване на саудитската страна е на нейна територия да започне производство на автомати \"Калашников” и да получи достъп до някои технологии. През последните 15 години Рияд е проявявал интерес към широк спектър руска военна продукция като хеликоптери Ми-35М, танкове Т-90, бронирани коли БМП-3, зенитни ракетни системи \"Антей 2500\" и С-400 \"Триумф\".\r\nСпоред директора на \"Ростех\" саудитците са питали за оперативно-тактическия комплекс \"Искандер\". Чемезов обаче уточни по-рано, че той е в списъка с продукция, неподлежаща на износ, а Москва \"няма намерение да прави изключение за тях\". Дали ще се стигне до сделка, вероятно ще стане ясно до края на годината, когато крал Салман ал Сауд ще се срещне с Владимир Путин в Москва.\r\n", "date": "2017.07.11", "title": "Саудитска Арабия купува и руско оръжие"}
{"url": "http://www.novinite.bg/articles/146932/Oficialno-Mosul-e-osvoboden-ot-IDIL", "text": "Напълно е освободен иракският град Мосул, който три години бе държан от терористичната групировка ИДИЛ, съобщава НОВА.Това обяви официално иракският премиер Хейдар ал Абади, който е главнокомандващ въоръжените сили на страната. „Великата победа на Ирак бе изкована от герои, много от които загинаха или бяха ранени в хода на боевете“, цитира го телевизия „Ас Сумария“.Северният град Мосул е вторият по големина град в Ирак. ", "date": "2017.07.11", "title": "Официално Мосул е освободен от ИДИЛ"}
{"url": "http://www.novinite.bg/articles/146908/Bager-zatisna-italianec", "text": "\r\n53-годишен италианец и 5-годишно дете се намират в тежко състояние след инцидент с  в село до град Симитли, предаде БГНЕС. Към 20:45 ч. снощи италианецът Мауро, който живее в Брежани, е извършвал изкопни работи в имота си със своя багер. Работата му наблюдавало любопитно 5-годишно съседско дете. \r\nЗа да му покаже как се работи, Мауро качил хлапето в а, но преминавайки по наклон машината се обърнала и затиснала и двамата. На място са били извикани веднага аварийно-спасителния отряд на пожарната, полиция и линейка.\r\nИталианецът се е отървал само с множество фрактури на левия крак. Той е бил настанен в настанен в в ортопедията на \"МБАЛ Благоевград\". 5-годишното момче обаче е изпаднало в клинична смърт. След кратък престой в частната болница в Благоевград, детето е транспортирано в полунощ в шокова зала в столичния \"Пирогов\". Инцидентът се изяснява от полицията.\r\n", "date": "2017.07.11", "title": "Багер затисна италианец"}
{"url": "http://www.novinite.bg/articles/146937/Lili-Ivanova-s-evropejsko-turne", "text": "Едни от най-престижните зали на три големи европейски града ще посрещат почитателите на най-голямото име в българската поп музика. На 1 септември в Созопол Лили Иванова, което след финала му на 25 октомври в зала 1 на НДК продължава извън границите на България, съобщава бТВ.По време на всички концерти Лили ще изпълнява най-големите си хитове и, разбира се, песните от най-новия си безименен албум, който излезе преди броени дни и в някои от магазините вече е изчерпан. На сцената с Лили ще бъдат музикантите Ангел Дюлгеров (китари и цигулка), Огнян Енев (пиано, тромпет, саксофон), Веселин Веселинов-Еко (бас китара и контрабас), Росен Ватев – ударни, и Орлин Цветанов – цигулк", "date": "2017.07.11", "title": "Лили Иванова с европейско турне"}
{"url": "http://www.novinite.bg/articles/146922/Vlado-Placentata-Nyama-svideteli-i-dokazatelstva-che-sam-udaril-lekarkata", "text": "Не е вярно, няма доказателства, че съм ударил лекарката. Това каза пред bTV Владимир Стоянов, който беше арестуван за побой над акушер-гинеколог в „Шейново” на 1 юли.Съдът го остави в ареста с мотива, че е обществено опасен.Според събраната до момента информация мъжът е станал агресивен, след като д-р Албена Гагова отказала да му предостави плацентата на новороденото му дете. Случилото се доведе до протести на медици и пациенти в цялата страна.Защитната теза на Стоянов е, че няма свидетели и доказателства, че той е нанесъл ударите.", "date": "2017.07.11", "title": "Владо Плацентата: Няма свидетели и доказателства, че съм ударил лекарката"}
{"url": "http://www.novinite.bg/articles/146952/Biologichno-unishtojenie-v-svetoven-mashtab", "text": "Шестото масово изчезване на животински видове от Земята протича по-бързо, отколкото се смяташе по-рано, равнявайки се на „биологично унищожение“ на дивия живот на планетата, предупреждават учени. /БГНЕС/Разновидността и популациите на над 30% от животните с гръбнак – риби, птици, амфибии, влечуги и бозайници, постепенно намаляват, показва първото мащабно проучване на тези тенденции в световен мащаб.„Става въпрос за биологично унищожение, случващо се в световен мащаб“, смята проф. Родолфо Дирсо от Университета в Станфорд, който е и съавтор на изследването.Според анализа, който маркира обитанията и популациите на над 27 000 животински вида, тревожен е и проблемът с обитаемата зона на различните животни. В него се посочва, че бозайниците са загубили най-малко една трета от първоначалния си хабитат. В същото време 40% от тях – сред които носорози, орангутани, горили и много големи котки, оцеляват на едва 20% или по-малко от териториите, които преди са били техен дом.Но загубата на биоразнообразие в последно време е увеличила темповете си. „Няколко вида бозайници, които са били в относителна безопасност преди едно или две десетилетия, сега са застрашени“, включително гепарди, лъвове и жирафи, се казва в проучването.В световен мащаб масовото измиране на животни – което е шестото поред за последните половин милиард години, е най-тежкото за три четвъртит от живота на планетата Земя, включително и периода на динозаврите, станали жертва на метеоритен удар преди 66 млн. години.В момента средно на година изчезват по два вида гръбначни животни. Най-тежко е положението при тропическите региони, където темповете на масово измиране са най-бързи. В Южна и Югоизточна Азия едрите видове бозайници са загубили над четири пети от своите исторически разновидности.Проучването също разкрива, че половината от броя бозайници, които някога са живеели на планетата, вече ги няма – загуба, която според авторите е „огромна ерозия на най-великото биологично разнообразие в историята на Земята“.Според тях обаче няма място за съмнения на какво се дължи негативната тенденция, а именно на постоянно разширяващия обитанията си човек. Броят на хората по света се е увеличил с над два пъти от 1960 г. до 7,4 млрд. За сметка на увеличаващата се човешка популация в момента в дивото са останали само 20 000 лъва, по-малко от 7000 гепарда, 500 до 1000 гигантски панди и около 250 суматрански носорога.Основни причини за изчезването на дивите животни е загубата на местообитания, прекомерната им консумация, замърсяването, инвазивните видове, болестите, както и лова в случая на видове като лъвовете, носорозите, слоновете и други големи животни, търсени заради различни части на телата им. ", "date": "2017.07.11", "title": "Биологично унищожение в световен мащаб"}
{"url": "http://www.novinite.bg/articles/146918/Problem-s-vodata-i-v-Silistrensko", "text": "\r\nНитрати над нормата са били открити в питейната вода в Силистра, показват данни на Регионалната здравна инспекция (РЗИ). Те са резултат от проверки в селата Искра и Попина. Неотговаряща на изискванията за качество вода е установена и в обществени селски чешми в селата Богданци, Дичево и Искра, а в село Малък Преславец и наличие на ешерихия коли пише ДАРИК.\r\nДадени са предписания до кметовете да уведомят населението. В пет от осем проверени плувни басейна в района отклонения се забелязват при амоняк, окисляемост и нитрити. Издадени са предписания за привеждане на качеството на водите в съответсвие с изискванията, а кметовете са длъжни да уведомят населението. Временно е бил спрян от експлоатация и покрития плувен басейн в Силистра. \r\n", "date": "2017.07.11", "title": "Проблем с водата и в Силистренско"}
{"url": "http://www.novinite.bg/articles/146939/Turciya-postigna-sporazumenie-s-Gazprom", "text": "Турция постигна споразумение с \"Газпром\" за финансирането на строителството на газорпвода \"Турски поток\" на нейна територия. Това съобщава РИА Новости, позовавайки се на генералния директор на турската държавна тръбопроводна компания Botas Бурхан Йозджан. Според агенцията той е съобщил това по време на 22-я Световен петролен конгрес в Истанбул. \"Вече се договорихме с тях по този въпрос. Не можа да ви съобщя цифри – в какво процентно съотношение ще работим\", заявява още той.По думите му, \"процесът за получаване на разрешение за втората тръба на \"Турски поток\" продължава в положителна посока, няма никакви подводни камъни\". Той отговаря и на въпроса на РИА \"Новости\" за това в кой район на Турция се очаква извеждането на газопровода на сушата, предаде .\"Беше постигната договореност, входът да бъде в Тракия (европейската част на Турция), в района на Къйъкьой (Мидия – бел.ред.) и независимо от различните слухове, промени няма. Засега не може да се каже дали входът ще е около населеното място или в изключителна близост, тъй като инженерните дейности продължават\", обясни Йозджан. На практика това означава, че изходната точка на газовата тръба на сушата ще бъде на около 35 км по права линия от българската граница при Резово.", "date": "2017.07.11", "title": "Турция постигна споразумение с \"Газпром\""}
{"url": "http://www.novinite.bg/articles/146942/Balgariya-na-85-to-myasto-po-Pravo-na-sobstvenost", "text": "За 2017 година България получава резултат от 4,8 точки (от 10 точки) и се нарежда на 85-о място от 127 страни в класирането за международния индекс \"Право на собственост\", разработван от Алианс \"Право на собственост\". Това съобщава Институтът за пазарна икономика, партньор на Алианс \"Право на собственост\", пише ДАРИК. Докладът измерва и как защитата на правото на собственост влияе върху благосъстоянието. При съпоставката на резултатите от индекса и икономическото представяне на различните държави се забелязват сериозни разлики. Държавите са разделени на пет групи (квинтили) според резултата си в индекса. Първенците в класацията, т.е. първите 20 процента от включените държави се радват на 13 пъти по-висок доход на глава от населението (в паритет на покупателната способност) в сравнение със страните на дъното - последните 20 на сто от включените държави. В допълнение, анализът показва, че по-добрата защита на правото на собственост води до повече предприемачество, по-ниско неравенство, по-висока икономическа свобода, по-голямо гражданско участие и по-голяма сигурност, посочват от ИПИ.  В тазгодишното издание на индекса България отбелязва ново дъно, пишат от института. Резултатът на страната намалява и вече не достига и половината от възможните максимални точки. Спрямо миналата година резултатът на страната намалява с 0,2 точки, но в класацията България пада с 19 места. Намалението в точките не е толкова голямо, но предвид ниската база, особено за европейска държава, поддържането на това изключително незадоволително ниво на защитата на правото на собственост е стряскащо. В същото време драстичното пропадане в класацията показва, че докато в България нищо не се променя, другите държави подобряват защитата на правото на собственост, отчитат от ИПИ.  България е изпреварена дори от страни като Мали, Доминиканската република, Кения, Хондурас и Замбия.Най-ниски продължават да са резултатите в областта на правната и политическа среда, доказвайки за пореден път, че в  липсват независимост на съдебната власт, върховенство на закона, политическа стабилност и контрол над корупцията.В областта на правото на физическа собственост нараства индикаторът за достъп до заеми. Това подобрение обаче следва възстановяването на пазара, а не е следствие от някакви усилия на управляващите. Защитата на правото на интелектуална собственост е с най-висок резултат в рамките на трите изследвани сфери - 5,2 от максималните 10 точки. Въпреки това, тази оценка е доста по-ниска от резултата на страната в тази сфера преди 8-9 години.", "date": "2017.07.11", "title": "България на 85-то място по \"Право на собственост\""}
{"url": "http://www.novinite.bg/articles/146947/Plovdivska-baba-dala-12-000-leva-na-telefonni-izmamnici", "text": "70-годишна пловдивчанка е измамена по схемата \"съдействие на полицията\", разделяйки се със сумата от 12 000 лева, съобщиха от ОД на МВР, цитирани от НОВА.Жената получила телефонно позвъняване в петък от непознат, който се представил за разследващ полицай. Той обяснил, че работи по престъпления, свързани с неправомерни парични транзакции и разполага с информация, че извършителите ще изтеглят и от нейната банкова сметка.По време на разговора \"мнимият\" служител на реда поискал от възрастната жена да изтегли наличните си пари от банката и да му ги предостави временно, до залавяне на престъпниците. Убедена, че помага на полицията, същия ден тя изпълнила дадените указания и оставила 12 000 лева под пейка в градинка до ПУ \"Паисий Хилендарски\". Едва в понеделник разбрала, че е станала обект на телефонни измамници и подала сигнал във Второ РУ. По случая е образувано досъдебно производство. ", "date": "2017.07.11", "title": "Пловдивска баба дала 12 000 лева на телефонни измамници"}
{"url": "http://www.novinite.bg/articles/146943/Detetopostradalo-ot-bager-e-v-reanimaciyata", "text": "Детето, което пострада при инцидент с багер в благоевградско село, е било транспортирано в \"Пирогов\" в съзнание, информира Дарик говорителят на болницата Мария Пойразова, пише ДАРИК.  Момчето бе затиснато от багер, който се преобърна в частен имот в село Брежани снощи. Освен 4-годишното момче, пострада и мъж. 53-годишен италианец, който от няколко години живее у нас, извършвал изкопни работи на отводнителен канал в частен имот. Работата му наблюдавало съседско дете.За да му покаже как се работи, мъжът качил малчугана в багера, но преминавайки по наклон, машината се обърнала и затиснала и двамата. Веднага пристигнали  спасителни екипи. Мъжът има фрактури на единия крак и е настанен в благоевградска болница, а детето е транспортирано в \"Пирогов\"От болницата информират, че то и към момента е в съзнание и е контактно. Настанено е в Детската реанимация на лечебното заведение, където му се правят редица изследвания.", "date": "2017.07.11", "title": "Детето,пострадало от  багер, е в реанимацията"}
{"url": "http://www.novinite.bg/articles/146953/EP-V-Balgariya-ima-visok-risk-za-nezavisimostta-na-jurnalistite", "text": "Независимо изследване, представено пред депутати от Европейския парламент, посочва България като страна в риск заради концентрацията на медийна собственост и политически контрол над редакционната политика, съобщава бТВ. Резултатите от проучването бяха представени пред евродепутатите от Комисията по граждански свободи. България беше посочена като високорискова страна за медийната независимост заедно с Гърция, Унгария и Италия. Изследването се казва „Мониторинг на медийния плурализъм“, отнася се за 2016 година, съфинансирано е от ЕС и обхваща всички държави-членки, плюс още няколко балкански страни. „Основното е да се защити работата на журналистите и медийната независимост“, заяви пред комисията Пиер Луиджи Парку – директор на Центъра за медиен плурализъм във Флоренция. По 3 от изследваните показатели в България има висок риск за независимостта на журналистите – концетрация на собственост, отстраняване на конкуренцията чрез придобиване на различни по вид медийни организации и влияние на собствениците и рекламодателите върху редакционното съдържание.", "date": "2017.07.11", "title": "ЕП: В България има висок риск за независимостта на журналистите"}
{"url": "http://www.novinite.bg/articles/146914/Zapochva-voennoto-uchenie-Saber-Guardian-2017", "text": "Многонационално учение Saber Guardian - 2017 е планирано да се проведе в периода от 11 до 20 юли 2017 г., на територията на България, Унгария и Румъния. Учението се ръководи от Командването на Сухопътните войски на САЩ в Европа и в него ще участват около 25 000 военнослужещи от 23 съюзнически и партньорски държави. /БГНЕС/Ученията от серията „Saber Guardian“ са многонационални и се провеждат ежегодно от 2013 г. в Черноморския регион като част от Програмата за съвместно обучение на Европейското командване на Въоръжените сили на САЩ (USEUCOM), съобщиха от Министерството на отбраната. През 2017 г. Saber Guardian ще бъде най-мащабното учение в сравнение с проведените досега. Целта е да се повиши оперативната съвместимост на страните-участници и да се демонстрира решителност и готовност за действие в подкрепа на сигурността и стабилността в Черноморския регион.Българските въоръжени сили ще участват в многонационалното учение Saber Guardian - 2017 с около 4000 души от състава на Съвместното командване на силите, видовете въоръжени сили и техните подчинени формирования, Служба „Военна полиция“, Военномедицинска академия, дирекции от Щаба на отбраната и Министерството на отбраната и други специализирани държавни структури.В рамките на стартиращото днес учение на територията на нашата страна ще се проведат: учение на силите за специални операции Black Swan -2017, въздушно-десантно учение Swift Response - 2017; тактическо учение с бойни стрелби Eagle Sentinel - 2017, учение на военни формирования на Сухопътните войски Peace Sentinel - 2017 и тактическо учение на формирования за противовъздушна отбрана и авиационни формирования Shabla - 2017. ", "date": "2017.07.11", "title": "Започва военното  учение  „Saber Guardian“ - 2017"}
{"url": "http://www.novinite.bg/articles/146944/Ruski-voenni-inspektori-v-Balgariya", "text": "Руски инспектори ще проверят обекти на територията на България от 10 до 13 юли в рамките на Виенската конвенция за мерки за укрепване на доверието и сигурността. Това заяви началникът на руския Център за намаляване на ядрения риск Сергей Рижков, предаде БГНЕС.\"От 10 до 13 юли руска група инспектори планира да извърши проверка на посочен район на територията на България в рамките на реализиране на Виенската конвенция от 2011 година\", казва Рижков, чиито думи се цитират на интернет страницата на Министерството на отбраната на РФ.Той отбеляза, че целта е \"да се определи обхватът на военните операции, извършвани в рамките на определения район или липсата на военна дейност, която подлежи на предварително уведомяване\". Проверката ще обхване около 18 хиляди квадратни километра.Програмата на посещението включва посещение на полигони и брифинг, на който руските инспектори ще получат информация за военни дейности и за планирани от България съвместни учения (със САЩ и Сърбия) „Мирен страж – 17” от 10 до 20 юли. ", "date": "2017.07.11", "title": "Руски военни инспектори в България"}
{"url": "http://www.novinite.bg/articles/146955/Opasni-detski-biskviti-na-pazara", "text": "\r\nБългарската агенция по безопасност на храните изтегля от а детски био  с вкус на ябълка, марка \"Белкорн\", с партиди: L164802/29.11.2017 и L171905/12.05.18. Бисквитите са спрени от реализация заради наличието на акриламид над допустимите стойности. Незабавно след получаване на съобщението по Системата за бързо оповестяване за храни и фуражи /RASFF/, БАБХ предприе действия по изтеглянето на засегнатия продукт.Партида L164802/29.11.2017 г. е разпространена в търговската мрежа в периода от март до май 2017 г., а почти цялата партида L171905/12.05.2018 г. е налична в склада фирмата получател.\r\nПо предписание на Агенцията фирмата получател в България е уведомила всички свои клиенти за изтеглянето на горепосочените партиди. Публикувана е и информация на интернет страницата на фирмата и са поставени съобщения на магазините на фирмата за изтегляне на нотифицираните продукти. Приканваме потребителите, закупили такива продукти, по възможност да ги върнат в търговския обект, от който са ги закупили.\r\n", "date": "2017.07.11", "title": "Опасни детски бисквити на пазара"}
{"url": "http://www.novinite.bg/articles/146941/Kriza-v-otnosheniyata-mejdu-SASht-i-Rusiya", "text": "Москва може да изгони 30 американски дипломати като ответна мярка срещу конфискуването на руска дипломатическа собственост в САЩ. /БГНЕС/  Това съобщи вестник „Известия“, позовавайки се на източници в руското Министерство на външните работи.Предвижда се също арест на обекти на американска собственост в Русия.Руската страна е принудена да предприеме такива мерки заради решението на Вашингтон да не връща собствеността на руското посолство, което е под арест от миналия декември. Вашингон арестува тази собтвеност миналата година по подозрения, че Русия е извършвала хакерски атаки срещу американски институции.Този въпрос не беше решен и на срещата между президентите Путин и Тръмп в Хамбург. На срещата САЩ не представиха план за регулиране на дипломатическата криза.Според източника, решението на САЩ принуждава Русия да отговори реципрочно – да върне около 30 американски дипломати, работещи в Русия, и да въведе ответни санкции спрямо американската собственост в Русия. Москва не би искала да предприема подобни мерки, но и не може да остави без отговор неприятелските действия на Вашингтон, отбеляза още източникът.„Има предварителна договореност за среща между зам-министъра на външните работи Сергей Рябков и първия зам-държавен секретар Томас Шенън. Ако компромис не бъде постигат и на нея, ще ни се наложи да предприемем подобни мерки“, каза източникът.В Москва разбират, че кризата е оставена в наследство от администрацията на предишния президент Обама, но и Доналд Тръмп не направи необходимото за нейното регулиране. ", "date": "2017.07.11", "title": "Криза в отношенията между САЩ и Русия"}
{"url": "http://www.novinite.bg/articles/146916/Sreshta-na-chetiri-ochi-mejdu-Radev-i-Vuyanovich", "text": "Днес и утре президентът Румен Радев ще бъде на посещение в Черна гора по покана на президента Филип Вуянович, съобщиха от прессекретариата на държавния глава./БГНЕС/В Подгорица държавният глава Румен Радев ще проведе среща „на четири очи“ със своя черногорски колега Филип Вуянович, след което двамата президенти ще ръководят пленарните разговори на делегациите на двете държави. В рамките на визитата си в Черна гора президентът Радев ще проведе срещи с министър-председателя Душко Маркович и с председателя на Скупщината Иван Брайович.На 13 юли по покана на президента на Италианската република Серджо Матарела българският държавен глава ще бъде на посещение в Рим. Президентите на България и Италия ще направят преглед на двустранните отношения, търговско-икономическото сътрудничество, както и партньорството на двете държави в ЕС и НАТО.", "date": "2017.07.11", "title": "Среща „на четири очи“ между Радев и  Вуянович"}
{"url": "http://www.novinite.bg/articles/146946/Zagubata-na-NDK-bila-nad-3-mln-lv", "text": "Натрупаната загуба на НДК за първите пет месеца на тази година била над 3 млн. лв. Това каза министърът за Българското председателство на Съвета на ЕС през 2018 г. Лиляна Павлова по време изслушването ѝ на заседанието на Комисията за НДК, предаде „Фокус“. Министър Павлова обясни, че в търговското дружество има тенденция за загуби.я посочи, че е изискала актуалния бизнес план, инвестиционния план, оздравителния план на дружеството и правилата на работата на Съвета на директорите. „До датата, в която бях принципал на дружеството, такива документи не ми бяха предоставени“, заяви Павлова.По думите ѝ вторият пакет с проблеми, които е идентифицирала в НДК, са били по отношение на обществените поръчки.", "date": "2017.07.11", "title": "Загубата на НДК била над 3 млн. лв"}
{"url": "http://www.novinite.bg/articles/146963/Kuvejt-SASht-i-Velikobritaniya-prizovaha-za-regulirat-krizata-v-Persijskiya-zaliv", "text": "Кувейт, САЩ и Великобритания призоваха Катар и настроените срещу него страни от Персийския залив да се придържат към диалога и да регулират кризата в региона във възможно най-скоро време. Това се посочва в тристранното изявление, което бе публикувано броени часове преди държавният секретар на САЩ Рекс Тилърсън да посети емирството. /БГНЕС/От днес започва визитата на Рекс Тилърсън в Кувейт, Катар и Саудитска Арабия, където той ще се срещне с лидерите на държавите от Персийския залив. Най-вероятната причина за четиридневната обиколка е решаването на създалия се дипломатически спор между Катар и редица държави от Персийския залив и Северна Африка, които обвиняват Доха в подкрепа на тероризма и близки връзки с Иран. ", "date": "2017.07.11", "title": "Кувейт, САЩ и Великобритания призоваха за регулират кризата в Персийския залив"}
{"url": "http://www.novinite.bg/articles/146930/Nova-plenarna-zala-v-sgradata-na-bivshiya-partien-dom", "text": "Новата пленарна зала за депутатите трябва да е готова август 2018 г. Днес медиите видяха как протичат строително монтажните работи по преустройството на зала „Света София” в сградата на бившия партиен дом, предаде БГНЕС.Ремонтът започна на 31 октомври 2016 г. и би трябвало да завърши в срок – в края на август догодина, каза инж. Николай Бациев от дирекция „Управление на собствеността”.Новата пленарна зала предвижда 270 места за народни представители. Предвидени са и официални ложи за патриарх, президент и вицепрезидент, разположени симетрично от двете страни на президиума, ложи за официални гости, чуждестранни гости и представители на дипломатически корпус и журналисти.Бъдещата пленарна зала е амфитеатрално разположена. 12 реда са депутатски банки, като денивелацията между най-долния и най-горния ред е 1,70 метра. Широчината на банките ще бъде около 90 см. В дъното има президиум, на който са разположени председателстващите, малко под тях са местата на премира и министрите.Предвиденото остъкляване на покрива е с достатъчна степен на шумоизолираност, удароустойчивост, здравина и светлопропускливост и осигурява максимално постигане на естествено осветление и комфорт за работа през целия ден.Във вътрешния двор се изгражда самостоятелна пристройка, която осигурява пряк достъп до етажите на пленарната зала.В началото на юни месец 2016 г. Народното събрание обяви обществена поръчка за тотален ремонт на бившия Партиен дом на стойност 24 000 000 лв., с ДДС. По-късно обаче се оказа, че това е само малка част от средствата, които ще отидат за “новия дом” на депутатите. Двайсетина дни по-късно администрацията на парламента обяви обществена поръчка и за строителен надзор на стойност 280 000 лв., без ДДС.Местенето на депутатите под стъклен похлупак, което ще излезе минимум 25 млн. лв., ще е за сметка на държавния бюджет.Първоначално очакванията бяха, че преместването на парламента ще се случи преди средата на 2018 година, но това ще стане, след като България поеме за шест месеца ротационното председателство на Европейския съюз.", "date": "2017.07.11", "title": "Нова пленарна зала в сградата на бившия партиен дом"}
{"url": "http://www.novinite.bg/articles/146934/Dachich-izrazi-sajalenie-ot-priznavaneto-na-Republika-Makedoniya-pod-nejnoto-konstitucionno-ime", "text": "Сръбският вицепремиер и министър на външните работи Ивица Дачич отново изрази съжаление от признаването на Република Македония от страна на Сърбия под нейното конституционно име, съобщава БГНЕС.\"Лично смятам, че Сърбия направи грешка преди 20 години ,когато призна Скопие под неговото конституционно наименование Република Македония. Това нещо не бе коректно спрямо Гърция\", каза Дачич след срещата с гръцкия външен министър Никос Коцияс в Атина.\"Скопие винаги е имал отрицателно отношение по въпроса за Косово и Метохия...Те признаха независимостта на Косово и гласуваха за приемането му в ЮНЕСКО\", каза още Дачич.Според него властите в Белград няма да предприемат действия, които ще дестабилизират региона, защото \"Сърбия, за разлика от други народи, няма териториални претенции към Гърция\". По време на разговорите той е обсъдил мигрантската криза, отношенията с Турция, проблемите с великоалбанския национализъм и споровете около името на Бившата югославска република Македония. ", "date": "2017.07.11", "title": "Дачич изрази съжаление от признаването на Република Македония под нейното конституционно име."}
{"url": "http://www.novinite.bg/articles/146956/Dogovor-za-dobrosasedstvo-s-Makedoniya", "text": "Постигнатият компромис е добра основа за подписването на договора за добросъседство с България, заяви македонският външен министър Никола Димитров. /БГНЕС/Той каза това на пресконференция с намиращия се в Скопие държавен секретар в германското Министерство на външните работи Михаел Рот.В отговор на въпрос за подготвяния договор Никола Димитров отвърна, че още е рано да се обявят подробности от договора. „Огласяването на точните формулировки сега може да повлияе на консултациите. Това, което мога да кажа е, че македонската и българската страна се ръководеха от началото от тезата, че „ако те унищожа, ще унищожа и себе си“. Постигнатият компромис е добра основа да бъде подписан договора и ние и България с горда и изправена глава ще го подпишем. Има още три седмици до посещението на премиера Бойко Борисов, предстоят и някои стъпки, в рамките на които трябва да се информира правителството и другите политически актьори, след като да бъде информирана и обществеността“, изтъкна македонският външен министър.„Новото правителство предприе множество мерки, които трябва отново да създадат доверие, между другото с Гърция, но и с България, заяви на свой ред германският дипломат също в отговор на зададен въпрос. Сигурен, че македонското правителство ще работи и занапред за намаляване на напрежението и изграждане на доверие. Доколкото ръката е протегната, аз очаквам от другата страна да стисне тази протегната ръка. Никой извън Македония и извън Гърция не разбира този спор (за името), който изцяло е абсурден. Историята трябва да си остане история и трябва да вървим задно към бъдещето. Германия е готова да помогне в тази посока“, увери гостът. ", "date": "2017.07.11", "title": "Договор за добросъседство с Македония"}
{"url": "http://www.novinite.bg/articles/146924/Dvojni-standarti-prilagani-ot-golemite-distributori-na-hrani", "text": "През юни, екип от специалисти от румънското Министерство на земеделието, Службата за безопасност на храните (ANSVSA) и Националния орган за защита на потребителите (ANPC) взеха проби от няколко магазина в Холандия, Германия и Белгия за сравнително проучване на качеството на храната. /БГНЕС/Румънските специалисти са били в Маастрихт (Холандия), Аахен (Германия) и Брюксел (Белгия) и са взели 29 проби от продукти като месо и млечни продукти, консервирана риба и шоколад от магазини на Lidl, Kaufland и Delhaize. Същият брой проби е събран от магазините в Румъния.съобщи Министерството на земеделието.След това пробите бяха представени за сравнителен анализ на Института по хигиена и ветеринарно обществено здравеопазване в Букурещ, принадлежащ на ANSVSA.Пробите са взети от магазини в трите страни, след като румънският земеделски министър Петре Дая изпрати писмо до колегите си от Холандия, Германия и Белгия в началото на април.Представители на Министерството на земеделието, ANSVSA и ANPC създадоха работна група в края на февруари, която отговаря за проверката на възможните двойни стандарти, практикувани от търговците на дребно в хранително-вкусовата промишленост. На първия етап групата анализира 175 хранителни продукта въз основа на информацията, която производителите / дистрибуторите пишат върху етикетите на продуктите.След като бъдат направени всички тестове, Министерството на земеделието ще изготви окончателен доклад за сравнителното проучване, който ще бъде оповестен.В края на март тази година, след подобни действия в Чехия, Унгария и Полша, омбудсманът започна разследване на качеството на храните, продавани в Източна Европа, в сравнение с това в западни страни. Трите страни са посочили възможни двойни стандарти, прилагани от големите дистрибутори на храни, които могат да продават по-нискокачествена храна в Източна Европа.Преди няколко дни земеделският министър Румен Порожанов съобщи, че еврокомисарят по правосъдие и потребителите Вера Йоурова вече работи по казуса за двоен стандарт при храните в Западна и Източна Европа.Последните проучвания, подкрепени от правителствата на Унгария, Словакия и Чехия, показват, че много продукти, продавани с идентични опаковки, са с по-високо качество в по-богатите съседни страни от Европейския съюз.Констатациите накараха София миналия месец да проведе собствени тестове. Българската агенция за безопасност на храните (БАБХ) потвърди, че има несъответствия при най-малко седем от общо 31 продукта, закупени от едни и същи хранителни магазини в България, Германия и Австрия. ", "date": "2017.07.11", "title": "Двойни стандарти прилагани от големите дистрибутори на храни"}
{"url": "http://www.novinite.bg/articles/146933/Bez-zadrastvaniya-v-Burgas", "text": "Край на летните  в Бургас. Днес се очаква да бъде пуснато движението по улица „Крайезерна” в града, съобщава НОВА.Реконструкцията включва две допълнителни платна към вече съществуващите две, както и две кръгови кръстовища, нова канализация и водопровод.Целта е да се отклони основният транзитен поток за Южното Черноморие, който идва от София.Властите се надяват, че новият път сериозно ще облекчи трафика, защото той ще изведе автомобилния поток за Южното Черноморие извън централната градска част. ", "date": "2017.07.11", "title": "Без задръствания в Бургас"}
{"url": "http://www.novinite.bg/articles/146948/Glavniyat-prokuror-Ima-narusheniya-na-prokurori-po-jalbi-sreshtu-razsledvan-za-ubijstvo", "text": "„По разпореждане на градския прокурор на София Емилия Русинова беше извършена проверка на всички преписки, досъдебни производства, жалби и молби, постъпвали от бившата съпруга на Стефан Станев, нейната сестра и нейната майка”, съобщи главният прокурор Сотир Цацаров, Стефан Станев е обвиняем за това, че на 23 юни в апартамент в София е убил приятелката си Виола, съобщава НОВА.„Проверката на прокуратурата е завършила с доклад, който съдържа информация за слабости и нарушения на прокурори. Установени са и пропуски в работата на служители на МВР и затова докладът ще бъде изпратен на министъра на вътрешните работи”, съобщи Цацаров и добави: „Проверката е установила 5 преписки, водени в Софийската районна прокуратура,  по една от преписките е образувано досъдебно производство. Става дума за жалба, която е подадена 16 май 2017 година до 3-то районно управление от сестрата на бившата съпруга. Самата закана за убийство е осъществена от Стефан Станев на 13 май”.„По случая са разпитани  много свидетели, назначена е психиатрична експертиза, която трябва да установи дали обвиняемият Стефан Станев има някакво заболяване”, съобщи от своя страна  градският прокурор на София Емилия Русинова.„Надяваме се към 30 септември да можем да приключим разследването и в Софийския градски съд да бъде внесен обвинителния акт”, уточни Русинова. ", "date": "2017.07.11", "title": "Главният прокурор: Има нарушения на прокурори по жалби срещу разследван за убийство"}
{"url": "http://www.novinite.bg/articles/146957/Balgariya-i-Saveta-na-ES-2018", "text": "Категорично не стои въпросът за отнемането на българското председателство. Това каза Министър Лиляна Павлова за Българското председателство на Съвета на ЕС 2018, предаде БГНЕС.Такава процедура няма, такава процедура не съществува. „Аз лично това го квалифицирам в категорията фалшиви новини. На България няма и не може да бъде отнето председателството, подчерта Павлова.Тя е сред изслушваните днес трима представители на изпълнителната власт във комисията, която е за установяване на факти и обстоятелства при разходването на средства, предоставени целево на НДК за подготовка на българското председателство на съвета на Европейския съюз.Тя посочи, че българското председателство не е НДК и неговият ремонт. България е избрала да бъде Брюкселско базирано председателство. Това, обясни Павлова, означава, че общо над 1500 заседания на брой ще бъдат провеждани в Брюксел, в Люксембург и Страсбург. „В България ще бъдат проведени една среща на високо ниво, 12 неформални срещи на министрите и около 30 заседания на високо ниво в рамките на т. нар. министерски конференции и други, и съпътстващи работни групи и подготвителни конференции около 200 на брой”, каза Павлова.По-късно и пред журналисти тя обясни, че всички срещи ще бъдат проведени там, където са планирани първоначално – в Брюксел, Люксембург, Страсбург и София. ", "date": "2017.07.11", "title": "България и Съвета на ЕС 2018"}
{"url": "http://www.novinite.bg/articles/146962/Merkel-za-svobodna-targoviya-mejdu-ES-i-SASht", "text": "Германският канцлер Ангела Меркел поиска на възобновяване на преговорите за споразумение за свободна търговия между Европейския съюз и Съединените американски щати (TTIP). Това каза тя по време на бизнес конференция в Мюнхен, съобщи БГНЕС.\"Трансатлантическото споразумение за мен e на дневен ред\", каза ръководителката на германското правителство. \"Новата администрация на САЩ е готова за такива преговори\", каза тя.\"Отворените пазари предлагат икономически ползи за всички страни\", заяви Меркел. Според нея, този, който пречи на свободната търговия, „вреди на себе си”.Преговорите за TTIP бяха почти спрени заради силна съпротива, особено от страна на европейските фермери, които се страхуват от конкуренцията на американския агробизнес. ", "date": "2017.07.11", "title": "Меркел за свободна търговия между ЕС и САЩ"}
{"url": "http://www.novinite.bg/articles/146938/Sirijskite-bejanci-se-zavrashtat-v-Severna-Siriya", "text": "Според Анадолската агенция броят на сирийските бежанци, завърнали се в Джераблус, Северна Сирия, достигна 44 643 души ./БГНЕС/Градът бе прочистен от влиянието на ислямските джихадисти през август 2016 г., а в началото на септември започна обратният поток през граничния пункт Каркамъш, заяви директорът на миграционната служба в Газиантеп Октай Бахчеджи.Желаещите да се завърнат в Джераблус преминават през процедури и получават разрешителни от губернатора на турската провинция, която граничи със Сирия. Обратната миграция стана възможна след операцията „Щит на Ефрат“ на турските въоръжени сили в Северна Сирия, основана на признатото на международно равнище право на страната на самоотбрана и дейности за ликвидирането на терористичната опасност, особено от страна на ДАЕШ /Ислямска държава/. В рамките на операцията главните цели бяха крайграничните райони на Турция да бъдат прочистени от терористите, да се обезпечат доставките на хуманитарни помощи и да се окаже подкрепа на международната антитерористична коалиция.Днес започна дислокация на военно-транспортни средства към границата със Сирия, 6 автоколони достигнаха провинция Килис, където броят на бежанците е над 2 пъти по-голям от този на местното население. Целта на дислокацията е да бъдат подсилени подразделенията на турските въоръжени сили по границата.Войната в Сирия започна през март 2011 г., когато мирни протестни демонстрации прераснаха във въоръжен конфликт, след като военните откриха огън по цивилните.По данни на ООН в хода на конфликта загинаха над 400 000 души, над 10 млн. души бяха принудени да изоставят домовете си, а 4,8 млн. намериха убежище извън пределите на Сирия. /БГНЕС", "date": "2017.07.11", "title": "Сирийските бежанци се завръщат в Северна Сирия"}
