{"url": "https://www.novinite.bg/articles/166574/V-Haskovsko-ostavat-bez-avtobusen-transport", "text": "Хиляди хора от Хасково и околните населени места остават без автобусен превоз.Причината - протест на превозвач заради промяна в транспортната схема, пише ТОП новините.От автобусната фирма спират да изпълняват всички маршрути, които включват близо 30 населени места. Те настояват за оставката на кмета на Хасково.В тяхна подкрепа и други фирми ще спрат автобусите си, включително и част от линиите до другите градове в областта.", "date": "2018.10.29", "title": "В Хасковско остават без автобусен транспорт"}
{"url": "https://www.novinite.bg/articles/166590/Remonti-ogranichavat-trafika-na-mesta-v-stranata", "text": "Ремонт затруднява движението по пътя София - Перник през Владая. Заради ремонтни дейности ограничение на трафика има по магистрала „Тракия“ от км 56 до км 57, както и по пътя Белово-Пазарджик.Продължава ремонтът на пътя София - Перник. Работата по 900-метровата отсечка от гара Владая до разклона за Горно Драгичево започна в събота, а от четвъртък - 25 октомври, се ремонтират 600 м в участъка от четирилентовото платно при местността Черния кос до входа на с. Владая. Общо по двата участъка ще се обновят 1,5 км от пътя. От днес трафикът преминава двупосочно в едно платно и се регулира със светофар.От 21.00 ч. на 2 ноември до 5.00 ч. на 3 ноември и в двата участъка ще се работи през нощта и тогава движението ще бъде напълно спряно. Трафикът ще бъде насочен по магистрала „Люлин“.Ограничено е движението в изпреварващата лента на магистрала „Тракия“, в посока Бургас от км 56 до км 57. До 16.00 ч. днес автомобилите ще се движат в активната лента, поради ремонтни дейности.Ремонтират се и отсечката от пътя Белово - Пазарджик между км 172 и км 187, от пътя Панагюрски колони - Панагюрищте от км 66 до км 70, както от село Петрич до село Поибрене от км 16 до км 22. Предвижда се ремонтните работи по асфалтовата настилка и банкетите в тези участъци да приключи до 17.00 ч. днес, а дотогава трафикът ще преминава поетапно в една лента. Движението се регулира с пътни знаци.Продължават ремонтите на виадукти и мостови съоръжения по магистралите „Тракия“ и „Хемус“.Шофьорите могат да получат информация за актуалната пътна обстановка на интернет страницата на Агенция „Пътна инфраструктура“, както и денонощно на тел. 0700 130 20.", "date": "2018.10.29", "title": "Ремонти ограничават трафика на места в страната"}
{"url": "https://www.novinite.bg/articles/166591/Samozapalil-se-v-dvijenie-mikrobus-ogranichava-dvijenieto-po-AM-Hemus", "text": "Временно е променено движението по автомагистрала “Хемус” – посока София заради самозапалил се в движение микробус. Екипите на Главна дирекция “Пожарна безопасност и защита на населението” веднага са се отзовали на сигнала и пожарът вече е овладян, пише Няма пострадали при инцидента. Движението в посока София при 65 км на автомагистралата е временно ограничено, докато бъде почистен участъка. Трафикът се отбива при пътен възел Джурово, а връщането на магистралата става при виадукт „Разлив“.", "date": "2018.10.29", "title": "Самозапалил се в движение микробус ограничава движението по АМ \"Хемус\""}
{"url": "https://www.novinite.bg/articles/166593/Stolichna-obshtina-podkrepya-startirashtite-predpriyatiya-po-evropejski-standart", "text": "Днес, 29 октомври, беше открита конференцията “Технологии и цифров единен пазар: възможности и предизвикателства”. Събитието се провежда в Гранд хотел София и ще засегне основни проблеми, свързани с цифровизацията, киберсигурността и увеличаването на работните места в тази сфера, пише Кметът на София Йорданка Фендъкова в словото си за откриване на конференцията изтъкна факта, че СО е развила програма, подкрепяща стартъпите в София. Това на практика е уникална финансова схема, която позволява общинския гаранционен фонд да финансира стартиращите бизнеси в СО. Вече има 20 подадени бизнес проекти, споделя Агенция Фокус.Не пропусна да отбележи, че в столицата вече функционира лаборатория за иновации, която съдейства за усъвършенстване предприемаческите и дигитални умения на младежите от 15 до 29 годишна възраст.", "date": "2018.10.29", "title": "Столична община подкрепя стартиращите предприятия по европейски стандарт"}
{"url": "https://www.novinite.bg/articles/166589/Spipaha-nelegalna-improvizirana-benzinostanciya-v-Sofiya", "text": "Служители на ГДНП предотвратиха случай на незаконна продажба на гориво в столицата, съобщиха от МВР. Действията, осъществени от служители на „Икономическа полиция“ в ГДНП, стартирали след като засекли, че зад столичен магазин 55-годишен налива гориво с бензинов пистолет от един товарен автомобил в друг. При проверката станало ясно, че в багажника на товарната кола е монтиран резервоар с вместимост над 1000 литра и прибори за точене. Обектът бил запазен до пристигане на служители на Агенция „Митници“ и на Изпълнителната агенция „Автомобилна администрация“, пред които мъжът не е представил необходимите документи за търговия с горива и превоз на опасни товари.В хода на разследването било установено, че товарният автомобил е на фирма, собственост на 31-годишен мъж, а 55-годишният бил нает на работа от преди ден, без трудов договор. От монтирания резервоар, зареден с дизелово гориво, са били захранени още няколко коли, като клиентите плащали по-късно лично на собственика на фирмата. На място служители на Централното митническо управление са иззели течността от монтирания резервоар. Съставени са протокол за извършената проверка и акт за констатираните нарушения. Служителите на Изпълнителна агенция „Автомобилна администрация“ на място са съставили два акта – за превозван опасен товар от пътно превозно средство, без да е обозначено и снабдено със съответните противопожарни средства, както и за това, че водачът не е имал нужната правоспособност да извършва подобен превоз.", "date": "2018.10.29", "title": "Спипаха нелегална импровизирана „бензиностанция“ в София"}
{"url": "https://www.novinite.bg/articles/166584/Organizaciya-na-dvijenieto-zaprovejdaneto-na-ritual-panihida-Arhangelova-zadushnica", "text": "От 08.00 часа на 04.11.2017 г. до приключване на мероприятието се забранява престоят и паркирането на пътни превозни средства по ул. „Каменоделска” в района пред Военни гробища с изключение на автомобилите на гостите.", "date": "2018.10.29", "title": "Организация на движението запровеждането на ритуал панихида Архангелова задушница"}
{"url": "https://www.novinite.bg/articles/166587/Bremenna-jena-postrada-pri-katastrofa-v-Plovdiv", "text": "Бременна жена е пострадала при тежка катастрофа в Пловдив тази сутрин.На кръговото кръстовище до Пловдивския панаир лек автомобил отнел предимството на друга кола. При удара е пострадала бременна жена от второто превозно средство. Тя се возела на задната седалка. На място са се отзовали 4 полицейски екипа и линейка. Пострадалата е откарана в болница, като в момента й правят обстоен преглед. Полицията разследва инцидента.", "date": "2018.10.29", "title": "Бременна жена пострада при катастрофа в Пловдив"}
{"url": "https://www.novinite.bg/articles/166594/MVR-preduprejdava-za-opasnost-ot-pojari", "text": "За последните 11 дни в страната са погасени 1721 пожара, от които 1474 в сухи треви, стърнища, храсти и горска растителност, съобщават от МВР, като предупреждават, че остава опасността от пожари. Продължаващите нехарактерни за сезона високи температури са предпоставка за увеличаване на риска от възникване и бързо разпространение на пожари в природата.  С цел избягване на сериозни инциденти и за опазване на гората и имуществото на хората, е важно да бъдат спазвани правилата за пожарна безопасност. От Главна дирекция \"Пожарна безопасност и защита на населението\" (ГДПБЗН) призовават да не се използва открит огън за почистване на суха тревна растителност. Експертите съветват при използването на огън за битови нужди да бъдат предприети всички превантивни действия и пожаробезопасни изисквания – начин на изграждане на огнището, обезопасяването му, подготовка на уреди и материали за първоначално пожарогасене и най-вече съобразяване с метеорологичните условия.Основни правила за пожарна безопасност:- недопустимо е изхвърлянето на недоизгасени кибритени клечки и угарки от цигари в горима и леснозапалима среда;- всички моторни превозни средства, които влизат в горите или извършват селскостопанска дейност, трябва да са технически изправни, с уредба, недопускаща отделянето или изхвърлянето на искри;- преди да запалите огън – уверете се, че не е ветровито, че имате достатъчни количества вода или други подръчни средства за гасене;- не оставяйте огъня без наблюдение, а накрая внимателно го изгасете;- не допускайте паленето на огън от деца или възрастни хора, които не са в състояние да контролират горенето и гасенето при реална опасност от пожар;- разчистването на сухи треви и отпадъци в горски участъци трябва да става чрез извозването им на определените за това места, а не чрез изгаряне;- забранено е унищожаването на сухи клони и отпадъци чрез изгаряне на място в горски участъци и в земеделски земи, забранено е паленето и опалването на стърнищата.", "date": "2018.10.29", "title": "МВР предупреждава за опасност от пожари"}
{"url": "https://www.novinite.bg/articles/166595/Hrani-s-iztekal-srok-sa-sahranyavani-s-godini-v-sklada-na-firma-Elis-vav-Veliko-Tarnovo", "text": "Храни с изтекъл срок на годност са били съхранявани с години в склада на фирма \"Елис\" във Велико Търново. Това стана ясно по време на днешното заседание в Районния съд по делото, в което търговецът обжалва глоба от четири хиляди лева, наложена от Агенцията по безопасност на храните. ", "date": "2018.10.29", "title": "Храни с изтекъл срок са съхранявани с години в склада на фирма \"Елис\" във Велико Търново"}
{"url": "https://www.novinite.bg/articles/166600/Vlak-ubi-dete-v-Ruse", "text": "Тринайсетгодишно момче загина, след като беше блъснато от влак в Русе. Това съобщиха от полицията в крайдунавския град, цитирани от „24 часа“.Сигнал за инцидента е постъпил в 13:35 ч. днес.Детето е било блъснато на около 100 метра от ж.п. спирката на Товарна гара от композиция на бърз влак, идващ от Варна и отиващ към гара \"Разпределителна\" в крайдунавския град.Предстои оглед на мястото на инцидента.", "date": "2018.10.29", "title": "Влак уби дете в Русе"}
{"url": "https://www.novinite.bg/articles/166580/Na-1-noemvri-startira-akciya-Zima", "text": "На 31 октомври (сряда) от 11:00 часа в сградата на Главна дирекция \"Национална полиция\" на адрес гр. София, бул. Александър Малинов №1 ще се проведе пресконференция за началото на Акция \"Зима\" 2018. На нея ще присъстват началникът на отдел \"Пътна полиция\" при Главна дирекция \"Национална полиция\" комисар Росен Рапчев, председателят на Съюза на българските автомобилисти (СБА) инж. Емил Панчев, представители на Българския Червен кръст и други.Акция \"Зима\" ще стартира на 1 ноември 2018г. От тази дата ще бъдат засилени и проверките от екипите на \"Пътна полиция\" на територията на цялата страна. Униформените ще следят доколко автомобилите са подготвени за управление при зимни условия. Ще се проверяват изправността на фаровете, чистачките, устройствата за почистване на стъкла, гумите и др., като при констатирани нарушения контролните органи ще налагат санкции. Важно е водачите да се дооборудват и с резервна гума, антифриз, незамръзваща течност за почистване на стъклата, лопатка и др.В първите 10 дни от кампанията (01-11 ноември) всички автомобилисти ще могат да проверят напълно безплатно готовността на своя автомобил за зимния период във всеки пункт на СБА в страната, както и в сервизите на Мото-Пфое. По системата \"Отворени врати\" в рамките на обявеното работно време ще се предоставят безплатна проверка на фаровете и състоянието на гумите на автомобила. Шофьорите ще получат и консултации за чистачки, зимни течности и др.", "date": "2018.10.29", "title": "На 1 ноември стартира акция „Зима“"}
{"url": "https://www.novinite.bg/articles/166583/Provejdaneto-na-koncert-promenya-dvijenieto-v-stolicata", "text": "От 18:00 до 22:00 часа на 06.11.2018 г. се забранява движението и разрешава паркирането на пътни превозни средства в крайна дясна лента на двете пътни платна на бул. \"Асен Йорданов\" между бул. \"Шипченски проход\" и \"Площад на авиацията\", без да се засягат спирките на масов градски транспорт.", "date": "2018.10.29", "title": "Провеждането на концерт променя движението в столицата"}
{"url": "https://www.novinite.bg/articles/166565/Sofijskata-onkologiya-s-nov-lazer-za-lechenie-na-rak", "text": "В Университетската болница за лечение на онкологични заболявания (УСБАЛО) вече имат нов апарат за лечение на рак на простатата и пикочната система, информира Според специалистите от болничното заведение това е първият толкова висок клас лазер, не само у нас, но и в цяла Източна Европа. Специалната апаратура е дарена на онкологичната болница в София от посолството на Кувейт в България.Пациентите с тежки заболявания у нас ще получат възможност да се лекуват по най-съвременния безкръвен начин чрез този лазер.Официалното представяне на новата апаратура е днес – 29 октомври в Клиниката по урология на лечебното заведение, информират от УСБАЛО.", "date": "2018.10.29", "title": "Софийската онкология с нов лазер за лечение на рак"}
{"url": "https://www.novinite.bg/articles/166578/Zatvaryat-republikanski-pat-v-Troyansko-zaradi-remont-na-jp-prelez", "text": "Поради ремонт на железопътен прелез в междугарие Ловеч-Троян, по път от републиканската пътна мрежа (железопътен прелез при \"Гара Добродан\"), ще бъде спряно движението на пътни превозни средства през прелеза, съобщават от пресцентъра на Община Троян. Ще бъде осигурен и обозначен обходен временен път на трошенокаменна настилка за времето и в зоната на ремонта - от 17 часа на 29 октомври до 17 часа на 1 ноември. Ремонтът цели смяна на съществуващата прелезна настилка от дървени траверси с еластична,пише Новини.бг", "date": "2018.10.29", "title": "Затварят републикански път в Троянско заради ремонт на жп прелез"}
{"url": "https://www.novinite.bg/articles/166570/Dneven-horoskop-za-ponedelnik", "text": "Трябва да се погрижите за финансовите си проблеми. Кога, ако не сега? Имате нужната енергия, за да разрешите всички проблеми по възможно най-добрия начин. Не го отлагайте.  Предстои ви един страхотен ден. Вашата положителна енергия е заразна. Ще се запознаете с много нови хора и ще прекарате много приятен ден с близките и приятелите си. Днес можете да се гордеете с остър ум. Използвайте го, за да постигнете напредък в работата или поне да впечатлите близките си. Днес помните факти и цифри много лесно, възползвайте се.  Вижте повече ", "date": "2018.10.29", "title": "Дневен хороскоп за понеделник"}
{"url": "https://www.novinite.bg/articles/166562/Aresti-za-korupciya-v-Sofiya-Kyustendil-i-Pleven", "text": "Прокурори и следователи извършват следствени действия в Държавната агенция за българите в чужбина по разследване срещу престъпна група за подкупи. Петър Харалампиев е председател на агенцията, информираОт спецта претърсват и изземват документи и обискират лица от София, Плевен и Кюстендил.Според непотвърдена информация вече има задържани лица по подозрения за корупция при получаване на българско гражданство.", "date": "2018.10.29", "title": "Арести за корупция в София, Кюстендил и Плевен"}
{"url": "https://www.novinite.bg/articles/166597/Tejka-katastrofa-zatvori-na-patya-Ruse-Byala", "text": "Двама души са загинали, а един е ранен при тежка катастрофа, станала снощи по пътя Русе – Бяла. Това съобщи началникът на сектор \"Пътна полиция\" в Русе главен инспектор Михаил Манов. Сигналът за инцидента е подаден малко след 21,30 часа. На около девет километра преди Русе БМВ със софийска регистрация, управлявано от 43-годишен мъж, навлиза в лентата за насрещно движение и се блъска челно в \"Мерцедес\" със силистренска регистрация, шофиран от младеж на 24 години. При удара са починали двамата водачи. \"Най-вероятната причина е несъобразената скорост с релефа на местността, хоризонталната крива и навлизане в лентата за насрещно движение\".Инспектор Манов обясни, че мястото на инцидента се характеризира с концентрация на произшествия, като от началото на годината са регистрирани 135 катастрофи с 65 ранени и седем загинали. ", "date": "2018.10.29", "title": "Тежка катастрофа затвори  на пътя Русе – Бяла"}
{"url": "https://www.novinite.bg/articles/166588/Unikalen-final-reshi-pobeditelyat-na-Evropejskiya-turnir-po-bouling-v-Sofiya", "text": "Европейският шампион Матиас Ветерберг от Швеция стана победител в 9-то издание на „София Интернешънъл Оупън”, който завърши малко след полунощ в Joy Station- Студентски град. Скандинавският шампион победи в големия финал за титлата Гаетан Муверу от Франция с 286 на 206 точки. Ветерберг направи изключителна игра на полуфинал, където записа резултат от 2020 точки и директно се класира за последната среща. Муверу трябваше да се справи с финландския топ състезател Пири Пухаринен и го направи по трудния начин 234 на 233 точки.След тази инфарктна игра французинът си заслужи мястото да играе с Ветерберг за титлата в София, но шведа беше невероятен и закономерно си тръгна с големия чек от България. Пухаринен победи Максим Окоров от Русия за третото място с 214 на 213 точки. Четирима наши състезатели достигнаха до финалните серии в Топ 54, като с най- предно класиране завърши Мехмет Кая- 14 място. Христо Георгиев стана 24-и, Диан Динев – 39-и , а Николай Петров- 52-и. В наградния фонд влезе и най-добрата ни състезателка Марина Стефанова, която се класира трета при жените под чертата. Деветото издание на „ София Интернешънъл Оупън” завърши с традиционното тържество на което всички финалисти според класирането си получиха паричните си премии от наградния фонд , който беше 55 000 евро. „ С всяка изминала година турнирът става много силен и оспорван. Получихме поздравления от всички участници за организацията и най-вече условията в залата. Постарахме се всичко да е перфектно и най-вече намазването на 20-те състезателни писти между всички серии на игра. Няма да губим много време и започваме да работим по 6-то издание на Balkan challenge, което ще бъде догодина отново в Joy Station и с награден фонд от 30 000 евро. Много трудно е да бъдеш домакин на турнир от толкова висока категория, защото изискванията са сериозни и трябва да покрием всички критерий”, сподели организаторът Елвира Бахарова. На завършилия турнир „ София Интернешънъл Оупън” участваха 227 състезатели от 23 държави.", "date": "2018.10.29", "title": "Уникален финал реши победителят на Европейския турнир по боулинг в София"}
{"url": "https://www.novinite.bg/articles/166573/Romi-biha-policai-v-Maglij", "text": "Цигани биха полицаи в Мъглиж. Пострадали са петима служители на реда. Жандармерията влезе в ромската махала, съобщи БНТ.Около 18.00 часа в неделя служители на МВР - Стара Загора и Дирекция \"Жандармерия\" са започнали специализирана полицейска операция в квартал в град Мъглиж. Целта на операцията е била задържане на лица, които по-рано през деня са оказали съпротива при извършване на проверка и в резултат е пострадал служител на РУ - Казанлък.Най-вероятно става дума за задържане на издирваните лица, които са оказали съпротива на полицията при незаконната гонка с каруци край Казанлък.Задържан е един от извършителите, но при изтегляне от квартала група лица са започнали да хвърлят камъни по колоната от полицейски автомобили. Нанесени са щети по автомобили на МВР - Стара Загора и травми в областта на крайниците на петима служители на МВР. Това е наложило по отношение на нападателите да бъдат употребени физическа сила и помощни средства. Произведени са и няколко изстрела във въздуха. Ситуацията е овладяна и общественият ред е възстановен.Пострадалите полицаи са обслужени амбулаторно в ЦСМП - Казанлък. Те са с повърхностни наранявания и няма опасност за живота им. Операцията продължава и в момента. Полицейското присъствие в град Мъглиж е засилено.", "date": "2018.10.29", "title": "Роми биха полицаи в Мъглиж"}
{"url": "https://www.novinite.bg/articles/166582/Ustanoviha-narusheniya-v-povecheto-grobishtni-parkovo-v-oblast-Lovech", "text": "Проверка на регионалната здравна инспекция в Ловеч е установила, че много от гробищните паркове в областта са в лошо състояние, предаде ТОП новините.За установените нередности са издадени предписания за отстраняването им, посочи д-р Нели Спахийска от здравната инспекция в Ловеч:\"Терените са покрити с висока тревна растителност, храсти, дървета и почти няма достъп до самите гробни места. Като отидеш в съответния гробищен парк, ти просто не можеш  да влезеш защото то няма алеи\".Секретарят на общината Даниела Цанова потвърди, че  гробищата не са в задоволително състояние: \"Ще се опитаме в рамките на бюджета на общината да ги почистим и приведем в ред.  Ангажимент на Общината е поддържането на основните алеи, грижата за самите гробни места е задължение на близките на покойника\".Кметовете ще бъдат санкционирани, ако не изпълнят предписанията до кроя на ноември.", "date": "2018.10.29", "title": "Установиха нарушения в повечето гробищни парково в област Ловеч"}
{"url": "https://www.novinite.bg/articles/166571/Arestuvani-sa-nyakolko-slujiteli-na-Agenciyata-za-balgarite-v-chujbina", "text": "Специализираната прокуратура разследва Държавна агенция за българите в чужбина по подозрения в корупция. Това съобщиха от пресцентъра на Прокуратура на Република България.Днес следователи от СО - СП на Специализирана прокуратура извършват процесуално-следствени действия на адреси в София, Кюстендил и Плевен.Правят се претърсвания и изземвания, обиски на лица и разпити на свидетели в рамките на образувано досъдебно производство за извършени престъпления по чл. 321, 301, 308, 282 НК. Разследването е свързано с дейността на Държавна агенция за българите в чужбина (ДАБЧ).По непотвърдена информация са арестувани няколко човека от Агенцията. От прокуратурата и МВР нито потвърждават, нито отричат сред тях да е и председателят на агенцията Петър Харалампиев. Сигналът, по който е започнал разследването, е за издавани фалшиви документи за български произход. В сградата на Агенцията в София, освен екипи на МВР и прокуратурата, има и служители от Комсиията за борба с корупцията.", "date": "2018.10.29", "title": "Арестувани са няколко служители на Агенцията за българите в чужбина"}
{"url": "https://www.novinite.bg/articles/166608/Ivan-Geshev-potvardi-Zadarjan-e-predsedatelyat-na-DABCh", "text": "Зам.-главният прокурор Иван Гешев лично потвърди, че част от ръководството на агенция за българите в чужбина (ДАБЧ) е задържано. Сред арестуваните е председателят Петър Харалампиев, както и главният секретар.„Към този момент се работи с над 20 лица. Задържано е част от ръководството на ДАБЧ, включително и председателят и главният секретар. Работи се със зам.-председателя“, сподели Гешев, цитиран от \"Фокус\".„Разследването продължава и към момента и не е в интерес да даваме повече подробности. Повече могат да бъдат казани най-рано в сряда. Касае се за наказателно досъдебно производство, наблюдавано от Специализираната прокуратура, с което работим с колегите от КПКОНПИ\", допълни още зам.-главният прокурор.", "date": "2018.10.29", "title": "Иван Гешев потвърди: Задържан е председателят на ДАБЧ"}
{"url": "https://www.novinite.bg/articles/166581/Prokopiev-shte-sadi-Balgariya-v-Strasburg", "text": "Обърнал съм се към Съда по правата на човека заради действията на Комисията за отнемане на имуществото, съобщи Иво Прокопиев в предаването \"Тази сутрин” по bTV. Делото е преминало етапа за допустимост и ще се гледа, каза той.Прокурорската проверка за сделката с \"Каолин\", която беше огласена миналата седмица, не е включена в иска му, защото е нова, обясни той.По думите му обвинението срещу него за пране на пари е нелепо и никога няма да го внесат в съд.\"Виждате какво се случва с обвинението за EVN – четири пъти съдът го връща, защото не може да разбере каква е причинноследствената връзка между това, което се твърди от прокуратурата и хората, които са обвинени”, посочи като пример Прокопиев.По думите му е много важно мътната вода в приватизацията да се отдели от чистата. Според Прокопиев  \"Каолин” е обратното на това, което се случва в \"Полимери”.\"\"Каолин\" е работещо предприятие, собственост в момента на световно известна фирма и от едно фалирало навремето предприятие сега е в основата на цял керамичен клъстер с много преки и косвени ефекти върху икономиката”, заяви той.Прокопиев смята, че огласяването на повдигането на обвинението на прокуратурата е направено нарочно сега, като конкретна причина е последният брой на издавания от него вестник \"Капитал\" с материали за т.нар. \"дупка на Гергов\" във Варна и други.\"Съвпадението с акциите срещу Баневи са нарочно търсен ефект – да съберат двата сюжета заедно. Това което излиза над чертата обаче е тоталната, груба и незаконна атака срещу всички независими медии в България. Това, което се случва на мен, не е прецедент, има преследвания срещу издателите на вестник \"Сега” и \"Клуб Z”. Нека за тези разследвания, свързани с медиите да бъде провлечен международен прокурор или поне международни наблюдатели”, призова Иво Прокопиев.", "date": "2018.10.29", "title": "Прокопиев ще съди България в Страсбург"}
{"url": "https://www.novinite.bg/articles/166592/Otlojiha-deloto-za-konfiskaciyata-na-imushtestvoto-na-Bratya-Galevi", "text": "Окръжният съд в Кюстендил отложи днес делото за конфискация на имущество на т.нар.братя Галеви за 16 ноември. Делото е заведено от Комисията за отнемане на незаконно придобито имущество срещу Ангел Христов и Пламен Галев, техните съпруги и контролираните от тях дружества и е по реда на Закона за отнемане в полза на държавата на имущество, придобито от престъпна дейност. Искът е на обща стойност 4 250 189 лева и касае луксозни автомобили, недвижими имоти и дялове от фирми. Причина за отлагане на днешното заседание стана отсъствието на представителя на съпругата на Ангел Христов. Съдът счете, че така тя се лишава от правото си на защита, предаде БНР. Припомняме, Пламен Галев и Ангел Христов са в неизвестност от 2012 година, след като влезе в сила присъдата им по наказателно дело за организиране и ръководене на престъпна група.", "date": "2018.10.29", "title": "Отложиха делото за конфискацията на имуществото на \"Братя Галеви\""}
{"url": "https://www.novinite.bg/articles/166598/Merkel-Otteglyam-se-ot-post-sled-2021-godina", "text": "Германският канцлер Ангела Меркел потвърди, че няма да претендира за поста председател на кабинета на министрите на следващите парламентарни избори в страната през 2021 година. Тя заяви това в понеделник на пресконференция в Берлин, съобщава ТАСС.„Четвъртият мандат като канцлер ми е последен“, отбеляза Меркел. „През 2021 година няма да бъда кандидат за длъжността канцлер и няма да претендирам за място в Бундестага“. „Казвам го за протокола – аз въобще повече няма да заемам длъжности в политиката“, добави тя. Меркел потвърди също, че повече няма да издига кандидатурата си за длъжността председател на Християндемократическия съюз. „На следващия конгрес на ХДС през декември няма да претендирам за длъжността председател (на партията)“, заяви тя, като посочи, че се отстранява от дискусиите за неин приемник на поста лидер на ХДС. При това Меркел изрази готовност изцяло да изпълнява функциите на глава на правителството, независимо от предстоящото й освобождаване на председателския пост в ХДС. „Готова съм и за напред да работя на длъжността канцлер (до 2021 година)“, отбеляза тя.Меркел добави, че след края на управлението си няма намерение да заем политически постове.", "date": "2018.10.29", "title": "Меркел: Оттеглям се от пост след 2021 година"}
{"url": "https://www.novinite.bg/articles/166596/Prokuraturata-v-Kardjali-poiska-po-stroga-prisada-za-ubieca-na-7-godishnata-Damla", "text": "Прокуратурата в Кърджали поиска по-строга присъда за убиеца на 7-годишната Дамла. Детето беше умъртвено в дома си в Момчилград в края на миналата година. Магистратите протестираха пред Апелативния съд в Пловдив решението на Кърджалийския окръжен съд, с което обвиняемият Мехмед Хасан беше осъден на 23 години затвор, след като призна вината си. Сега искането е за още 6 години затвор, обяви говорителят на прокуратурата Димитрина Делчева, като обясни мотивите за това:\"Обществената опасност на деянията е изключително висока, пострадала е малолетна, престъплението е извършено по особено мъчителен за пострадалата начин, детето се е намирало в безпомощно състояние, деянието е било извършено, за да се прикрие противозаконното влизане в дома на пострадалата\", посочи говорителят на прокуратурата в Кърджали Димитрина Делчева.", "date": "2018.10.29", "title": "Прокуратурата в Кърджали поиска по-строга присъда за убиеца на 7-годишната Дамла"}
{"url": "https://www.novinite.bg/articles/166609/Rusiya-e-zapochnala-podgotovkata-za-novata-sreshta-mejdu-Putin-i-Tramp", "text": "Русия обяви, че е започнала подготовката за нова среща между президента Владимир Путин и американския му колега Доналд Тръмп. Двамата ще разговарят на 11 ноември в Париж по време на тържествата по случай 100 години от края на Първата световна война. ", "date": "2018.10.29", "title": "Русия е започнала подготовката за новата среща между Путин и Тръмп"}
{"url": "https://www.novinite.bg/articles/166601/Izgrajdaneto-na-kanal-zatvarya-tri-ulici-promenyat-se-avtobusni-spirki", "text": "Три улици в София ще останат затворени за движение от 30 октомври до 9 ноември т. г., съобщават от Центъра за градска мобилност. Причината е изграждането на уличен канал по ул. „Обелски път, бул. „Ломско шосе” и ул. „Лазарица”.  От утре се забранява влизането по северната половина от пътното платно на ул. „Обелски път”, в отсечката от ул. „Илия Георгов” до бул. „Ломско шосе”.Автомобилите ще се движат само по южната половина от пътното платно на ул. „Обелски път”в същия участък. От 30.10.2018 г. до 09.11.2018 г. се забранява влизането на камиони по  ул. „Обелски път” в участък от ул. „Илия Георгов” до бул. „Ломско шосе”, пише Ще има и промени в маршрутите и движението на градския транспорт. От сутринта – 4.30 ч. на вторник до полунощ на 9 ноември с нови маршрути ще са: Автобусни линии №№ 30 и 31, – в посока ж.к. „Обеля” – от бул. „Ломско шосе” надясно по ул.107, надясно по ул. „Илия Георгов”, наляво по ул. 115, надясно по ул. 8 (в обратна посока по ул. 9 и ул. 102), наляво по ул. „Акад. Димитрий Лихачов”, надясно по бул. „Панчо Владигеров”, надясно по маршрута на автобусни линии №№ 26 и 150 до обръщателното колело в ж.к. Обеля 1, двупосочно.Закриват се спирките на автобуси 30 и 31 – спирки с код 0681 и 0678 „жк “Обеля2” и  с код 0871 и 0874 „кв. “Обеля”.Автобусна линия N2 ще се движи, както следва: (към Обеля) от бул. „Ломско шосе” наляво по ул.107, надясно по ул. „Илия Георгов”, наляво по ул. 115, надясно по ул. 8 (в обратна посока по ул. 9 и ул. 102), надясно по ул. „Акад. Димитрий Лихачов” до обръщателното колело в кв. „Обеля”, двупосочно.За маршрута на автобусна линия N2 се закриват следните спирки: кодове 1792 и 1793 „УЛ. 2“ и  кодове 6240 и 6241 „Метростанция Обеля”.Водачите по автобусна линия N2 ще спират на всички съществуващи автобусни спирки впроменения участък на маршрута, с изключение на двупосочна спирка с кодове 0173 и 2676 „БЛ. 245 Ж.К. „ОБЕЛЯ-2“ и спирка с код 1815 „УЛ. 9“ (в посока ж.к. „Студентски град”).", "date": "2018.10.29", "title": "Изграждането на канал затваря три улици, променят се автобусни спирки"}
{"url": "https://www.novinite.bg/articles/166560/Sedmicata-zapochva-sas-slance-i-temperaturi-do-28", "text": "Днес ще бъде предимно слънчево, над Западна България с разкъсана средна и висока облачност. В сутрешните часове на отделни места в котловините и около водните басейни ще има ниска слоеста облачност или мъгла. Ще продължи да духа слаб до умерен югозападен вятър. Максималните температури ще са предимно между 23° и 28°.Над планините ще бъде предимно слънчево. По-значителна облачност ще има над масивите от Западна България, но ще остане почти без валежи. Ще духа силен, по най-високите върхове временно и бурен югозападен вятър. Максималната температура на височина 1200 метра ще е около 17°, на 2000 метра – около 10°.Над Черноморието ще е предимно слънчево. Ще духа умерен юг-югозападен вятър. Максимални температури на въздуха: 20-22°. Температурата на морската вода е 17-18°. Вълнението на морето ще бъде 1-3 бала.", "date": "2018.10.29", "title": "Седмицата започва със слънце и температури до  28°"}
{"url": "https://www.novinite.bg/articles/166585/Angela-Merkel-nyama-da-se-kandidatira-za-lider-na-HDS", "text": "Германският канцлер Ангела Меркел няма да се кандидатира за председател на Християндемократичния съюз, съобщават източници от партията, информира нашият кореспондент в Германия Мария Стоянова. Конгресът на партията е през декември. Тогава се очакваше Меркел да поиска да бъде преизбрана. Тя винаги е заявявала, че за нея председателството на партията и канцлерският пост вървят заедно.След изборите в провинция Хесен, управляващите партии в Германия започват дебати за по-нататъшната си политическа стратегия. Провинция Хесен е една от най-богатите провинции в Германия, а най-големият й град - Франкфурт на Майн, е финансовият център на континентална Европа.Там сега и християн-, и социал-демократите претърпяха двуцифрени загуби на гласове.Подробностите - в обедните новини от кореспондента ни в Германия Мария Стоянова.", "date": "2018.10.29", "title": "Ангела Меркел няма да се кандидатира за лидер на ХДС"}
{"url": "https://www.novinite.bg/articles/166563/Promyana-na-dvijenieto-po-patya-Pernik-Sofiya", "text": "Променят пропускателния режим по пътя Перник – София през  заради ремонтни дейности. От днес 29 октомври до 1 ноември преминаването на превозни средства ще се осъществява в едно платно двупосочно, а регулирането му ще е  чрез светофарна уредба. Очаква се това сериозно да затрудни движението в района.Започна ремонтът на трасето от гара “” до разклона за Горно Драгичево, пише Участъкът ще бъде затворен изцяло в нощта на 7 срещу 8 ноември. Трафикът ще бъде насочен по АМ „Люлин“.", "date": "2018.10.29", "title": "Промяна на движението по пътя Перник – София"}
{"url": "https://www.novinite.bg/articles/166564/Uchenici-pochistiha-pametni-plochi-v-Sofiya", "text": "Учениците от Националната гимназия за древни езици и култури (НГДЕК) в столицата почистиха паметните плочи на народните будители.Младежите събраха листата от гробовете на Пейо Яворов и неговата любима Лора Каравелова, почистиха от бурени паметника на Алеко Константинов и подрязаха храстите около гроба на Сирак Скитник. Това, което води те от НГДЕК е уважението към народните ни будители, без които ще загубим посоката си като общество, информраМладежите поднесоха и цветя на надгробните им паметници по случай Деня на народните будители – 1 ноември.", "date": "2018.10.29", "title": "Ученици почистиха паметни плочи в София"}
{"url": "https://www.novinite.bg/articles/166577/Stachka-na-letishte-Zaventem-v-Bryuksel", "text": "110 полета са отменени, а още 20 са отклонени на летище \"Завентем\" в Брюксел. Причината е стачка на служителите от компанията \"Авиапартнър\", обработващи багажите, която ще продължи до утре. Засега няма информация за анулирани или отклонени полети от и до София.", "date": "2018.10.29", "title": "Стачка на летище \"Завентем\" в Брюксел"}
{"url": "https://www.novinite.bg/articles/166569/Protest-na-majkite-na-deca-s-uvrejdaniya-den-osmi", "text": "8-ми пореден ден на протести срещу вицепремиера Валери Симеонов.  Майките отново се събират пред Министерския съвет от 17:30, за да поискат оставката на Симеонов. Въпреки извинението му и приемането на първо четене  на законопроектите, за които майките настояваха, исканията им остават, информира Нова телевизия.", "date": "2018.10.29", "title": "Протест на майките на деца с увреждания, ден осми"}
{"url": "https://www.novinite.bg/articles/166561/Podmenya-busovete-za-prevoz-na-hora-s-uvrejdaniya-v-stolicata", "text": "Столична община ще подменя старите , амортизирани автомобили, с които осигуряват специализиран превоз на хора с увреждания и двигателни затруднения. Това каза директорът на “Транспорт” към СО Иван Николов през радио София, пише Приоритет на дирекцията е специализираният превоз. Ще има подмяна на старите бусове и допълнителни също. Имало готов вариант за поетапна подмяна на автомобилите, които са купени от ОП “Независим живот”. Николов обаче не се посочи срокове, но се надява това да стане скоро.Хора с увреждания сигнализираха, че транспортът, с които се придвижват са само пет. На всичкото отгоре качеството на услугата е доста лошо. Майка на дете с увреждане разказа в предаваното “Вашия глас”, че бусовете закъсняват. Вътре е студено, а придвижването до крайната точка на София е много бавно.", "date": "2018.10.29", "title": "Подменя бусовете за превоз на хора с увреждания в столицата"}
{"url": "https://www.novinite.bg/articles/166566/Stoyan-Panchev-Neobhodimo-uvelichenie-na-cenata-za-parkirane-v-Sinya-zona", "text": "В поредното издание на онлайн предаването „100лица за столицата“ със Стефан Марков, икономистът Стоян Панчев коментира, че търсенето на места в „Синя зона“ значително надвишава предлагането. По тази причина той смята, че е необходимо увеличение на та за паркиране. Така хората биха ограничили придвижването си в централната градска част с личен автомобил. Той допълни, че метрото е един от най-положителните проекти в София допринасящ за намаляване на трафика в града, като неговото строителство трябва да продължи и занапред. Относно казуса с бившия кмет на „Младост“ Десислава Иванчева, Стоян Панчев разясни пред интернет предаването, че правомощията на районния кмет касаещи разрешенията за строеж са ограничени и правото да спират строежи имат други институции. В тази връзка, обещанията на Иванчева за „зелен Младост“ е нямало как да бъдат осъществени. Общинският съветник Стефан Марков посочи, че има положителни наблюдения върху работата на новоназначения кмет на „Младост“. Панчев допълни, че Румен Русев се е абстрахирал от политическото и работи като експерт, което е в интерес на гражданите на района, а също така работата на районната администрация значително се е подобрила. На въпрос на Стефан Марков относно некачествените ремонти в столицата, Панчев коментира, че при една обществена поръчка 60% отиват за политически рейтинг и 40% за реално строителство. Така няма как да се постигне необходимото качество. Голяма част от обществените поръчки са нагласени и като цяло, контролът върху разходването на обществени средства е занижен. Той посочи, че съществуват големи пропуски в контрола и при харченето на евросредствата.Тези злоупотреби биват покровителствани на най-високо ниво. Икономистът добави, че до голяма степен европроектите са довели до настоящата политическа конюнктура, тъй като политиците получават наготово 2-3% от БВП за инвестиционно харчене. Стоян Панчев намира за положителна стъпка работата върху „Визия за София“, за дългосрочни планове и дългосрочни политики. „В един даден момент европейските средства ще свършат, а промените в системите на функциониране на града ще трябва да си ги свършим сами. Сега имаме хвърляне на пари, но механизмите за функциониране на града ще са ни необходими за по-дълго време. Столична община трябва да се концентрира в политиките и системите и по малко в това, къде да бъдат дадени още пари.“, коментира той.", "date": "2018.10.29", "title": "Стоян Панчев: Необходимо увеличение на  цената за паркиране в „Синя зона“"}
{"url": "https://www.novinite.bg/articles/166576/Otbelyazvame-104-godini-ot-smartta-na-Pejo-Yavorov", "text": "Отбелязваме 104 години от смъртта на Пейо Яворов. Един от най-големите български поети на XX век умира на 29 октомври 1914 г.Националният литературен музей организира панихида на гроба на поета в Централния гробищен парк - София. Благодарение на Инициативния комитет за възстановяване на гроба на Лора Каравелова и със съвместните усилия на Националния литературен музей, Столична община и ОП \"Гробищни паркове\", липсващият от дълги години надгробен кръст бе възпроизведен по снимка и поставен на мястото му, съобщават от музея.Пред паметта на Яворов ще се поклонят представители на Националния литературен музей, Столична община, Община Чирпан, къща музей \"Пейо Яворов\" - Чирпан, представители на Съюза на българските писатели и на Сдружението на български писатели.", "date": "2018.10.29", "title": "Отбелязваме 104 години от смъртта на Пейо Яворов"}
{"url": "https://www.novinite.bg/articles/166603/Za-vtori-pat-studenti-na-SU-organizirat-konferenciya-po-himiya-i-farmaciya", "text": "Студенти от Факултета по химия и фармация (ФХФ) на СУ \"Свети Климент Охридски\" организират за втори път Национална студентска конференция по фармацевтични и химични науки. Първото издание на престижния научен форум се проведе през тази пролет, като инициативата даде поле за изява за научните постижения и успехи на студенти от цялата страна. Конференцията получи положителни отзиви от химичната и фармацевтичната индустрия, от съсловието на фармацевтите, както и от участниците и гостите на форума. \"Чувстваме се удовлетворени от това, че инициативата провокира мисленето на много студенти и това допринесе за постигане на високи научни резултати. Щастливи сме и от факта, че успяхме да спомогнем за затвърждаването на връзката между Факултета по химия и фармация на Софийския университет и останалите фармацевтични факултети и университети с преподаване на химически специалности в България\", споделят организаторите на събитието, които са си поставили за цел да презентират събитието на принципа \"студенти правят нещо полезно за студенти\". Ето защо от днес (29 октомври) стартира регистрацията за участие във форума, чието второ издание е предвидено в дните 4 и 5 април 2019 г. Крайният срок за регистрация изтича в 23:59 ч. на 2 април 2019 г.Организаторите уточняват, че участието в научната конференция е безплатно и е отворено за ученици, студенти, учители, преподаватели, служители на учебни заведения или граждани с активен интерес в областта на химическите и фармацевтичните науки.", "date": "2018.10.29", "title": "За втори път студенти на СУ организират конференция по химия и фармация"}
{"url": "https://www.novinite.bg/articles/166572/Vojnata-po-patishtata-vze-chetiri-jertvi", "text": "През изминалото денонощие на територията на страната са станали 17 тежки пътнотранспортни произшествия /ПТП/, съобщават от МВР. Четирима души са загинали, а 27 са пострадалите, предадев Новините.бг В София за денонощието са регистрирани 18 леки и две тежки катастрофи, при които има един загинал и един ранен.", "date": "2018.10.29", "title": "Войната по пътищата взе четири жертви"}
{"url": "https://www.novinite.bg/articles/166575/Pojar-v-Plovdivsko-ostavi-bez-dom-dve-semejstva", "text": "Огромен пожар погълна две къщи и навес от трета в хисарското село Старо Железаре. Огнената стихия по чудо не взе жертви, но остави без дом две възрастни жени и самотна майка с две невръстни деца. Те са ученици, а сега дори нямат дрехи за училище.“В момента, затваряйки очи, ние не виждаме пламъка. Слушаме просто пукането на керемидите и пукането на прозорците. Радваме се, че не се е случило два часа по-късно, когато те вече са спели, защото  нямаше да разберат и щяхме да събираме четири трупа буквално“, сподели внучката на възрастната жена Милена Динкова.Семейство Главчеви няма да забрави нощта на Димитровден. Тогава Гергана с двете си невръстни деца на 9 и 11 години празнували именния ден на баба им. 76-годишната жена живее заедно с тях. Четиримата по чудо успяват да се спасят живи. Пламъците поглъщат двуетажната им къща и в следващия миг виждат как всичко, което са притежавали някога, изчезва пред очите им. Остават само с дрехите на гърба си.“Тъй  като това е стаята на баба заедно с кухнята, майка взима другото ястие от другата пристройка, където живее тя и в момента, в който взима ястието, поглежда и вижда как покривът ни гори и просто всичко е в дим. В този момент тя се качва по една стълба и започва да полива с маркуча и да се опитва да гаси“, разказа Милена.Пламъците обаче бързо обгръщат цялата къща. Покривът е унщожен напълно. А в стаите не е останало нищо. Изгарят дрехите и учебниците на двете момчета. На помощ на бедстващото семейство веднага се притекли приятели и съседи, които им донесли дрехи и храна. В момента са приютени при роднини. Огънят изпепелил и съседната къща на 85-годишната баба Въла. Всичко в дома й е на пепел. Дори пенсията й е изгоряла.Мъжете от улицата сами се опитали да гасят, докато пристигнат пожарникарите от Хисаря. Според потърпевшите пожарът избухнал от навес на техен съсед. Огънят верижно обхванал къщите една след  друга. Предполага се, че причината за стихията е късо съединение. Чули обаче и взрив на газова бутилка от навеса. Собственикът отказа коментар. Майката с двете невръстни деца до края на седмицата  ще бъде настанена в общинско жилище в Хисаря. В него обаче ще може да остане до 2-години, съобщи за NOVA кметът на общината Пенка Дойкова. Къщата й е непригодна за живеене и трябва да се събори до основи.“Имаме нужда да бъде изградено едно ново жилище, тъй като майка ми в момента ще издържа всички със заплатат си. Тя работи във водоналивното, което се намира в селото и няма как да се справи. В момента за нас 5 лв. са като 5000. И най-малкото е добре прието“,  допълни Милена.Затова хората в селото, а и в социалните мрежи започнаха кампания, за да помогнат на пострадалото семейство.", "date": "2018.10.29", "title": "Пожар в Пловдивско остави без дом две семейства"}
{"url": "https://www.novinite.bg/articles/166605/Maya-Manolova-izprati-ostro-stanovishte-sreshtu-proektobyudjeta-na-NZOK", "text": "Омбудсманът Мая Манолова внесе в Народното събрание остро становище по Законопроекта за бюджета на Националната здравноосигурителна каса /НЗОК/ за 2019 г. Тя подчертава, че проектът на Закона за бюджета повтаря структурата на бюджетите от последното десетилетие, като превес отново имат разходите за болнична помощ и за лекарства, въпреки че и самият министър на здравеопазването нееднократно е обръщал внимание, че тази диспропорция трябва да се коригира и да се подкрепи извънболничната медицинска помощ. „В приеманите бюджети през последните три години продължава порочната практика да се лимитира всяка една дейност на лекарите, което както нееднократно бе посочвано и в Становище на Националния омбудсман, и от повечето експерти, се отразява крайно негативно на пациентите, защото затруднява достъпа им, ограничава правото им на избор къде да се лекуват и в дългосрочен план води до понижаване на качеството на медицинската помощ, поради влошената конкурентна среда“, пише в становището си Манолова. Тя обръща внимание, че Законът за бюджета на НЗОК превръща Министерският съвет и Народното събрание в помощни органи на новата Агенция по медицински надзор по отношение на лицензирането на нови болници или на нови отделения в съществуващи такива. Омбудсманът недоумява как министрите са подкрепили проект, който ги задължава да дават съгласие или да отказват за разкриване, например, на отделение по урология, ортопедия или очни болести във всяка една болница на страната. Според нея с проекта се въвеждат сериозни структурни промени – закриват се сега действащи органи и се създават нови, като например, при Агенцията по медицински надзор това води до смесването на функции в един орган, който остава извън всякаква форма на граждански контрол. Това създава предпоставки за злоупотреба с права. Манолова определя като изключително обезпокоителни промените, с които при лечението на пациентите се въвежда принцип за предписване на лекарствени продукти на база терапевтичен курс, съобразено с неговата разходна ефективност. Омбудсманът е категорична, че така се ограничава правото на гражданите на индивидуално лечение, съответстващо на състоянието им и преценката на лекуващите лекари. Мая Манолова подчертава, че с внесения проектозакон се правят важни изменения в редица закони, които в огромната си част нямат пряка връзка с бюджета на НЗОК за 2019 година и не са свързани с изпълнението му. „В тази връзка като национален омбудсман съм силно обезпокоена от опита чрез бюджетен закон, в противоречие с действащата нормативна уредба, чрез преходните и заключителни разпоредби на Закона за бюджета на Националната здравноосигурителна каса за 2019 г. да бъдат променени няколко основни за здравеопазването закони, имащи пряко отношение към живота и здравето на българските граждани“, уточнява общественият защитник. Освен това Законът за нормативните актове предвижда при изготвяне на нов нормативен акт провеждане на обществени консултации с гражданите и юридическите лица, най-малко 30 дни преди внасянето му. Такива обществени консултации не са извършени. „Като национален омбудсман не мога да приема гражданите да бъдат лишени от възможност да изразят мнение и направят предложения по толкова важни за всеки въпроси“, посочва Манолова. Омбудсманът отбелязва още, че приемането на пакет закони по този начин, нарушава основни Конституционни норми. В подкрепа на такъв извод са мотивите в Решение № 17 от 3 октомври 1995 г. по конституционно дело № 13 от 1995 г. на Конституционния съд. В тях се сочи, че „Ежегодните бюджетни закони са закони във формален смисъл, само защото под наименованието „закон” те са гласувани от Народното събрание. В основното, същинското си съдържание, те не съдържат правни норми. В разходната си част те съдържат разпоредби, с които се овластяват държавните органи да извършат необходимите им разходи на държавни парични средства до определен размер. Текстовете на ежегодните бюджетни закони са актове, с които се управляват средствата от общодържавния паричен фонд. Те са управленски (административни) актове, които, без да променят своята основна юридическа характеристика, се издават в присъщата на актовете на Народното събрание форма (закон) и по предвидената за законодателния орган процедура.“ В заключение омбудсманът предлага на Народното събрание да обсъди предложения законопроект в частта му относно бюджета на НЗОК за 2019 г. и да разгледа всички останали предложения за промени в други закони отделно, съобразно предвидения в Конституцията и законите ред за това, след извършване на предварителните оценки и обществено обсъждане. „Искам да Ви уверя, че в защита на тези граждански права няма да се поколебая да използвам всички предвидени в Конституцията правомощия на Омбудсмана“, категорична е Мая Манолова. Становището на омбудсамна тук: http://www.ombudsman.bg/pictures/STAN_NZOK2019%20.pdf", "date": "2018.10.29", "title": "Мая Манолова изпрати остро становище срещу проектобюджета на НЗОК"}
{"url": "https://www.novinite.bg/articles/166602/Golyam-sporten-praznik-palni-zala-Universiada", "text": "Над 1000 човека ще вземат участие в Националния фестивал и празник на спорта, здравето и дълголетието- „ Приемственост между поколенията” .Събитието се организира по случай 25 годишния юбилей на Българска асоциация спорт за всички и ще се проведе от 11:00 часа във вторник в зала „ Универсиада” в София.Над 28 спортни клуба от цялата страна, членове на БАСВ ще покажат своя програма, която ще включва съчетания и спортни елементи от гимнастиката. Проявата е част от София 2018 Европейска столица на спорта и е под патронажа на кмета Йорданка Фандъкова. Организаторите са подготвили богата музикална програма, игри с награди и изненади за публиката. „ За тези вече 25 години Българска асоциация спорт за всички е организирала над 600 спортни събития в цялата страна. По около 30 на година. Сега решихме да направим един голям празник, който да бъде в София и да дойдат всичките ни членове на БАСВ. Поканили сме официални лица от Министерството на младежда и спорта, Столична община, различни организации и много други.Това, което мога да кажа един ден преди празника е , че и занапред ще работим за развитието и популяризирането на спорта във всички възрасти из цялата страна. Спортът е здраве и начин на живот”, сподели председателят на БАСВ Ирен Цветкова. Специална програма пред зрителите ще покажат децата от 95 –та ДГ „ Омайниче” – кв. Надежда.", "date": "2018.10.29", "title": "Голям спортен празник пълни зала Универсиада"}
{"url": "https://www.novinite.bg/articles/166607/Shefat-na-rusenskata-policiya-s-novi-razkritiya-za-ubijstvoto-na-Viktoriya", "text": "Полицията проверява твърденията на обвинения в убийството на тв водещата Виктория Маринова - Северин Красимиров, че е бил под въздействието на дрога. Това заяви директорът на ОД МВР-Русе ст. комисар Теодор Атанасов в отговор на въпрос на журналисти дали действително Северин е употребил „кристали“ в нощта преди убийството.„Това са негови обяснения, които подлежат на проверка. Както знаете, в момента върви наказателно производство“, заяви Атанасов, цитиран от rusemedia.com.Той каза още, че в полицията не е подавана жалба, че Виктория Маринова е имала пререкания с трима души в седмицата преди смъртта ѝ, както бе тиражирано в някои медии. Не са постъпвали и жалби от други жени, че са били следени и закачани преди инцидента.Директорът на ОД МВР-Русе коментира още, че е имало голяма активност на „горещия телефон“, който полицията отвори след убийството за допълнителна информация по случая. Много граждани са се обаждали с готовност и желание да помогнат на разследването, каза Атанасов.Тялото на 30-годишната журналистка беше открито на 6 октомври, на крайбрежната алея в Русе. Тя е била убита по особено жесток начин, като преди това е била изнасилена. За зверството е задържан 21-годишният Северин Красимиров от Русе.", "date": "2018.10.29", "title": "Шефът на русенската полиция с нови разкрития за убийството на Виктория"}
{"url": "https://www.novinite.bg/articles/166604/76-slujiteli-s-novi-avtomobili-za-skobi-shte-kontrolirat-novata-zelena-zona", "text": "76 служители ще контролират новите 5500 места в разширената “зелена зона” в София, съобщиха от ЦГМ пред Столица.bg. Те вече са подписали договори и са готови да поемат контрола на новите зони. Платеното паркиране започва да действа от 1 ноември т. г. в 9 часа.То обхваща четири района на Столична община – „Възраждане“, „Красно село“, „Лозенец“ – горна част и „Оборище“.Новите попълнения на Центъра за градска мобилност са назначени на различни длъжности. Контролът ще се осъществява от екипи с нови автомобили за скоби, с които ще се движат в зоните за платено паркиране. “Смятаме, че тези хора са достатъчни, тъй като контролът ще се осъществява от екипи с автомобили. Ако има нужда по-нататък ще вземе допълнително хора”, казаха от ЦГМ пред По-голямата част от автомобилите в зоната на разширяването е за домуващи, които са с винетен стикер. Но и пристигналите ще имат възможност да си купят талони от служителите на ЦГМ или през интернет, или sms. В новите места вече си личи, че има ред, колите са подредени като войници, доволни са от ЦГМ, тъй като изчезна хаосът всеки да паркира където му скимне.От градска мобилност потвърдиха, че все още има изоставени коли по тротоарите, но паякът ще се справи и с тях. “Основната ни задача е да свалим колите от тротоарите”, обещават от Центъра.Навсякъде маркировката е поставена и паркоместата са обозначени. На някои тротоари не са сложени антипаркинг колчета, тъй като са много разбити и предстои ремонт.  Към проекта на Столична община за ремонт на тротоарите се присъединява и ЦГМ с 2 млн. лв. Вече е приключил конкурсът и са избрани трима изпълнители. Засега обаче само едната фирма е подписала договор.  Съвсем скоро ще започнат ремонтите на тротоари, потвърдиха от ЦГМ.", "date": "2018.10.29", "title": "76 служители с нови автомобили за скоби ще контролират новата “зелена зона”"}
{"url": "https://www.novinite.bg/articles/166567/Viceprezidentat-Iliyana-Jotova-Evropa-se-nujdae-ot-novi-lideri", "text": "„Европейският проект се нуждае от нов тип лидерство. Необходими са лидери, които да открият нови хоризонти в политиките и в начина на взимане на решения. Липсата на силни и решителни политици разгоря пламъка на популизма и предизвика възхода на крайнодесни и крайнолеви партии.“ Това заяви вицепрезидентът Илияна Йотова в Правец при откриването на Национална програма „Управленски умения“ на Българското училище за политика „Димитър Паница“ за 2018/2019 г. Лидерството в политиката и в обществения живот обсъдиха с вицепрезидента народни представители, представители на местната власт, съда, прокуратурата, бизнеса и на неправителствени организации. „За разрастването на популярността на крайнодесни и крайнолеви лидери голяма отговорност носят традиционните партии, неспособни да отговорят на предизвикателствата, да предложат работещи политики“, отбеляза Илияна Йотова. „Липсват лидери с дългосрочно мислене. Днес се прави политика на парче, тя в повечето случаи е кризисна реакция на отдавна наболял проблем“, подчерта вицепрезидентът. „Не намирам съвременните Шуман, Спинели, Моне, Аденауер – визионери със стратегическо и дългосрочно мислене“, посочи Илияна Йотова. Според вицепрезидента слабите европейски институции са причина Европейският съюз да изгуби водещата си роля на международната сцена. Илияна Йотова посочи липсата на върховния представител на ЕС за външна политика Федерика Могерини на преговорите за Сирия, които се проведоха в Истанбул между германския канцлер Ангела Меркел, френския президент Еманюел Макрон, руския президент Владимир Путин и турския държавен глава Реджеп Ердоган. По думите на вицепрезидента именно Европа е най-големият потърпевш от бежанските вълни от Сирия, които ще се усилят при евентуална нова военна намеса в раздираната от конфликт страна. Един от основните проблеми днес според Илияна Йотова е намирането на съюзници. Германският канцлер Ангела Меркел този мандат по-трудно от всякога сформира коалиционно правителство, а в Австрия Себастиян Курц и неговата народна партия управляват с крайнодясна партия. „В България сме свидетели на две доста интересни коалиции, добили популярност като малка и голяма“, отбеляза вицепрезидентът. От европейските ценности, поставени на изпитание днес, през проекта за отбранителен съюз на ЕС до предстоящите догодина европейски избори – това бяха основни теми на разговора, който продължи по-дълго от предвиденото поради големия интерес. Обсъдени бяха начините, по които се избират председателят на Европейската комисия и еврокомисарите. Вицепрезидентът изрази мнение, че председателят на Европейската комисия трябва да се посочва от самите еврокомисари, защото чрез т.нар. Шпиценкандидат се налага политическата воля на доминиращата на изборите политическа сила. „Еврокомисарите сега се избират на партийна основа според водещата политическа сила в дадена страна, а не пряко от избирателите. Създаването на ресор за даден човек без оглед на най-актуалните и важни политики за европейските граждани и професионалния му профил създават множество проблеми“, посочи Илияна Йотова.", "date": "2018.10.29", "title": "Вицепрезидентът Илияна Йотова: Европа се нуждае от нови лидери"}
{"url": "https://www.novinite.bg/articles/166579/Cvetanov-Ima-golyam-nedostig-na-kvalificirana-rabotna-raka", "text": "За мен е изключително важно, че днес присъстват имена, които допринасят за авторитета на страната ни и участват активно в развитието на цифровия пазар. Прави впечатление, че имаме недостиг на работна ръка в тази сфера. В момента най-големият недостиг е на квалифицирана работна ръка, затова усилията се насочват към обучението на такива кадри. Това каза председателят на ПГ на ГЕРБ и зам.-председател на партията Цветан Цветанов по време на кръгла маса: „Технологии и цифров единен пазар: възможности и предизвикателства“, предаде Novini.bg.Той посочи, че е изключително важно да се проведе смислен диалог, а не да има политическо противопоставяне без да се предлага алтернатива. „Страната ни се нуждае от един граждански диалог, който да покаже какви са възможностите ни и да постигнем по-голям коефицент на полезно действие. Убеден съм, че това което започнахме, ще даде добри резултати“, посочи Цветанов.По думите му, имаме капацитет да отговорим на потребностите и необходимостите на ЕС в сферата на цифровия пазар. \"Убеден съм, че с кръглите маси, което правим ще подпомогнем образователния процес за различните възрастови групи\", каза Цветанов и допълни, че ученето през целия живот е изключително важно.", "date": "2018.10.29", "title": "Цветанов: Има голям недостиг на квалифицирана работна ръка"}
{"url": "https://www.novinite.bg/articles/166606/Nov-aparat-za-lechenie-na-prostatnata-jleza-v-USBALO-Sofiya", "text": "Лазер от ново поколение за лечение на заболявания на простатната жлеза, получи националната онкологична болница. Апаратът е дарение от посолството на Кувейт в България и е първият от този клас в Източна Европа. С лазерa ще се правят безкръвни операции на пациенти с уголемена простатна жлеза и проблеми с пикочната система. Възстановяването им след интервенцията ще е по-бързо. Апаратът струва 130 хиляди евро. Освен него посолството на Кувейт ще покрие разходите за едноседмично обучение на лекари и сестри в Германия. Лечението с лазера се покрива от Здравната каса, но има консумативи, които не са включени в цената.", "date": "2018.10.29", "title": "Нов апарат за лечение на простатната жлеза в УСБАЛО - София"}
{"url": "https://www.novinite.bg/articles/166568/Byudjet-2019-vliza-v-parlamenta", "text": "Бюджет 2019 влиза в парламента. Очаква се днес Министерският съвет да внесе сметката на държавата за следващата година, след като парите бяха одобрени на извънредно неделно заседание, информира Нова телевизия.Според разчетите на кабинета, Минималната заплата става 560 лева, държавните служители ще получават 10 % повече, а учителите 20 на сто.  Пенсиите също се увеличават - от средата на следващата година.Повече пари ще има за образование, здравеопазване и отбрана. Окончателно,  2019, трябва да бъде одобрен до края на месец ноември. ", "date": "2018.10.29", "title": "Бюджет 2019 влиза в парламента"}
{"url": "https://www.novinite.bg/articles/166586/Borisov-v-Atina-Darjim-za-edinstvoto-i-silata-na-Evropejskiya-sayuz", "text": "„Държим за единството и силата на Европейския съюз. Именно като такива сме много по-подходящи, по-силни и като партньори на Арабския свят. ЕС със своите ценности е пример, който Арабският свят може да вземе за върховенството на закона, правата на жените и децата, особено там където има войни, свободите“. Това заяви министър-председателят  при откриването на третата среща на върха ЕС-Арабски свят в Атина.Българският премиер посочи, че на първо място са ценностите, които всички трябва да защитаваме, за да работим по- спокойно следващите години. Пред участниците в срещата на върха в Атина министър-председателят  припомни, че темата за свързаността на страните от Западните Балкани е поставена отново на масата на преговорите по време на българското председателство на Съвета на ЕС. „Виждам огромни възможности на Балканите като цяло“, подчерта Борисов и заяви, че именно регулярните четиристранни срещи с Румъния, Гърция и Сърбия целят балканският регион да бъде по- конкурентоспособен. По време на форума българският премиер изрази надежда до края на годината да бъде финализирано изграждането на интерконектора с Гърция за втечнен газ и допълни, че това ще бъде един от акцентите му в разговора с гръцкия премиер Алексис Ципрас във Варна на 2 ноември. По време на форума в Атина българският министър-председател изтъкна необходимостта от създаването на хранителни хъбове на Балканите, с които да се подпомогнат регионите, от които идват мигрантите. „Самата миграционна вълна, която ни залива в Европа и буквално счупи доста държави показва, че ние трябва да помислим за Африка, за тези страни в света, където гладът е проблем“, подчерта Бойко Борисов. В изказването си пред участниците в срещата на върха ЕС-Арабски свят българският премиер  посочи отношенията между България и Гърция като пример за добросъседство и отлично партньорство. „Ние никога не водим политика срещу трети страни. С мир, разбирателство, сътрудничество България и Гърция винаги са били пример за добросъседство, независимо от политическите системи, независимо от политическите партии, ние знаем, че с Гърция винаги сме били и завинаги трябва да бъдем приятели“, допълни министър- председателят Борисов. Той добави още, че срещата в Истанбул на лидерите на Германия, Франция, Русия и Турция е дала добра перспектива за разрешаване на кризата в Сирия с политически средства.", "date": "2018.10.29", "title": "Борисов в Атина: Държим за единството и  силата на Европейския съюз"}
{"url": "https://www.novinite.bg/articles/166599/Cvetan-Cvetanov-Imame-nuleva-tolerantnost-kam-vseki-kojto-vliza-v-shemi", "text": "\r\nАз съм убеден, че това, което предприемат компетентните органи е да покажат, че имаме нулева толерантност към всеки един, който заема отговорна позиция и влиза в някакви схеми, уронващи престижа на институцията и страната. Това заяви председателят на парламентарната Комисия по вътрешна сигурност и обществен ред Цветан Цветанов по повод специализираната акция в Държавната агенция за българите в чужбина,\r\n\r\n\r\n\r\n\r\n\r\n", "date": "2018.10.29", "title": "Цветан Цветанов: Имаме нулева толерантност към всеки, който влиза в схеми"}
