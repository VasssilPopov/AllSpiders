{"url": "http://www.novinite.bg/articles/157463/KEVR-nyama-pravomoshtiya-da-spre-sdelkata-na-Ginka-Varbakova-s-ChEZ", "text": "Комисията за енергийно и водно регулиране няма правомощия да спре сделката на Гинка Върбакова с ЧЕЗ. Това заяви в предаването \"Седмицата\" по Дарик председателят на комисията Иван Иванов. При тази сделка няма разпореждане с материални активи и затова КЕВР не може да се намеси, тъй като ЧЕЗ запазва своята цялост като дружество, обясни Иванов. На въпроса трябва ли КЕВР предварително да одобрява подобни сделки, както предлагат Обединените патриоти, Иванов посочи, че в такава хипотеза комисията би трябвало да се произнася по много въпроси, които са извън обхвата на комисията. Когато сделката приключи, то тогава комисията ще направи проверки за спазването на лицензиите на отделните дружества. Цената на тока няма по никакъв начин да бъде повлияна от продажбата на ЧЕЗ, категорично заяви Иван Иванов, като допълни, че заемите, които ще бъдат взети за придобиването на дружеството, няма да имат никакво отношения към цената на тока.Попитан дали е добро решение да има независима Комисия за енергийно и водно регулиране, а не тя да бъде държавна, той отговори: \"Наистина е добро решение. През тези три години от стъпването ми в длъжност комисията взимаше независимо своите решения\".\"Съставът на регулатора в момента е от почти всички политически сили, представени в българския парламент. Това, че ние действаме като общност показва, че всеки от членовете на регулатора е изоставил своите партийни пристрастия и към момента вземаме мъдри, обосновани и обективни решения. Когато регулаторът се назначава от министър-председателя с решение на Министерски съвет, тогава изпълнителната власт е работодател на комисарите и те са готови, може би, да обслужат определени интереси. Към момента се стремим това да не се случва\", увери Иванов.   Той допълни още: \"Определени хора дадоха интервюта, в които казаха, че възнамеряват да се смени съставът на регулатора. Г-н Волен Сидеров го заяви на два пъти в официални интервюта. Аз нямам официална информация, а мисля, че няма и внесен такъв проект. В една демократична страна регулаторите трябва да са независими, стига членовете му и председателят да отстояват тази позиция\".", "date": "2018.03.10", "title": "КЕВР няма правомощия да спре сделката на Гинка Върбакова с ЧЕЗ"}
{"url": "http://www.novinite.bg/articles/157456/Vaprositelni-okolo-sdelkata-s-ChEZ", "text": "Георги Кадиев заяви, че отлагането на решението за ЧЕЗ е с цел „няколко месеца да го мотаят, за да се размине скандалът”.„Много е важно скандалът да не се разминава, протестите да продължат, а политическите партии, които са срещу тази сделка, да го включат в предизборните си програми и да бъде изпратен ясен сигнал”, каза той и добави, че трябва да се стигне до разтрогване на сделката, която според него е „лоша” и корупционна.Кадиев каза, че обществото не знае какви са капиталите, с които ще се купи ЧЕЗ. Той квалифицира сделката като политическа, тъй като зад нея „стоят 3 милиона души, които са консуматори”.Президентът на КТ „Подкрепа” Димитър Манолов от своя страна каза, че съжденията на Кадиев за верни за времето, когато ЕРП-то за пръв път е продадено.„Ние продадохме държавното си дружество на друго държавно дружество”, припомни той.Според него е напълно нормално държавата да влезе в ЧЕЗ, тъй като и преди продажбата му го е притежавала. „Проблемът е в това дали, ако държавата влезе в тази собственост, за което не би трябвало да има правни пречки, дали това ще повлияе на онзи процес, по който онези искат 500 милиона евро”, подчерта президентът на КТ „Подкрепа”.Той изрази мнение, че държавата трябва да влезе в сделката за ЧЕЗ, както и че на първо място е трябвало да си остави 34 % от дружеството преди години.", "date": "2018.03.10", "title": "Въпросителни около сделката с ЧЕЗ"}
{"url": "http://www.novinite.bg/articles/157462/Jitelite-na-stolichniya-kv-Vitosha-na-protest", "text": "Заради лошата инфраструктура и разбитите улици за трети път жителите на столичния квартал „Витоша\" излизат на протест. Преди минути приключи протестът, който премина в шествие по улиците на квартала.Както стана ясно, от Столична община обещават средства за ремонт на дупките и в малките квартални улички, предаде  БНТ . Именно дупките са и един от проблемите за хората в квартал „Витоша“.Липсата на тротоари и зелени площи и шума от строежи също притеснява жителите тук.Тук сме, защото искаме бъдеще за децата си - къде да ги отглеждаме, къде да играят, къде да ги разхождаме. Всеки ден сме на разходка из квартала и няма тротоари, няма улици, движението е голямо, постоянно децата ни дишат прах.Има може би само два-три имота в целия квартал, пред които са изградили някаква инфраструктура. Там са малкото тротоари.", "date": "2018.03.10", "title": "Жителите на столичния кв. „Витоша“ на протест"}
{"url": "http://www.novinite.bg/articles/157466/Zov-za-pomosht-Neka-pomognem-na-Persiyan", "text": "Персиян Тихомиров Еленков е на 25 години от Ботевград. Живее и работи в София. На 04 февруари 2018 г. шофирайки по магистрала Хемус попада в аквапланинг и катастрофира тежко. Ампутиран е левият му крак. Персиян е стабилен и вече се възстановява в домашни условия. За да се върне към нормалния си начин на живот са необходими месеци рехабилитация и протеза на долен крайник на обща стойност 20 000 лева. Молим всеки, който иска, да помогне с каквото може. Средства се събират в банкова сметка:  IBAN: BG45TTBB94001526305731 BIC: TTBBBG22 Банка: Сосиете Женерал Експресбанк Персиян Тихомиров Еленков ", "date": "2018.03.10", "title": "Зов за помощ! Нека помогнем на Персиян"}
{"url": "http://www.novinite.bg/articles/157454/Intenziven-trafik-na-tri-granichni-punkta", "text": "Интензивен е трафикът на граничните пунктове „Капитан Андреево“, „Лесово“ и „Дунав мост Русе“ за товарни автомобили на изход от страната. Това съобщиха от ГД „Гранична полиция“, като информацията за трафика е към 6.00 часа. Трафикът е нормален на всички гранични пунктове със Сърбия, Македония и Гърция.", "date": "2018.03.10", "title": "Интензивен трафик на три гранични пункта"}
{"url": "http://www.novinite.bg/articles/157467/Stanislav-Vladimirov-i-Lyubomir-Bonev-V-kazusa-s-ChEZ-BSP-brani-interesite-na-vsichki-balgari", "text": "Всички организации на БСП в област Перник се включиха в подписката срещу сделката сЧЕЗ. Само за ден социалистите в Перник, Радомир, Брезник, Трън, Земен и Ковачевцисъбраха над 1000 подписа. В инициативата се включиха и народните представители от ПГна „БСП за България” Станислав Владимиров и Любомир Бонев.  „БСП брани интересите на всички българи. Това е разликата между нас и ГЕРБ”. Товазаявиха народните представители от ПГ на „БСП за България” Станислав Владимиров иЛюбомир Бонев в разговор с жители на областния град. Те заявиха, че държавата трябва дасе върне в икономиката като пазарен играч, а държавните и общински предприятия даработят на пазарен принцип и да се съревновават. „Тогава парите ще остават в бюджета, аняма да попълват чужда хазна”, казаха още те.  Народните представители поканиха всичкижители на област Перник, които желаят да се включат в подписката, да го направят, защотосделката за ЧЕЗ трябва да бъде спряна и над 2 млн. потребители да бъдат защитени.", "date": "2018.03.10", "title": "Станислав Владимиров и Любомир Бонев: В казуса с ЧЕЗ БСП брани интересите на всички българи"}
{"url": "http://www.novinite.bg/articles/157452/Izvanredno-zasedanie-na-kabineta-zaradi-opasnostta-ot-prelivane-na-yazoviri-i-reki", "text": "Премиерът Бойко Борисов свика извънредно заседание на кабинета днес заради опасността от преливането на реки и язовири в Северозападна България.На срещата са поканени и кметовете на засегнатите общини и ще се обсъждат мерки, за да не се стига да бедствени ситуации.В сила остава бедственото положение в община Хайредин, продължава почасовото наблюдение на водоемите в района. Тази нощ нивото на река Скът се е покачило, съобщи bTV. Жителите на село Крушовица прекараха безсънна нощ и непрекъснато проверяваха дали реката няма да прелее.", "date": "2018.03.10", "title": "Извънредно заседание на кабинета заради опасността от преливане на язовири и реки"}
{"url": "http://www.novinite.bg/articles/157458/BSP-startira-podpiskata-sreshtu-sdelkata-s-ChEZ-v-cyalata-strana", "text": "В цялата страна БСП започна подписката за разваляне сделката за ЧЕЗ България. Днес ипрез следващите дни народните представители от БСП за България ще участват внационалната кампания в избирателните си региони. В инициативата се включват ичленовете на Националния съвет на БСП.Всеки, който желае да подкрепи инициативата, може да намери информация в областните иобщински съвети на партията.", "date": "2018.03.10", "title": "БСП стартира подписката срещу сделката с ЧЕЗ в цялата страна"}
{"url": "http://www.novinite.bg/articles/157460/Zveno-v-MRRB-konsultira-stroitelite-za-iziskvaniyata-kam-produktite", "text": "Министерството на регионалното развитие и благоустройството предоставя по електронен път информация за изискванията за употреба на продуктите в строителството. Звено за контакт към ведомството консултира предприемачите в бранша за техническите спецификации, съобразно които трябва да се оценяват строителните продукти в съответствие с европейските изисквания и националните изисквания за тяхната употреба.Освен строителните фирми от информацията могат да се възползват и проектанти, производители на строителни материали, дистрибутори на продукти за строителството. Информацията, която се предоставя, е напълно безплатна и може да бъде намерена на електронния адрес на Звеното за контакт относно продукти в строителството: .Целта е да се информират всички участници в строителния процес, както и да се опростят и намалят административните тежести, особено за малките и средни предприятия.Информацията за изискваните от националното и европейско законодателство експлоатационни показатели на строителните продукти в зависимост от тяхната употреба дава възможност за правилния подбор на продуктите в строителството, както и за законосъобразното им пускане на пазара.Електронната услуга на МРРБ е от полза и за чуждестранните производители на материали за строителството, имащи интерес към българския пазар. На разположение на предприемачите е Ръководство за строителните продукти, с което се представят синтезирано новите правила за пускане на строителни продукти на пазара у нас. В него се дава информация на производителите за задълженията, които имат, и основанията, поради които трябва да изберат нотифициран орган за оценяване на произвеждания от тях продукт. Проектантите и строителите пък се информират за най-подходящия продукт, който им е необходим за изпълнението на строителния обект.За миналата година получените запитвания по електронен път са 35 на брой.", "date": "2018.03.10", "title": "Звено в МРРБ консултира строителите за изискванията към продуктите"}
{"url": "http://www.novinite.bg/articles/157464/Valeri-Jablyanov-Sdelkata-za-ChEZ-e-nepriemliva", "text": "„КЕВР има всички законови възможности да изисква стратегия за развитие и доказателстваот кандидат-купувача дали отговаря и има възможностите да управлява ЧЕЗ. Всичко това вмомента е пълна тайна, ако въобще купувачът има нещо подобно”. Това каза народниятпредставител от ПГ на „БСП за България” Валери Жаблянов в Кюстендил при старта наподписката срещу сделката с ЧЕЗ. Той припомни, че позицията на БСП е изказана още,когато е станало ясно, че предстои тази сделка. „Тя е последователна и ние никога не смеразглеждали електроразпределението в България като място, където се реализират самочастни интереси, без оглед на интересите на гражданите и държавата. За нас продажбатана едно ЕРП, което предлага услуги и в столицата на България, не може да бъдеразглеждано като търговски взаимоотношения между два частни субекта”, категоричен беЖаблянов. Той заяви, че  според БСП подобна сделка е неприемлива. „Има политическорешение на ръководството на партията за тази инициатива, която стартираме днес заспирането на сделката с ЧЕЗ. Убеден съм, че въпросът засегна много голяма част отобществото”, каза още той. Народният представител припомни, че срещу ЧЕЗ имаше многозабележки от българските граждани и институциите относно възползване с монополноположение, качеството на предлаганите услуги, цените на електроенергията и др. „Всичкотова бяха въпроси, свързани с дейността на ЧЕЗ в България и изведнъж, всичко това каточе ли изчезна”, добави той. Жаблянов бе категоричен, че държавата е трябвало да дадеинформация за характера на сделката, кой участва в нея, какви са средствата, с които сеучаства и най-важното - какъв е капацитетът на „Инерком” да управлява такава сложнасистема. „От известното досега е ясно, че  „Инерком” няма опит. Фирма, която е създаденапреди няколко месеца - да се заеме с електроразпределението на цяла Западна България.Ситуацията е абсурдна”, категоричен бе Валери Жаблянов.", "date": "2018.03.10", "title": "Валери Жаблянов: Сделката за ЧЕЗ е неприемлива"}
{"url": "http://www.novinite.bg/articles/157459/Nikolina-Angelkova-otkri-balgarski-shtand-na-mejdunarodno-izlojenie", "text": "Министърът на туризма Николина Ангелкова откри българския щанд на международното туристическо изложение за професионалисти \"Интурмаркет\", съобщава пресслужбата на министерството на туризма. Форумът се провежда в периода между 10- 12 март в Москва за 13-а поредна година. България се представя на международната борса с национален щанд на площ от 100 кв метра. Заедно с министерството на туризма съизложители са български общини и представители на бизнеса. Основен фокус в представянето на страната са възможностите за морски, културно-исторически и бланео-, СПА и уелнес туризъм. Това са най-търсените пътувания за руските в България, отбеляза министър Ангелкова. И допълни, че за страната ни представянето на туристическата борса е изключително важно, защото Русия е сред топ пазарите за чуждестранни посещения. Посетителите на националния щанд ще имат възможност да опитат традиционни ястия, да видят характерни занаяти и елементи от фолклора ни. Предвидена е дегустация на характерни продукти от разложкия край. Посетителите ще могат да опитат и качествени български вина. Атрактивна група от с. Горно Драглище ще изработва \"Пушета\" от прежда, ще пресъздава автентични български обичаи. По време на изложенията ще има изпълнение на български народни песни и танци. Тази година заедно с България на \"Интурмаркет\" ще участват над 1400 изложители от над 130 страни и всички руски региони и национални туристически представителства. Очакват се над 74 хиляди посетители.  ", "date": "2018.03.10", "title": "Николина Ангелкова откри български щанд на международно изложение"}
{"url": "http://www.novinite.bg/articles/157450/Istinsko-proletno-vreme-ni-ochakva-prez-uikenda", "text": "През нощта ще преобладава ясно време с минимални температури между минус 1 и 4 градуса. Утре ще е предимно слънчево, с разкъсана висока облачност. Ще духа слаб югозападен вятър. Температурите ще се повишат още и максималните ще бъдат между 15 и 20 градуса.Атмосферното налягане през деня слабо ще се понижи и ще стане малко по-ниско от средното за март. Над Черноморието ще преобладава слънчево време. Ще духа слаб югозападен вятър. Максималните температури ще са между 15 и 18 градуса. Температурата на морската вода е 5-6 градуса. Вълнението на морето ще е 1-2 бала.Над планините ще е предимно слънчево. Ще духа до умерен, по билата - и силен, запад-югозападен вятър. Максималната температура на височина 1200 метра ще е около 10 градуса, на 2000 метра - около 4 градуса.В неделя ще преобладава слънчево време с разкъсана средна и висока облачност. Затоплянето ще продължи и максималните температури ще достигнат 17-22 градуса; минимални - предимно между 1 и 6 градуса.", "date": "2018.03.10", "title": "Истинско пролетно време ни очаква през уикенда"}
{"url": "http://www.novinite.bg/articles/157465/Angelkova-Nad-19-hil-ruski-turisti-sa-izbrali-Balgariya-za-zimna-pochivka-za-dva-meseca", "text": "Повече от 19 хил. руски туристи са посетили България през декември и януари от тозизимен сезон, отчита се увеличение от 1,3% в сравнение със същия период на миналатагодина. Това каза министърът на туризма Николина Ангелкова на среща с МихаилМалцев, изпълнителен директор на Уралската Асоциация по туризъм. Тя допълни, еРусия традиционно е един от основните туристически партньори на страната ни.На срещата двамата дискутираха вариантите за разширяване на възможностите рускиятпотребител да ползва у нас здравни пакети, или корпоративен отдих на рускиинституции и компании. Един от акцентите на разговорите бяха начините запопуляризиране на руския пазар на типично българските лечебни и оздравителнипрактики и на уникалните методи и процедури, които не се срещат в други страни. Затова предпоставка са уникалните качества на минералната вода и лечебната кал вБългария. Министър Ангелкова заяви, че в страната има над 600 минерални извори сразлични характеристи, подходящи за лечение на множество от най-разпространенитезаболявания.В момента експерти на министерството и представители на бизнеса разработват СПАдестинации, които ще помогнат за популяризирането на възможностите заоздравителен туризъм в България, каза министърът. Тя уточни, че дестинациите са 7 иобхващат цялата страна. Те дават информация за общите характеристики и качестватана водата в даден район, за климата и туристическите атракции. И покани събеседникаси да посети през лятото България и родното Черноморие.Михаил Малцев посочи, че приветства усилията на министерството за създаване наспециализиран туристически продукт, който ще е в помощ на руските гости. Тойдопълни, че асоциацията ще подкрепя всяка добра идея, която подпомага развитието натуризма в двете страни. „Надявам се и в бъдеще сътрудничеството между българскотоМинистерство на туризма и Уралската асоциация по туризъм да се задълбочава.", "date": "2018.03.10", "title": "Ангелкова: Над 19 хил. руски туристи са избрали България за зимна  почивка за два месеца"}
{"url": "http://www.novinite.bg/articles/157451/20-avtobusa-i-100-koli-s-nadzirateli-tragvat-za-protesta-v-Sofiya", "text": "20 автобуса и 100 коли с надзиратели тръгват за протеста в СофияПовече от 20 автобуса и над 100 автомобила тръгват в подкрепа на националнияпротест на Синдикат на служителите в затворите в България днес от 13.00 ч. в София.Автобусите са организирани от синдикалните структури по места и ще тръгнат вразлични часове от затворите в цялата страна. Между 1500 и 2000 души от общо 2300надзиратели ще участват в митинг – шествие, което ще премине от Министерствотона правосъдието, през Министерство на финансите до Министерския съвет.Протестът е под надслов „Европа и за нас“, и е насочен срещу политиката на двойнистандарти и лицемерието при финансирането на Сектор „Сигурност“, и в защита направата и интересите на служителите на ГД „Изпълнение на наказанията“ и ГД„Охрана“, които остават хронично с най-ниските възнаграждения в сектора засигурност.Основните искания са за увеличение на заплатите с 20% и увеличаване на броя нанадзирателите в местата за лишаване от свобода. Синдиката на служителите взатворите в България настоява още за подобряване на условията на труд, както и зарешаване на проблемите с натрупаните дни отпуск (около 200 000 дни към края на2017г.), качеството на униформеното облекло, лошото материално – техническооборудване и увеличаващата се агресия срещу персонала в затворите и арестите.За събитието са мобилизирани всички свободни от наряд надзиратели и тези, които неса в дежурство на разположение.", "date": "2018.03.10", "title": "20 автобуса и 100 коли с надзиратели тръгват за протеста в София"}
{"url": "http://www.novinite.bg/articles/157453/Carkvata-pochita-pametta-na-Sv-machenica-Galina", "text": "Православната църква почита днес паметта на Света мъченица Галина. Имен ден празнуват и Галя, Галена и мъжките еквиваленти на името. Според народните вярвания, всеки който носи това име, ще бъде обичан. Св. Галина става една от жертвите, пострадали при управлението на император Деций Траян в Коринт. Била е последователка на Св. мъч. Кодрат.По това време много мъже и жени, верни на Христовата вяра, стават жертви на областния управител, предприел гонения срещу християните в областта.", "date": "2018.03.10", "title": "Църквата почита паметта на Св. мъченица Галина"}
{"url": "http://www.novinite.bg/articles/157457/V-stolichno-uchilishte-trenirat-bejzbol", "text": "В столичното 119-то училище освен традиционните баскетбол, футбол и тенис на корт децата тренират и не толкова популярния у нас бейзбол. С всяка година той е все по-разпознаваем в България. В отбора по бейзбол участват около 30 момичета и момчета на възраст от 9 до 14 години. Всяка година ходят на състезание, а по думите на треньора им резултатите са все по-добри.Това е училищният отбор на 119 СУ, в отбора по бейзбол участват около 30 момичета и момчета на възраст от 9 до 14 години. Всяка година ходим на състезание, като резултатите са все по-добри.„Няма да хвърляте силно, важно е да хвърляте точно! Искам да внимавате и да дадете всичко от себе си!“ - така започва всяка тренировка по бейзбол.От 4 години Данаил е преподавател по физическо възпитание в столичното 119-то училище. Любовта към бейзбола наследява от баща си. От малък обикаля по стадионите с него и така бейзболът става неразделна част от ежедневието му. Вече три години младият учител тренира децата. Разкрива им тайните и тънкостите на бейзбола, развива техните умения и качества.Във всяка тренировка децата наблягат на основните елементи - хвърляне, удряне, бягане по базите, отиграване на различни елементи в бейзбола. Набляга се и на тактическата тренировка, която е важна за успеха на децата по време на мачове.Бейзболът възпитава на уважение и дисциплина. Тренировките, разбира се, не минават без контузии и инциденти. Точните удари, усмивките и щастието, обаче, преобладават. За Данаил тренировките по бейзбол са сбъдната мечта, страст и вдъхновение. С всяко упражнение това се опитва да възпита и у децата.", "date": "2018.03.10", "title": "В столично училище тренират бейзбол"}
{"url": "http://www.novinite.bg/articles/157455/Dneven-horoskop-za-sabota", "text": "Предстои ви промяна, тя може да е за добро или да е най-ужасното нещо, което ви се е случвало. Важното е да можете да говорите за това, за да можете да го преживеете по-лесно.Някой ваш близък ще ви сподели нещо важно. Опитайте се да бъдете подготвени. Ако реакцията ви е негативна, опитайте да я прикриете.Опитайте се да устоите на изкушението днес. Особено ако става въпрос за хазарт или за нечии чувства. Късметът не е на ваша страна, имайте го предвид.Вижте повече на: ", "date": "2018.03.10", "title": "Дневен хороскоп за събота"}
{"url": "http://www.novinite.bg/articles/157461/Severna-Koreya-malchi-za-sreshtata-na-Kim-Chen-un-s-Tramp", "text": "Северна Корея още мълчи за срещата между Тръмп и Ким Чен-ун. Въпреки, че новината се появи в медиите по целия свят, държавните издания в Северна Корея изобщо не я споменават. За предстояща историческа среща между американски президент и севернокорейски лидер обявиха дипломати от Южна Корея, след разговор с Ким Чен-ун.Пак те казаха, че комунистическия лидер бил готов да преговаря за отказ от ядрено оръжие. У Доналд Тръмп явно няма съмнение, че срещата ще се състои. Президентът написа в Туитър, цитирам: \"Сделката със Северна Корея се подготвя и, ако бъде завършена, ще е много добра за целия свят. Времето и мястото ще бъдат уточнени.\"", "date": "2018.03.10", "title": "Северна Корея мълчи за срещата на Ким Чен-ун с Тръмп"}
