{"url": "https://www.novinite.bg/articles/163063/Domat-v-Bojchinovci-se-prehvarlya-kam-zatvora-vav-Vraca", "text": "Поправителен дом за непълнолетни младежи се открива към затвора във Враца, съобщиха от пресцентъра на Министерството на правосъдието. Досега непълнолетните лишени от свобода се помещаваха в Бойчиновци. След приемане напромени в Закона за изпълнение на наказанията и задържането под стража през 2016 г., единственото място за лишаване от свобода на непълнолетни младежи в страната премина административно към Врачанския затвор, като вече не е отделна самостоятелна структура, а подразделение към него. Сградният фонд в Бойчиновци ще бъде преустроен в затворническо общежитие от закрит тип и в него поетапно да бъдат премествани лишени от свобода от корпуса на затвора във Враца.", "date": "2018.08.14", "title": "Домът в Бойчиновци се прехвърля към затвора във Враца"}
{"url": "https://www.novinite.bg/articles/163027/Maj-se-udavi-kraj-s-Rezovo", "text": "На 13 август т. г., около 16.50 ч., в Районно управление на МВР - Царево е получено съобщение за инцидент на плаж „Силистар“ край с. Резово, при който в морето в неохраняваната зона на плажа се удавил 67-годишния В. П. от Плевен. Това съобщиха от ОДМВР-Бургас. -0:26 Тялото на мъжа е откарано за аутопсия в отделение „Съдебна медицина“ при УМБАЛ – Бургас. Работата по случая продължава от служители на Районно управление – Царево.", "date": "2018.08.14", "title": "Мъж се удави край с. Резово"}
{"url": "https://www.novinite.bg/articles/163032/CIK-vnasya-jalba-sreshtu-sadebnoto-reshenie-za-mashinnoto-glasuvane", "text": "Централната избирателна комисия ще внесе още днес жалба срещу решението на Административния съд в София, с което комисията е задължена до половин година да осигури машинно гласуване във всички секции, както е записано в Избирателния кодекс. Комисията обсъди мотивите на жалбата си като един от тях ще бъде по недопустимост на решението на съда. Петър Славов: ЦИК се опитва да бави въвеждането на машинно гласуване Централната избирателна комисия (ЦИК) е силно вероятно да обжалва с мотив бавене и разтакаване на делото и съответно на въвеждане на ма... Прочети повече Припомняме, че делото за въвеждането на машинно гласуване бе образувано по жалба на бившите депутати Мартин Димитров и Петър Славов.", "date": "2018.08.14", "title": "ЦИК внася жалба срещу съдебното решение за машинното гласуване"}
{"url": "https://www.novinite.bg/articles/163033/Nad-280-kg-negodni-hrani-sa-izzeti-pri-proverki-po-Chernomorieto", "text": "Над 280 килограма негодни храни са иззети при проверките по Черноморието през юли. Това съобщиха от Българската агенция по безопасност на храните (БАБХ). Експертите продължават със засиления контрол по българското Черноморие. Инспекциите се провеждат в обекти за търговия с храни, подвижни, временни и сезонни обекти, заведения за обществено хранене, включително и такива, намиращи се на територията на хотелски комплекси, туристически обекти предлагащи услугата „all inclusive“. За установените несъответствия са издадени 157 предписания и са връчени 43 акта за установяване на административни нарушения. Най-често констатираните несъответствия са по сградния фонд и оборудването, липса на регистрация и търговия с храни без идентификационна маркировка за произход и годност. Поради лошо хигиенно състояние са затворени обекти на територията на област Варна.", "date": "2018.08.14", "title": "Над 280 кг негодни храни са иззети при проверки по Черноморието"}
{"url": "https://www.novinite.bg/articles/163020/Vojnata-po-patishtata-vze-nova-jertva", "text": "През изминалото денонощие на територията на страната са станали 18 тежки пътно-транспортни произшествия /ПТП/, съобщават от МВР. Един човек е загинал, а 22 са пострадалите. В София за денонощието са регистрирани 51 леки и три тежки катастрофи, при които има петима ранени.", "date": "2018.08.14", "title": "Войната по пътищата взе нова жертва"}
{"url": "https://www.novinite.bg/articles/163022/Presyakoha-nelegalen-prevoz-na-jivotni", "text": "Незаконен превоз на животни е бил засечен от полицаи от РУ-Момчилград в хода на специализирана операция за противодействие на престъпността в малките и отдалечени населени места. Това съобщиха от пресцентъра на ОДМВР-Кърджали. Около 9,30 часа вчера за проверка на ул.“Маказа“ в града бил спрян товарен „Форд“, управляван от 33-годишен мъж. Шофьорът превозвал три телета без ушни марки и без необходими документи. Служител на Областната дирекция по безопасност на храните съставил акт по Закона за ветеринарномедицинската дейност.", "date": "2018.08.14", "title": "Пресякоха нелегален превоз на животни"}
{"url": "https://www.novinite.bg/articles/163017/Shesti-den-Targovskiyat-registar-e-izvan-stroya", "text": "Шести пореден ден Търговският  регистър продължава да не работи. Системата е в срив от четвъртък, а МВР, ДАНС и прокуратурата започнаха разследване.От Агенцията по вписванията задействаха авариен план за отстраняване на проблема.От там твърдят, че щети за информацията нямало да има. Очаква се Търговският регистър да заработи нормално от сряда. ", "date": "2018.08.14", "title": "Шести ден Търговският регистър е извън строя"}
{"url": "https://www.novinite.bg/articles/163034/Zasilvat-policejskoto-prisastvie-v-Rilskiya-manastir-utre", "text": "Засилено полицейско присъствие ще има в Рилския манастир утре заради очаквания трафик по повод християнския празник Свето успение Богородично, казаха от полицията в Кюстендил. От там призовават за спазване на правилата за движение и указанията на полицаите. От областната дирекция на МВР апелираха още да не се палят огньове, за да не се причиняват пожари, да не се оставят в паркираните автомобили документи и ценности.", "date": "2018.08.14", "title": "Засилват полицейското присъствие в Рилския манастир утре"}
{"url": "https://www.novinite.bg/articles/163015/Stolichna-obshtina-organizira-pohod-za-uchenici-ot-stolichnici-do-Cherni-vrah", "text": "Туристическият поход ще се проведе, както следва:- 8:00 ч. – сборен пункт – Национален стадион „Васил Левски“– раздаване на сандвичи и вода;- 10:00 ч. – пристигане на х. \"Алеко\" и поставяне на начало на похода от х. „Алеко” до Черни връх;- 12:30 – 13:30 ч. – посрещане и награждаване на участниците, изкачили Черни връх;- 14:00 ч. – тръгване от Черни връх към х. „Алеко“;- 16:00 ч. – отпътуване от х. „Алеко“ с осигурен автобусен транспорт към Националния стадион „Васил Левски“;- 17:00 ч. – пристигане на Националния стадион „Васил Левски“.Като организатор дирекция „Превенция, интеграция, спорт и туризъм“ ще осигури:- автобусен транспорт за участниците;- туристически водачи от Български туристически съюз;- медицинско обезпечаване на събитието (на място);- сандвичи и вода за участниците;- викторина и награден фонд за позналите верните отговори.С цел безопасност дирекция „Превенция, интеграция, спорт и туризъм“ препоръчва на участниците сключване на планинска или туристическа застраховка.При лоши метеорологични условия, възпрепятстващи провеждането на поход, ще бъде организирана туристическа обиколка в 4 национални туристически обекта на територията на София: Боянска църква, Национален исторически музей, Регионален исторически музей – София, Музей за история на спорта. Превозът ще бъде осъществен с автобусен транспорт с начална точка – Национален стадион „Васил Левски“. Всички участници ще получат книжка със стоте национални туристически обекта.", "date": "2018.08.14", "title": "Столична община организира поход за ученици от столичници до Черни връх"}
{"url": "https://www.novinite.bg/articles/163014/Programa-Navan-podkrepya-hudojestveni-instalacii-na-ploshtadka-Mavzolej", "text": "Програма „Навън” ще се реализира в изпълнение на стратегията „София – творческа столица“, в която основен приоритет е развитието на творческата инфраструктура, обособяването на артистични пространства за изкуство, особено в публична среда и иновативните културни инициативи, така че съвременното изкуство в града да се превърне в част от ежедневието, правейки София творчески град.Задачата е да бъдат осигурени условия за представяне на изкуство в публичното пространство, свободно за достъп и безплатно за гражданите, като води до повишаване на разбирането на съвременното изкуство и отношението към него, създава нови публики и спомага за отворен дискурс на срещата с изкуството.Целта на Програма „Навън” е през 2019 г. да се подкрепи финансово реализацията на проекти за създаването и представянето на временни произведения на съвременните визуални изкуства на площадката на бившия Mавзолей. В рамките на Програмата ще бъде обявен конкурс за проекти, като одобрените, един или повече проекти, ще получат финансиране за реализация на творческата идея в рамките на бюджета от 100 000 лева. Проектите ще бъдат реализирани през 2019 г., като по преценка на Творческата комисия произведенията ще имат срок на експониране между 3 и 9 месеца.Кандидатстващите за финансиране с проекти по Програма „Навън” ще преминат през етап на творческа оценка и след одобрение, през съгласувателната процедура по реда на Наредбата за именуване и преименуване на общински обекти, поставяне, преместване и премахване на паметници и художествени елементи на територията на Столична община.Изискванията към проектите по Програмата са да предлагат произведения с висока художествена стойност и иновативност и да спомагат за постигане на по-голямо разнообразие и динамика в културния живот на София. Творческите идеи се изисква да съответстват на концепцията за представяне в градска среда, да дават ново творческо решение съобразно конкретната локация и да отговарят на архитектурните и конструктивни изисквания. Няма да бъдат подкрепяни вече познати в градска среда произведения. Проектите ще трябва да отговарят и на всички изисквания съобразно Наредба за именуване и преименуване на общински обекти, поставяне, преместване и премахване на паметници и художествени елементи на територията на Столична община.     Общият размер на финансовия ресурс за подкрепа на проекти по Програмата е 100 000 лева. През 2019 г. ще бъдат подкрепени индикативно до 2 проекта, а финансирането е целево за 2019 г. със средства от бюджета на Столична програма “Култура”.Проектите следва да позволяват представяне в градска среда със свободен достъп; да бъдат обезопасени; да не изискват целева охрана; да не предвиждат никаква форма на реклама върху инсталациите или техните временни оградни съоръжения в периода на експониране.За информация на кандидатите НАГ ще предостави конструктивния проект и геодезията на площадката с изискванията за конструктивна и архитектурна съотносимост на предложенията.", "date": "2018.08.14", "title": "Програма „Навън” подкрепя художествени инсталации на площадка \"Mавзолей\""}
{"url": "https://www.novinite.bg/articles/163037/Nepriyatni-mirizmi-zadushavat-rusenci", "text": "Проверки за установяване източника на неприятни миризми в Русе са извършили експерти от Регионалната инспекция по околната среда и водите. В петък вечерта и в събота сутринта граждани се оплакали от миризма на мърша, фекалии, риба и изгоряла пластмаса в кварталите „Родина“, „Здравец-Север“, „Възраждане“ и в широкия център.При обходите са констатирани много места, превърнати в своеобразни „сметища”, особено в местността „Пухлево дере“. Там са открити и значителни количества излезли от употреба автомобилни гуми, брони на коли и части от тях, пластмасови отпадъци, „подготвени“ за изгаряне, както и пресни огнища от нерегламентираното им третиране. Изтичане на разтопен гудрон е констатиран в местността „Калнъ дере“.При проверка на Регионалното депо е констатирано, че Пречиствателната станция работи ефективно и пречиства „инфилтрата” до норми за заустване и че през миналата седмица е имало едно изпускане на събраните количества в колектор „България”. Тази седмица инспекциите ще продължат, като паралелно с това ще бъде изискана информация, свързана с технологичните процеси от няколко дружества, които извършват дейност в Източната промишлена зона.На кмета на Русе ще бъдат издадени предписания за почистването на констатираните замърсени терени и за по-строг контрол на места, където обикновено се горят отпадъци, предаде БНР.", "date": "2018.08.14", "title": "Неприятни миризми задушават русенци"}
{"url": "https://www.novinite.bg/articles/163038/Jordanka-Fandakova-pri-proverka-na-remontnite-dejnosti-na-ul-Rezbarska", "text": "Внесен е проект за възстановяване на басейна „Мария Луиза“ и предстои неговото обсъждане, съобщи кметът на София Йорданка Фандъкова при проверка на ремонтните дейности на ул. Резбарска“ в „Подуене“. „Преди години този обект е предоставен в по-големия си процент на частно дружество. И като дадохме ясен знак, че там не може да стане нищо друго освен да се възстанови басейнът, собствениците внесоха проект при главния архитект. И след като той бъде широко обсъден, ще има нужда от инвестиции, които трябва да направи самият собственик“, каза Фандъкова. Относно проекта „Западен парк“, кметът на София заяви, че има проблеми, които се изчистват в момента. „Вярвам, че времето ще се навакса и ще можем в срок да изпълним този проект. Той се изпълнява по ОП „Региони в растеж“. Използваме максимално времето за строителства – ремонтираме паркове, детски градини, спортни зали. Така че в София се строи усилено по публичната инфраструктура, за да можем да подобряваме средата“, каза още Йорданка Фандъкова.", "date": "2018.08.14", "title": "Йорданка Фандъкова при проверка на ремонтните дейности на ул. Резбарска“"}
{"url": "https://www.novinite.bg/articles/163024/Lek-avtomobil-izgorya-na-avtomagistrala-Hemus", "text": "При отбивката за Девня на автомагистрала „Хемус“ гори лек автомобил „Рено Меган“ с полска регистрация. Това съобщиха от ОДМВР-Варна. На място е изпратен патрулен автомобил, екипът на който е извел водача и семейството му, които са пътували в автомобила, на безопасно разстояние и погасил горенето, но колата е унищожена. Предполагаема причина за възникването на пожара е техническа неизправност.", "date": "2018.08.14", "title": "Лек автомобил изгоря на автомагистрала \"Хемус\""}
{"url": "https://www.novinite.bg/articles/163042/S-evroto-Cenite-nyama-da-skochat-seriozno-obeshta-Kristalina-Georgieva", "text": "Присъединяването на България към еврозоната няма да доведе до сериозно вдигане на цените. Това обяви главният изпълнителен директор на Световната банка Кристалина Георгиева пред БНР. Тя обясни, че разбира притеснението на хората, че стоките и услугите могат да поскъпнат сериозно. \"Аз смятам, че това притеснение не трябва особено много да си го слагаме на сърце, защото нашите цени на практика с връзването на лева към еврото - те са в евро, само че 50% по-ниски\", каза Георгиева. Тя беше категорична и че още по пътя към валутния съюз страната ни ще укрепи допълнително икономическата и финансовата си система.", "date": "2018.08.14", "title": "С еврото: Цените няма да скочат... сериозно, обеща Кристалина Георгиева"}
{"url": "https://www.novinite.bg/articles/163019/Kak-srivat-na-turskata-lira-se-otrazyava-na-malkiya-biznes", "text": "Турция все още не може да овладее срива на националната си валута. Турската централна банка обяви мерки в подкрепа на пазара, за да ограничи спада на турската лирата. Ето как кризата се отразява на малкия бизнес в страната. Сукру Гюмюш е един от милионите турци, засегнати от икономическата криза, която се отразява и на неговия бизнес. 35-годишният жител на Истанбул е собственик на магазин. По думите му, девалвацията на турската лира спрямо чуждестранните валути е повлияла върху покупателната способност на стоки от чужбина. Сукру Гюмюш, собственик на магазин: Цените се промениха, да. Днес научих, че компания, от която купувам стоки, е вдигнала цените с 20%. При предишните колебания на курса на лирата също имахме увеличение от 15-20 процента. За да възстанови финансовите си загуби, търговецът е принуден да свие бизнеса си, но и също да вдига цените. Сукру Гюмюш, собственик на магазин: Ще ви дам един пример. Трябва да продавам тези чайници за 125 лири, при положение, че струва само 100 лири след последното увеличение. Цените сериозно се повишиха и, разбира се, купувачът е засегнат. За да ограничи спада на лирата, турската централна банка обяви серия от мерки. Намаляват се изискванията за банковите резерви в лири и чуждестранна валута, което ще позволи да се отпускат заеми и така да се постигне ефективното функциониране на пазарите. Другата основна стъпка е да се осигури необходимата ликвидност, от която се нуждаят банките. Сривът на лирата започна в петък, когато президентът на САЩ Доналд Тръмп обяви, че удвоява митата за турската стомана и алуминий. В отговор турският президент Реджеп Ердоган обвини Вашингтон, че води враждебна политика спрямо страната му.", "date": "2018.08.14", "title": "Как сривът на турската лира се отразява на малкия бизнес?"}
{"url": "https://www.novinite.bg/articles/163031/Google-sledi-potrebitelite-si-bez-znachenie-dali-iskat", "text": "Много от услугите на Google, които се използват от потребители с Android и iOS следят и пазят местоположението на потребителите. Това се случва дори и потребителят изрично да е изключил тази функция, твърди агенция Associated Press (АР) в свое разследване.Агенцията е използвала и помощ от експерти по компютърни науки в университета в Принстън, които да проверят и потвърдят откритията на журналистите. АР коментира, че \"като цяло Google е коректна с искането на разрешение от потребителите да използва данните за местоположението им\". Приложения като Google Maps например винаги напомнят на потребителя за това и искат разрешение.Компанията дава на потребителите възможност да \"сложат на пауза\" събирането на такива данни от настройките на профила си. Тя казва, че когато потребителят направи това, данните за неговото местоположение вече няма да се съхраняват. Според АР обаче се случва обратното и някои от услугите на компанията продължават да пазят тази информация.Това се случва както в Maps, така и в допълнителни приложения като прогнозата за времето или пък търсене в Google. Има случаи, когато при търсене на \"шоколадови бисквити\" търсачката пази местоположението на потребителя с точност до квадратен метър.АР и учените от Принстън са пробвали поведението на тези услуги на няколко телефона с Android и дори на iPhone. Навсякъде резултатите са били едни и същи.\"Има множество различни начини, по които Google може да използва местоположението, за да подобри преживяването на потребителите, като това включва история на местоположенията, активност в приложенията и интернет, локализиращи услуги през самото устройство. Ние даваме ясно описание на тези инструменти и възможности за контрол, за да могат хората да ги изключват и изтриват тази история по всяко време\", коментира говорител на Google.Оказва се, че за да се спре напълно събирането на данни за местоположение, освен историята на местоположенията, потребителят трябва да изключи и историята на активността в приложенията и интернет. Реакцията на Google породи критики, че компанията не дава достатъчно ясна информация и обърква потребителите с разделянето на тази информация в две отделни категории. Сенаторът Марк Уорнър от Вирджиния също критикува компанията и технологичните фирми като цяло, че все по-често се \"отклоняват от разумните очаквания на техните потребители\".\"Не ми пречи събирането на информация. Притеснява ме, че не е достатъчно ясно описано\", коментира К. Шанкари, от Университета на Бъркли, която първа е забелязала проблема и е съобщила за него.", "date": "2018.08.14", "title": "Google следи потребителите си без значение дали искат"}
{"url": "https://www.novinite.bg/articles/163036/Policiyata-provede-operaciya-sreshtu-drogata", "text": "Наркотични вещества иззеха служители на полицейските управления в Полски Тръмбеш и Горна Оряховица в рамките на проведена операция по противодействие на наркоразпространението. Това съобщиха от пресцентъра на МВР. Вчера те предприели проверка в жилище в с. Стефан Стамболово, обитавано от 59-годишен британски поданик. Там те открили засадено растение от рода на конопа, дало характерната реакция на канабис при извършения полеви наркотест. Теглото на листната маса е 282 грама. По случая е започнато досъдебно производство. В Лясковец униформените засекли 17-годишен от Горна Оряховица, от когото при обиск е иззета саморъчно свита цигара с канабис. Младежът е задържан с полицейска мярка до 24 часа. Срещу него е започнато бързо производство.", "date": "2018.08.14", "title": "Полицията проведе операция срещу дрогата"}
{"url": "https://www.novinite.bg/articles/163021/Kola-se-vryaza-v-ograjdeniyata-okolo-britanskiya-parlament-v-London-ima-raneni", "text": "Кола се вряза в огражденията около британския парламент в Лондон, предадоха световните агенции, като се позоваха на полицията в столицата на Великобритания.Няколко пешеходци са ранени. Шофьорът е арестуван.Околните улици в центъра на Лондон са отцепени.За момента не е ясно дали става въпрос за злополука или за нападение.Засега не става ясно дали това е терористично нападение или нещастен случай. Всички улици в района на парламента са затворени за автомобили, пешеходци и градски транспорт. Също така е затворена и близката метростанция \"Уестминистър\". Около мястото на инцидента има тежко въоръжени полицаи, линейки и пожарни.Според първите снимки на очевидци, разпространени от местни медии, сребрист седан се е врязал в железобетонните ограждения около британския парламент точно срещу Уестминистърското абатство. Колата се е ударила челно, предницата й е силно деформирана.По данни на Daily Mail животът на никой от пострадалите не е в опасност, предаде РИА \"Новости\". От съображения за сигурност всички хора са били евакуирани от района.През последните години Великобритания стана мишена на няколко смъртоносни терористични атаки, една от които край парламента.", "date": "2018.08.14", "title": "Кола се вряза в огражденията около британския парламент в Лондон, има ранени"}
{"url": "https://www.novinite.bg/articles/163026/MVR-tarsi-koj-da-go-reformira-za-15-mln-lv", "text": "МВР цялостно ще реорганизира дейността на структурите си, за да повиши ефективността им. Това става ясно от обществена поръчка на прогнозна стойност от 1 150 000 лева, публикувана на ведомствения сайт в понеделник. Това е следващата стъпка от плана на вътрешния министър Валентин Радев за поредна реформа на силовото ведомство, започнала с функционален анализ на министерството, чиито резултати обаче все още не са обявявани. Вътрешният министър: Преди десетина години имаше повече бягства Стремим се, всеки ден ставаме по-добри. Това заяви вътрешният министър Валентин Радев, според когото \"правим по-добри неща\". Вътрешния... Прочети повече Основната цел на настоящото ръководство бе да установи дублиращите се структури в системата, след което да е препроектира и обучи служителите, така че да се подобри ефективността в работата им. Настоящата обществена поръчка се разделя на четири основни етапа: поектиране на нова структура на МВР с цел повишаване на ефективността на ведомството; изготвяне на Единната методология за реинженеринг на процесите в МВР и Наръчник на нейното прилагане; извършване на реинженеринг на процесите в МВР; провеждане на обучения, базирани на резултатите от извършения по Дейснот 3 реинженеринг. Според решението на шефа на дирекция \"Обществени поръчки\" в МВР Георги Балабанов, упълномощен за целта от министър Радев на 31 юли, въпросната поръчка няма да бъде разделяна на обособени позиции, \"тъй като частите от предмета на поръчката, поради своето естество, не могат да бъдат възложени на повече от един изпълнител\". Почти три месеца полицаите в България са издавали незаконни административни актове? Служебните полицейски карти, с които полицаите в България се легитимират като законни представители на МВР, са отдавна изтекли – ... Прочети повече \"Участникът трябва да има реализиран минимален оборот в сферата, попадаща в обхвата на поръчката, изчислен на база годишните обороти за последните 3 приключили финансови години, в зависимост от датата, на която участникът е създаден или започнал дейността си, в размер не по-малък от прогнозната стойност на обществената поръчка\", е записано в обявлението. В документа се уточнява още, че МВР визира професионален опит при изготвяне на методологии, провеждане на реинженеринг и обучение. Сред останалите условия към кандидатите са \"обезпеченост с човешки ресурси, които да събират и обработват информация от всички структури на МВР\", както и \"разполагаемост с инфраструктура за провеждане на обученията\".", "date": "2018.08.14", "title": "МВР търси кой да го реформира за 1.5 млн. лв."}
{"url": "https://www.novinite.bg/articles/163035/Potvardiha-Atakata-v-London-e-teroristichen-akt", "text": "Атаката край британския парламент от днес е атентат, предаде Скайнюз. Днес полицията в Лондон обяви официално, че атаката, извършена от шофьор на автомобил тази сутрин, е терористичен акт. Водачът на колата бе задържан малко след като се удари в ограждения пред сградата на органа на законодателната власт на Обединеното кралство. По информация към този момент нападателят е около 20-годишен и е от африкански произход. Британският премиер Тереза Мей заклейми атентата и пожела бързо възстановяване на двамата пострадали от нападението.", "date": "2018.08.14", "title": "Потвърдиха: Атаката в Лондон е терористичен акт"}
{"url": "https://www.novinite.bg/articles/163029/Sreshtata-mejdu-dvete-Korei-shte-bade-na-12-ili-13-septemvri", "text": "Срещата на върха между двете Кореи ще се състои на 12 или 13 септември в Пхенян, заяви съветник на южнокорейския президент, цитиран от ТАСС. На 13 август двете страни се договориха за нова среща на високо равнище, но съобщиха само, че тя ще се състои идния месец в севернокорейската столица.На 27 април южнокорейският президент Мун Дже-ин се срещна със севернокорейския лидер Ким Чен-ун в Панминчжон, в демилитаризираната зона между двете страни. Това бе историческа, първа по рода си среща от 10 години, на която бе подписана декларация за мир, благоденствие и обединение на Корейския полуостров, припомня ТАСС.След това Мун и Ким се срещнаха отново в Панминчжон на 26 май.Южнокорейският министър на външните работи Кан Кьон-уа е запознала държавния секретар на САЩ Майк Помпейо с резултатите от преговорите между делегации на Сеул и Пхенян в пограничния населен пункт, съобщи агенция ЙонхапВ Панминчжон двете Кореи се договориха за нова среща на върха по някое време през септември в рамките на прилагането на споразумението, подписано през април, припомня Йонхап. Агенцията отбелязва, че това е станало на фона на засилващите се спекулации, че преговорите за денуклеаризиране на Корейския полуостров са попаднали в задънена улица. Според наблюдатели Сеул настоява за скорошна среща на върха в Пхенян, за да бъде намерен изход от ситуацията и Северът да продължи по пътя на закриването на ядрената си програма, информира БТА.", "date": "2018.08.14", "title": "Срещата между двете Кореи ще бъде на 12 или 13 септември"}
{"url": "https://www.novinite.bg/articles/163016/Dneven-horoskop-za-vtornik", "text": "Намирате дивата страна на живота значително по-привлекателна днес, така че живейте, излизайте и се наслаждавайте! Приятелите ви може да се учудят, но не искате да сте предсказуеми, нали?Усещането за връзка е силно в момента, така че може да се окаже по-лесно от обикновено да си сътрудничите с колегите си или да намерите нови начини да се свържете с членове на семейството си. Опитайте!Обърнете внимание на дребните детайли. Така ще ви бъде много по-лесно да следите нещата и съответно да се справяте с тях. Бъдете нащрек през целия ден и обмисляйте внимателно всяко свое действие.  Вижте повече: ", "date": "2018.08.14", "title": "Дневен хороскоп за вторник"}
{"url": "https://www.novinite.bg/articles/163018/Ryazak-spad-na-migrantskite-potoci-kam-ES", "text": "Мигрантските потоци към Европейския съюз отбелязват рязък спад през първите седем месеца на годината. Това се посочва в доклад на Европейската агенция за гранична и брегова охрана Фронтекс.Нелегалните пресичания на границата през четирите основни мигрантски маршрута е спаднал с 43%. В същото време четири пъти е нараснал броят на мигрантите, достигнали Испания.Основният миграционен маршрут в Западните Балкани от Сърбия до Унгария и Хърватия продължава да се използва от малък брой нелегални мигранти, но расте потокът през Албания, Черна гора и Босна и Херцеговина.", "date": "2018.08.14", "title": "Рязък спад на мигрантските потоци към ЕС"}
{"url": "https://www.novinite.bg/articles/163030/Kam-momenta-nyama-danni-za-postradali-balgari-pri-incidenta-v-London", "text": "По информация на българското посолство в Лондон няма данни за пострадали български граждани при инцидента, при който тази сутрин в 7.37 часа местно време кола се блъсна в загражденията пред сградата на британския парламент. Това съобщи пресцентърът на Министерството на външните работи. Полицията е съобщила, че шофьорът е задържан на мястото на инцидента. Станцията на метрото Уестминстър е временно затворена, защото разследването продължава. Дипломатическото представителство на България във Великобритания следи ситуацията. Всички български граждани, които желаят да получат актуална информация или да подадат сигнал за техни близки и познати, могат да го направят на дежурните телефони на посолството в Лондон: +44 20 7581 3144; +44 0 20 7584 9400.", "date": "2018.08.14", "title": "Към момента няма данни за пострадали българи при инцидента в Лондон"}
{"url": "https://www.novinite.bg/articles/163039/Intenziven-e-trafikat-na-tri-granichni-punkta", "text": "Интензивен трафик се наблюдава на граничните пунктове „Кулата“, „Капитан Андреево“ и „Дунав мост Русе“ за товарни автомобили на изход от страната. Това съобщиха от „Гранична полиция“. Информацията за трафика е към 13.00 часа. По границите със Сърбия и Македония трафикът е нормален. По информация на дружеството “Дунав мост Видин – Калафат ” АД до 25 август ще бъде извършван ремонт на участък от пътя преди ГКПП „Видин“. За този период временно движението ще се осъществява двупосочно в едно платно.", "date": "2018.08.14", "title": "Интензивен е трафикът на три гранични пункта"}
{"url": "https://www.novinite.bg/articles/163049/Nad-4000-koli-sa-provereni-pri-specakcii-po-patishtata-v-stranata", "text": "В хода на спецакции по пътищата в страната са проверени 4189 МПС и 5725 души вчера, съобщиха от пресцентъра на МВР. Установени са 3249 нарушения, като са издадени 1655 фиша, 642 акта за установяване на административно нарушение и са констатирани 952 случая на превишена скорост. Отнети са 69 свидетелства за управление на МПС по причина неплатени задължения по Закона за движение по пътищата. По време на осъществените проверки на място на гражданите са връчени общо 250 електронни фиша.", "date": "2018.08.14", "title": "Над 4000 коли са проверени при спецакции по пътищата в страната"}
{"url": "https://www.novinite.bg/articles/163045/Erdogan-Turciya-shte-bojkotira-amerikanskata-elektronika", "text": "Турският президент Реджеп Ердоган обяви плановете си за бойкотиране на американската електроника. Това съобщава телевизия Ен Ти Ви.„Америка икономически напада не само нас, но и Китай, Русия, Иран и Европа. Дори Канада. Но срещу нас е започната операция. Ще бойкотираме американската електроника. Те имат „Айфон“, но съществува и „Самсунг“, заяви той.САЩ трябва да разберат какво са направили, Турция ще може да удовлетвори своите нужди, каза Ердоган. „Искахме да купим дронове, но Конгресът не ни позволи. Сами ще си ги произведем, няма проблеми“, заяви турският държавен глава. Той добави, че Турция ще „проведе много преговори със западните страни“ и ще търсят приятели на Запад, канейки ги в Турция.„Обръщам се към нашите делови среди. Най-добрият отговор на САЩ ще бъде да запретнем ръкави и да работим. Не затваряйте своите складове, произвеждайте стоки. А продукцията, която е конкурентноспособна и търсена в чужбина, изнасяйте, изнасяйте и още веднъж изнасяйте“, призова Ердоган.Той отново призова населението да смени доларите в лири, за да се стабилизира нейния курс. „Не се съмнявайте ще продължим решително да се занимаваме с долара, курса и лихвите. И тук аз вярвам на нашия народ. Виждам, че той масово сменя доларите в лири. И това е най-добрата мярка за защита на честа на нашата валута“, подчерта Ердоган.В петък турската лира обнови поредния си исторически рекорд и приключи деня на ниво от 6,41 лири за долар, загубвайки за един ден 20% от стойността си. Това провокира криза в обществото и бизнеса. В момента лирата се търгува при курс от 6,52 за долар. На ситуацията индиректно влияят и лошите отношения между Анкара и Вашингтон. САЩ настояват за освобождаването на американския пастор Андрю Брънсън, който е обвинен за участие в опита за преврат срещу Ердоган през 2016 г. ", "date": "2018.08.14", "title": "Ердоган: Турция ще бойкотира американската електроника"}
{"url": "https://www.novinite.bg/articles/163054/MVnR-sledi-situaciyata-v-Genua-obyavi-telefoni", "text": "Генералното консулство на Република България в Милано, в чийто консулски окръг спада Генуа, е в постоянен контакт с местните власти във връзка със срутването на моста \"Моранди\" в града, съобщават от Министерството на външните работи (МВнР).От там допълват, че за момента няма официална информация за самоличността, броя или националността на жертвите и пострадалите.При получаване на актуални данни българските дипломати ще уведомят своевременно.Във връзка с трагедията Гражданска защита на област Лигурия откри следната гореща телефонна линия - 800 640 771 .Български граждани могат да потърсят информация по случая или да подадат сигнали на телефоните на Генералното консулство в Милано:- +39 028 49 42 941;- +39 933 37 82 60 43 (в извънработно време).", "date": "2018.08.14", "title": "МВнР следи ситуацията в Генуа, обяви телефони"}
{"url": "https://www.novinite.bg/articles/163041/Ruhna-viadukt-na-magistrala-v-Italiya", "text": "Рухна виадукт по италианската автомагистрала А10 край Генуа. Засега няма съобщения за пострадали, но според местни медии е възможно на моста да е имало преминаващи автомобили.", "date": "2018.08.14", "title": "Рухна виадукт на магистрала в Италия"}
{"url": "https://www.novinite.bg/articles/163059/Bum-na-balgarski-turisti-v-Turciya", "text": "Бум на български туристи в Турция заради ниски цени обезценяването на лирата. Това отчетоха от туристическите агенции у нас. Заради срива на турската лира дрехи, обувки, храни и перилни препарати струват в пъти по-евтино в Турция, отколкото в България. Междувременно финансисти предупреждават, че кризата с валутата на южната ни съседка ще се отрази и на стабилността на еврото. Ниските цени, летните намаления и обезценяването на турската лира привличат ежедневно български туристи към търговските центрова и пазарите в Одрин и Истанбул. Това разказа за Дарик Джамал Лютфи - управител на туроператорска фирма. \"При нас всичко се е увеличило като туристически поток. Но специално след срива на турската лира хората започнаха да пътуват малко повече за ежедневните неща, които са им нужни, за пазар най-вече. Могат да си купят много неща от Турция, като дрехи, прах за пране и много други неща, нужни за ежедневието. Плюс екскурзиите, които са на много добри цени. Лирата като се срина това добави допълнителен бонус за пътуващите натам\", обясни той. \"Това бе очаквано, тъй като макроикономически икономиката на Турция нямаше как да оцелее. В момента ще има едно домино от проблеми във финансов аспект, които ще касаят и европейски банки - в Испания, Италия, тъй като те са финансирали доста турската икономика, и това ще бъде проблем за банковия сектор. Не само за туристическия сектор ще бъде по-евтино, това е добрата страна на нещата. Но има и друга, която евентуално ще повлияе на останалите икономики в Европа\", поясни експертът. В опит да спре обезценяването на валутата си Турската централна банка освободи милиарди лири и долари за банките в страната. Централната банка в южната ни съседка прогнозира увеличаване на инфлацията.", "date": "2018.08.14", "title": "Бум на български туристи в Турция"}
{"url": "https://www.novinite.bg/articles/163050/Erdogan-kam-SASht-Prinujdavate-ni-da-tarsim-novi-sayuznici", "text": "Едностранните действия на САЩ срещу Турция подкопават американските интереси и принуждават Анкара да търси нови съюзници. Това заявява турският президент Реджеп Тайип Ердоган в статията си за авторитетния вестник The New York Times, цитирана от БГНЕС. „Във времена, когато злото продължава да се крие по целия свят, едностранните действия на САЩ – нашият съюзник в течение на десетилетия – спрямо Турция ще послужат единствено за подкопаване на американските интереси и сигурност. Докато не е късно, Вашингтон трябва да се откаже от погрешните виждания, че нашите отношения могат да бъдат асиметрични, да осъзнае факта, че Турция има алтернативи. Неспособността да се откаже от тенденцията за едностранен подход и неуважение ще ни принудят да започнем да търсим нови приятели и привърженици“, посочва Ердоган. Ердоган: Няма да коленичим пред икономическите манипулации на САЩ Турският президент Реджеп Тайип Ердоган заяви, че страната му, въпреки падането на курса на лирата, няма „да коленичи пред иконом... Прочети повече Той отбелязва също така, че „през последните години разногласията често са изпитвали стабилността на нашите отношения“ и че усилията на Турция да промени тази тенденция са се „оказали безрезултатни“. „Ако САЩ не започнат да уважават суверенитета на Турция и не докажат, че разбират предизвикателствата, стоящи пред нашия народ, нашето партньорство може да се окаже заплашено“, смята турският лидер. Отношенията между двете страни се изостриха заради решението на американския президент Доналд Тръмп да увеличи митата за вноса на алуминий и стомана от Турция. Митата върху алуминия вече ще бъдат 20 на сто, а тези над стоманата – 50 на сто. Това стана известно на 10 август, а решението провокира рязък спад на турската лира. Друг препъникамък в отношенията е въпросът за спазването на човешките права, включително и заради ареста на американския пастор Андрю Брънсън от турската полиция. Ердоган призова турците да продадат чуждестранната си валута, за да спасят лирата Турският президент Реджеп Тайип Ердоган призова народа да подкрепи намиращата се в затруднено положение лира, обменяйки за нея наличнат... Прочети повече Наша проверка показа, че в днешния 11 август една турска лира се търгува за 0,15 щатски долара, 0,13 евро и 0,26 български лева.", "date": "2018.08.14", "title": "Ердоган към САЩ: Принуждавате ни да търсим нови съюзници"}
{"url": "https://www.novinite.bg/articles/163053/11-stanaha-jertvite-na-srutvaneto-na-mosta-v-Genua", "text": "Мост на автомагистрала се срути по обяд в италианския град Генуа в условия на проливен дъжд. 200-метров участък от огромното съоръжение се е стоварил от около 100 метра височина. Под отломките има смачкани автомобили, камиони са излетели в река Полчевера. От развалините до момента са извадени 7 оцелели. Загиналите, според вътрешното министерство, са 11, сред тях едно дете. Броят на жертвите вероятно ще расте. В ход е спасителна операция.", "date": "2018.08.14", "title": "11 станаха жертвите на срутването на моста в Генуа"}
{"url": "https://www.novinite.bg/articles/163062/Vse-oshte-ne-e-yasno-ima-li-postradali-balgari-pri-srutvaneto-na-mosta-v-Genua", "text": "\r\nГенералното ни консулство в Милано е в постоянен контакт с местните власти.Във връзка с трагедията Гражданска защита на област Лигурия откри следната гореща телефонна линия - 800 640 771\r\n\r\n\r\n\r\n\r\n\r\n\r\n\r\n", "date": "2018.08.14", "title": "Все още не е ясно има ли пострадали българи при срутването на моста в Генуа"}
{"url": "https://www.novinite.bg/articles/163040/Turciya-shte-bojkotira-elektronikata-ot-SASht", "text": "Турският президент Реджеп Ердоган заяви, че Турция ще бойкотира електронните продукти, произведени в САЩ, на фона на дипломатическия спор между двете страни.САЩ наложиха санкции на двама турски министри и обявиха, че увеличават митата върху вноса на алуминий и стомана от Турция заради разногласия, свързани със задържането на американския пастор Андрю Брънсън.Турският президент заяви днес, че Турция взима необходимите мерки що се отнася до икономиката на фона на поевтиняването на турската лира, информира Ройтерс.\"Америка напада икономически не само нас, но и Китай, Русия, Иран и Европа. Напада даже и Канада. Но срещу нас е предприета операция. Ще бойкотираме американската електроника. Те имат \"Айфон\", но нали съществува и \"Самсунг\", посочи Ердоган, цитиран от турската телевизия НТВ.Междувременно стана известно, че и турският национален авиопревозвач \"Търкиш еърлайнс\" предприема кампания за бойкот на реклами на САЩ и американски фирми. За това съобщи в Тwitter говорителят на авиокомпанията Яхя Юстюн, предаде ТАСС.Юстюн публикува в Тwitter хаштага #ABDyeReklamVerme (не рекламирайте САЩ) и по този начин отправи призив към други турски компании да се присъединят към акцията.\"Търкиш еърлайнс\" подкрепя нашия народ и държава. Съответно нареждане е дадено на нашите рекламни агенции, добави Юстюн.Призивът за бойкот се появи в социалните мрежи вчера. Призивът бе подкрепен от държавната телекомуникационна компания \"Тюрк Телеком\", обслужваща над 40 милиона души.\"Тюрк Телеком\" съобщи в Тwitter, че се присъединява към акцията и нарежда на своите рекламни агенции да не работят с американски фирми и да не рекламират американски марки.", "date": "2018.08.14", "title": "Турция ще бойкотира електрониката от САЩ"}
{"url": "https://www.novinite.bg/articles/163008/Dnes-otnovo-shte-bade-slanchevo", "text": "Днес отново ще бъде слънчево. След обяд над по-голямата част от страната ще се появи висока, над югозападните райони и средна облачност, но само на отделни места там ще превали слаб дъжд. Ще духа слаб, в Дунавската равнина и източните райони до умерен вятър от изток-югоизток. Максимални температури между 30° и 35°, в София - около 29°. Над планините ще бъде слънчево, след обяд с висока, а над масивите от Югозападна България и средна облачност и на отделни места там ще превали слаб дъжд. Ще духа до умерен източен вятър. Максималната температура на височина 1200 метра ще е около 24°, на 2000 метра – около 17°.Над Черноморието ще бъде слънчево с до умерен източен вятър. Максималните температури на въздуха: 27–29°. Температурата на морската вода е 26–27°. Вълнението на морето ще бъде 2-3 бала.", "date": "2018.08.14", "title": "Днес отново ще бъде слънчево"}
{"url": "https://www.novinite.bg/articles/163051/Na-myastoto-na-bivshiya-mavzolej-shte-se-predstavya-izkustvo", "text": "Новата програма на Столична община \"Навън\", част от стратегията \"София - творческа столица\", ще помогне за представянето на произведения на изкуството в публични пространства, съобщи пресслужбата на Столична община. През 2019 г. програмата \"Навън\" ще подкрепи финансово създаването и представянето на произведения на съвременните визуални изкуства на мястото на бившия мавзолей. През 2019г. ще бъдат подкрепени до два проекта, а бюджетът на програмата е 100 хл. лева. Средствата идват от бюджета на Столична програма \"Култура\" като одобрените проекти ще бъдат изложени за период от 3 до 9 месеца. В момента на мястото на бившия мавзолей е издигната \"Бронзовата къща\" на Пламен Деянофф, която ще бъде изложена до края на 2019г. Изискванията към проектите са да предлагат произведения с висока художествена стойност и иновативност и да спомагат за постигане на по-голямо разнообразие и динамика в културния живот на София. Предложенията ще преминат през етап на творческа оценка и няма да бъдат подкрепяни произведения, които вече са познати в градската среда. Проектите ще трябва да отговарят на всички изисквания съобразно Наредбата за именуване и преименуване на общински обекти, поставяне, преместване и премахване на паметници и художествени елементи на територията на Столична община. Те ще трябва и да позволяват свободен достъп, да бъдат обезопасени и да не съдържат никаква форма на реклама. Периодът на обществените консултации по програма \"Навън\" приключва на 17 август 2018г., а проекти ще се приемат от 1 октомври до 15 ноември 2018г.", "date": "2018.08.14", "title": "На мястото на бившия мавзолей ще се представя изкуство"}
{"url": "https://www.novinite.bg/articles/163052/Trima-sa-ranenite-pri-napadenieto-v-London", "text": "Трима са ранените при нападението в Лондон, полицията го разглежда като терористичен акт. В час - пик тази сутрин шофьор блъсна умишлено велосипедисти с лек автомобил, а след това се удари в преградите за сигурност пред британския парламент. Пострадалите са без опасност за живота. Извършителят е арестуван на място. Бил е сам, в колата не са открити оръжия. Той не е бил познат на разузнавателните служби. След първото подобно нападение преди по-малко от година и половина, мерките за сигурност около \"Уестминстър бридж\" и парламента в центъра на Лондон бяха засилени значително. Според служите за сигурност в момента няма сведения за заплаха за британската столица.", "date": "2018.08.14", "title": "Трима са ранените при нападението в Лондон"}
{"url": "https://www.novinite.bg/articles/163011/Puskat-100-poludivi-patici-v-ezeroto-v-jkDrujba", "text": "Днес от 11.30 часа в езерото в ж.к.“Дружба“ ще бъдат пуснати около 100 полудиви патици. Инициативата е на Ловно рибарско дружество „София-запад“ и Столична община.На събитието ще присъства директора на градски паркове и градини Милена Васева.Уважаеми колеги, заповядайте на входа на езерото откъм бул.“Кръстьо Пастухов“. ", "date": "2018.08.14", "title": "Пускат 100 полудиви патици  в езерото в ж.к.“Дружба“"}
{"url": "https://www.novinite.bg/articles/163013/Organizaciya-na-dvijenieto-za-izgrajdane-na-toplozahranvane-i-abonatna-stanciya-za-jilishtna-sgrada-na-ul-Iliya-Georgov", "text": "От 00.00 часа на 14.08.2018 г. до 24.00 часа на 28.08.2018 г. се забранява влизането на пътни превозни средства по ул. „115” между ул. „“ и през кръстовище ул. „“.За същия период от време от 14.08.2018 г. до 24.00 часа на 28.08.2018 г. се променя маршрута на автобусни линии №№ 26 и 150 както следва:- в посока бул. “Ломско шосе”: от ул. 9 направо по ул. 102 до ул. 106, по ул. 106 и надяснопо ул. “Илия Георгов” по маршрутите.Разкрива се временна спирка на ул. 102 след ул. 115.- в посока кв. Обеля: от ул. “Илия Георгов” наляво по ул. 106 и надясно по ул. 8 по маршрутите.Разкрива се временна спирка на ул. 8 преди ул. 115.Закрива се двупосочната спирка с кодове 0162 и 0163 “Бл. 207 ж.к. Обеля 2” на ул. 115.", "date": "2018.08.14", "title": "Организация на движението за изграждане на топлозахранване и абонатна станция за жилищна сграда на ул. „Илия Георгов"}
{"url": "https://www.novinite.bg/articles/163009/Stolichnata-obshtina-organizira-razdavane-na-mineralna-voda", "text": "От утре, вторник, 14 август, до 17 август във връзка с горещите летни дни и високи температури Столичната община организира раздаване на минерална вода за гражданите.Водата ще се раздава безплатно до изчерпване на наличните количества от 13.30 часа. Организирани са три пункта в столицата:- пред пилоните на Националния дворец на културата,- на площадното пространство при храма „Св.Неделя”,- на Орлов мост - при езерото „Ариана” (в близост до автобусната спирка). Водата e осигурена като дарение от „Девин” АД и ще бъде раздавана от служители на общината.", "date": "2018.08.14", "title": "Столичната община организира раздаване на минерална вода"}
{"url": "https://www.novinite.bg/articles/163023/Ot-2019-g-uchitelskata-zaplata-stava-1300-lv", "text": "От догодина ще има увеличение около 20% за учителските заплати. Средната брутна заплата ще бъде 1300 лв. Това съобщи в „Тази сутрин“ по бТВ министърът на образованието Красимир Вълчев. \"Има заложени 330 милиона за поетапно вдигане до 50% на възнагражденията до края на мандата на правителството. Очаква се заплатите да достигнат до 1500 лв. В момента най-големият проблем е недостигът на учители по физика и математика\", каза министърът. В момента минималната заплата за учител е 760 лв., а средната възраст е около 50 години и обхваща най-големите възрастови групи. Това налага ангажирането на учители в пенсионна възраст. По повод наближаването на 15 септември министърът съобщи, че в момента текат 850 ремонта, а над 500 училища ще бъдат обновени в следващите две години. Първокласниците ще бъдат близо 60 хил. Вълчев коментира и кризата в Националния институт по метеорология и хидрология (НИМХ), който иска да излезе извън структурата на БАН. \"Надявам се да няма прекъсване на дейността, въпреки че \"искат развод\", каза Вълчев. В момента седем секторни министерства използват данните на института. \"Около 15 милиона бяха предвидени за научна дейност, но 10% са стигнали до НИМХ. Това е така, защото се отчита предимно научната дейност, а НИМХ не е типичният научен институт\", даде пример Велчев. Той заяви, че за следващата година ще се търси самостоятелност в рамките на БАН. По време на следващото заседание на правителството ще се гласуват допълнителни средства. За БАН ще бъдат отпуснати половината от предвидените 65 млн. лв.", "date": "2018.08.14", "title": "От 2019 г. учителската заплата става 1300 лв."}
{"url": "https://www.novinite.bg/articles/163010/Organizaciya-na-dvijenieto-vav-vrazka-sas-zasnemane-na-reklamen-klip", "text": "Забраняват се престоят и паркирането на пътни превозни средства, с изключение на автомобилите на снимачния екип и без да се засягат местата в режим на „служебен абонамент”, както следва: От 18.00 часа на 14.08.2018 г. до 08.00 часа на 15.08.2018 г. на ул. „Буная” между ул. „Русалка” и ул. „Оборище” – 17 /седемнадесет/ паркоместа. От 18.00 часа на 15.08.2018 г. до 08.00 часа на 16.08.2018 г. на ул. „Ген. Паренсов” между ул. „Цар Шишман” и бул. „Васил Левски” – 17 /седемнадесет/ паркоместа. 06.00 до 14.00 часа на 16.08.2018 г. на локалното пътно платно на бул. „Цариградско шосе” на пл. „Радой Ралин” – 6 /шест/ паркоместа. От 06.00 до 15.00 часа на 16.08.2018 г. на ул. „Фр. Жолио Кюри” между пл. „Радой Ралин” и ул. „Майор Юрий Гагарин” – 4 /четири/ паркоместа.", "date": "2018.08.14", "title": "Организация на движението във връзка със заснемане на рекламен клип"}
{"url": "https://www.novinite.bg/articles/163044/Remontite-na-Graf-Ignatiev-i-Montevideo-prodaljavat-i-sled-15-septemvri", "text": "Ремонтите на улиците \"Граф Игнатиев\" и \"Монтевидео\" в София ще продължат и след 15 септември. Това обяви столичният кмет Йорданка Фандъкова Според нея реконструкцията на двете улици не пречи на цялостното движение в града. Фандъкова определи като най-тежки ремонтните дейности на бул. \"България\", където ще се работи интензивно до завършването на обекта. За следващата година остават ремонтите на улиците \"Каменоделска\" и \"Първа българска армия\", които бяха отложени заради обжалване на обществени поръчки. Кметът на София инспектира днес реконструкцията на ул. \"Резбарска\". Дължината на ремонтирания участък е 700 метра, а стойността на дейностите е 1 милион лева.", "date": "2018.08.14", "title": "Ремонтите на \"Граф Игнатиев\" и \"Монтевидео\" продължават и след 15 септември"}
{"url": "https://www.novinite.bg/articles/163012/Organizaciya-na-dvijenieto-za-puskane-v-dvijenie-na-trolejbus-do-jkMladost-2", "text": "От 14 август.08.2018г. се удължава маршрута на тролейбусна линия №5.Маршрутът се удължава по убл.“Андрей Сахаров“ и ул.“Св.Киприян“ до съществуващата крайна станция на автобусна линия №306 в ж.к.“Младост“ 2.Разкриват се следните спирки:-  Код2463 „ж.к.Младост 1“ в посока ж.к.Младост 2;- код 2678 „бл.245 ж.к.Младост 2“ в посока „Младост“ 2“- крайна и начална за маршрута става спирка с код 0664 „ж.к. Младост 2“- код 2677 „бл.245 ж.к.Младост 2“ в посока надлез „Надежда“.", "date": "2018.08.14", "title": "Организация на движението за пускане в движение на тролейбус до ж.к.“Младост“ 2"}
{"url": "https://www.novinite.bg/articles/163055/Sofiya-e-po-dobro-myasto-za-jivot-ot-Pekin-Tel-Aviv-i-Dubaj", "text": "Coфия ce oĸaзвa пo-дoбpo мяcтo зa живoт oт Πeĸин, Teл Aвив и Дyбaй. Toвa пoĸaзвa пocлeднaтa ĸлacaция нa Іntеllіgеnсе Unіt нa Тhе Есоnоmіѕt (ЕІU) зa нaй-дoбpитe гpaдoвe зa живoт зa 2018 гoдинa.Cпopeд нeя oт oбщo 200 дecтинaции пo cвeтa бългapcĸaтa cтoлицa ce нapeждa нa 74-тo, ĸoeтo я пocтaвя нeпocpeдcтвeнo cлeд Caнĸт Πeтepбypг, Caн Xoce, Tиeндзин, Mocĸвa и Bapшaвa. B cъщoтo вpeмe cлeд Coфия ocтaвaт oщe гpaдoвe ĸaтo Бyĸypeщ, Kиeв и Бeлгpaд.B cпиcъĸa гpaдoвeтe ca пoдpeдeни cпopeд няĸoлĸo paзлични индиĸaтopa - cтaбилнocт, здpaвeoпaзвaнe, ĸyлтypa и cpeдa, oбpaзoвaниe и инфpacтpyĸтypa. Бългapcĸaтa cтoлицa ce ĸлacиpa нaй-дoбpe пo oтнoшeниe нa oбpaзoвaниeтo и ĸyлтypaтa. Oт дpyгa cтpaнa тя ce пpeдcтaвя нaй-злe в oблacттa нa cтaбилнocттa и здpaвeoпaзвaнeтo.Πocлeднoтo издaниe нa ĸлacaциятa нa ЕІU пoĸaзвa, чe нaй-дoбpoтo мяcтo зa живoт зa 2018 гoдинa e Bиeнa. B тoп 10 шecт oт гpaдoвeтe ce нaмиpaт в Aвcтpaлия и Kaнaдa. Ha втopa пoзиция cлeд Bиeнa e Meлбъpн, cлeдвaн oт Ocaĸa и Kaлгapи.Cpeд 10-тe нaй-дoбpe пpeдcтaвили ce ca oщe Cидни, Baнĸyвъp, Topoнтo, Toĸиo, Koпeнxaгeн и Aдeлaйдe.Гoлeмитe финaнcoви цeнтpoвe, ĸaтo Лoндoн и Hю Йopĸ oт cвoя cтpaнa ce нapeждaт дaлeч пo-нaдoлy - cъoтвeтнo нa 48-мo и нa 57-мo мяcтo. Oт гpaдoвeтe в Цeнтpaлнa и Изтoчнa Eвpoпa нaй-нapeд ce ĸлacиpa Бyдaпeщa, cлeдвaнa oт Πpaгa.Oт дpyгa cтpaнa нaй-лoшитe мecтa зa живeeнe ca Дaмacĸ в Cиpия, Дaĸa в Бaнглaдeш, Лaгoc в Hигepия и Kapaчи в Πaĸиcтaн.", "date": "2018.08.14", "title": "София е по-добро място за живот от Пекин, Тел Авив и Дубай"}
{"url": "https://www.novinite.bg/articles/163046/Signal-za-bomba-v-sgradata-na-Oblastna-administraciya-v-grad-Ruse", "text": "Сигнал за бомба в сградата на общинската и областна администрация в Русе е подаден на Спешен номер 112 днес около 13 ч, след края на обедната почивка. Всички служители са изведени навън, а полицията проверява сградата, която е оградена с жълта лента и до нея не се доспускат граждани.", "date": "2018.08.14", "title": "Сигнал за бомба в сградата на Областна администрация в град Русе"}
{"url": "https://www.novinite.bg/articles/163060/Nad-3800-proverki-na-danachnite-po-Severnoto-Chernomorie-ot-nachaloto-na-yuli", "text": "Служители от „Фискален контрол“ при ТД на НАП Варна, подкрепени от колеги от вътрешността на страната, извършиха над 1200 проверки по Северното Черноморие и населените места по крайбрежието от началото на месец юли, съобщиха от агенцията.Данъчни инспектори проверяват за отчитане на обороти и издаване на касови бележки, както и за движението на рискови стоки, включително алкохол и тютюневи изделия. Контролът се осъществява от органите по приходите чрез извършване на контролни покупки, съпоставка на касовата наличност с отчетените обороти, проследяване на плащанията и отразяването им в касовата книга на обектите. Установените при проверките обороти от продажби се съпоставят с данните получени в НАП чрез дистанционната връзка на фискалните устройства. Под засилено дистанционно наблюдение и физически контрол са 50 високо оборотни заведения за обществено хранене и дискотеки на територията на град Варна и курортните комплекси.Освен служители от „Фискален контрол“, проверки за спазване на данъчното и осигурителното законодателство извършват и служители от дирекция „Контрол“ при ТД на НАП Варна. От началото на месец юли от тях са извършени още над 2600 проверки. При извършените проверки се установява значителна промяна в поведението на търговците към доброволно спазване на данъчните закони. По време на осъществения контрол са съставени 198 акта за административни нарушения, като 32 от тях са за неиздаване на фискален касов бон, 164 акта за установена разлика в касовата наличност и 2 за липса на фискално устройство. Всички търговци, които не издават касова бележка, се санкционират незабавно със запечатване на търговския обект, освен наложената глоба, като обектите остават затворени в продължение на 2 седмици след запечатването.От ежедневните обходни патрули с екипи от ТД на НАП Варна са посетени още над 2700 търговски обекта.„Целта на проверките не е да съставяме актове, а да се постигне промяна в данъчното поведение на търговците. Преди да започнем масираните проверки проведохме среща с туристическия бранш и ги запознахме с предстоящата лятна кампания и действията, които ще предприемем. Въпреки това, все още някой търговци се изкушават да не отчитат продажбите си и да укриват оборот. На всички, които имат съставени актове, ще извършим повторни проверки, за да установим има ли промяна към коректно спазване на данъчните закони. Спрямо тези, които отказват да изпълняват доброволно задълженията си към бюджета, се налага да прилагаме и някои крайни мерки за тяхното събиране. От началото на юли колегите от дирекция „Събиране“ са посетили и иззели парични средства от касите на 93 обекта, като са внесли в бюджета над 240 хил. лева. Тази крайна мярка ще продължи да се прилага спрямо търговци с просрочени данъчни задължения, които имат възможност да изпълняват задълженията си към бюджета, но не го правят. Контролът продължава без прекъсване до края на летния сезон“, заяви териториалният директор Милена Колева. ", "date": "2018.08.14", "title": "Над 3800 проверки на данъчните по Северното Черноморие от началото на юли"}
{"url": "https://www.novinite.bg/articles/163047/Sedem-novi-socialni-uslugi-v-Plovdiv", "text": "Седем нови социални услуги се разкриват в Пловдив, чрез  които ще се осигуряват грижи в семейството или в близка до семейната среда.  Подкрепата ще е за 190 души, от които около 80 са деца.Проектът, който се реализира в рамките на Оперативната програма \"Региони в растеж\", ще функционира до края на януари 2020 година. Общата му стойност е за близо два милиона и четиристотин хиляди лева, от които два милиона е европейското финансиране, а останалите средства са от Държавния бюджет.Ще бъдат наети 45 социални работници.Предстои да бъдат открити два детски центъра за настаняване от семеен тип, преходно жилище за деца от 15 до 18 години и наблюдавано жилище за младежи от 18 до 21 години.Освен това предстои да заработи Център за обществена подкрепа за деца и семейства, където ще има и възможност за спешен прием.Дневни центрове ще има и за деца с увреждания и техните близки.", "date": "2018.08.14", "title": "Седем нови социални услуги в Пловдив"}
{"url": "https://www.novinite.bg/articles/163043/Siderov-pita-koj-i-zashto-proveryava-edni-zavedeniya-zaobikalyajki-drugi", "text": "Определени обекти по Черноморието са атакувани от ежедневни проверки на маскирани и тежко въоръжени полицаи, а това убива една част от българския туристически бизнес, за сметка на друга. За това алармира народният представител и лидер на \"Атака\" Волен Сидеров на влизане в сградата на Районната здравна инспекция (РЗИ) в Бургас. Депутатът е в града, за да търси сметка по чие нареждане здравните инспектори затварят заведения по морето. На извънреден брифинг вчера в присъствието на областния управител Вълчо Чолаков и шефа на РЗИ д-р Георги Паздеров, вицепремиерът Валери Симеонов обяви, че две от емблематичните заведения по Черноморието – „Хедон” в Созопол и „Какао бийч” в Слънчев бряг, са запечатани след заповеди на здравната инспекция. Ето какво коментира Сидеров: „Шпиц команди с маскирани полицаи, въоръжени тежко, като при терористична акция, създадени от РЗИ и МВР, стряскат хората и атакуват определени обекти, които всеки Божи ден са подложени на проверки. Всичко това убива, подчертавам много дебело, една част от българския туристически бизнес, за сметка на друга. Други олигарси тук в региона, много близо до вас, не биват закачани и пипани с пръст. Има едни братя, които скоро ги предложиха за орден \"Стара планина\" или за Нобелова награда в Свети Влас. Някой проверявал ли е техните обекти и марината в курортното селище? Там научавам, че почиват много успешно сега представители на правителството”. Народният представител в прав текст ги нарече \"военна хунта\". \"На какво основание са запечатани обектите, на чие разпореждане са служителите на РЗИ и имат ли пряка връзка със Симеонов\", попита Сидеров д-р Мариана Кофинова, заместник шеф на здравната инспекция. По думите й РЗИ действало основно по сигнали. Д-р Кофинова се ангажира и с писмен отговор. Сидеров пък подчерта, че и той ще подаде сигнали за проверка - както на обектите на Симеонов, така и за заведения на  в Свети Влас. Лидерът на \"Атака\" уточни изрично, че \"по Конституция представлява целия народ, освен това е и председател на парламентарната група - една от двете, която изпрати във властта правителството\". И \"в това си качество, се вслушва във всеки един сигнал, всяко едно оплакване, което стига от него от избиратели, групи от хора, гилдии\". Сидеров поясни, че по казуса с проверките е имал и \"сериозни делови срещи\" с няколко десетки човека. \"В момента правителството, използвайки държавни институции като тази, пред която сме сега, и МВР в лицето на местното ОДВР, биват използвани като шпиц команди\". Сидеров изтъкна, че никога не се е възползвал от привилегиите на властта, не е използвал станции на правителството, нито някакви места, които са специални, а ходел по \"общия ред\" в Созопол.Определени обекти по Черноморието са атакувани от ежедневни проверки на маскирани и тежко въоръжени полицаи, а това убива една част от българския туристически бизнес, за сметка на друга. За това алармира народният представител и лидер на \"Атака\" Волен Сидеров на влизане в сградата на Районната здравна инспекция (РЗИ) в Бургас. Депутатът е в града, за да търси сметка по чие нареждане здравните инспектори затварят заведения по морето. На извънреден брифинг вчера в присъствието на областния управител Вълчо Чолаков и шефа на РЗИ д-р Георги Паздеров, вицепремиерът Валери Симеонов обяви, че две от емблематичните заведения по Черноморието – „Хедон” в Созопол и „Какао бийч” в Слънчев бряг, са запечатани след заповеди на здравната инспекция. Ето какво коментира Сидеров: „Шпиц команди с маскирани полицаи, въоръжени тежко, като при терористична акция, създадени от РЗИ и МВР, стряскат хората и атакуват определени обекти, които всеки Божи ден са подложени на проверки. Всичко това убива, подчертавам много дебело, една част от българския туристически бизнес, за сметка на друга. Други олигарси тук в региона, много близо до вас, не биват закачани и пипани с пръст. Има едни братя, които скоро ги предложиха за орден \"Стара планина\" или за Нобелова награда в Свети Влас. Някой проверявал ли е техните обекти и марината в курортното селище? Там научавам, че почиват много успешно сега представители на правителството”. Народният представител в прав текст ги нарече \"военна хунта\". \"На какво основание са запечатани обектите, на чие разпореждане са служителите на РЗИ и имат ли пряка връзка със Симеонов\", попита Сидеров д-р Мариана Кофинова, заместник шеф на здравната инспекция. По думите й РЗИ действало основно по сигнали. Д-р Кофинова се ангажира и с писмен отговор. Сидеров пък подчерта, че и той ще подаде сигнали за проверка - както на обектите на Симеонов, така и за заведения на  в Свети Влас. Лидерът на \"Атака\" уточни изрично, че \"по Конституция представлява целия народ, освен това е и председател на парламентарната група - една от двете, която изпрати във властта правителството\". И \"в това си качество, се вслушва във всеки един сигнал, всяко едно оплакване, което стига от него от избиратели, групи от хора, гилдии\".Сидеров поясни, че по казуса с проверките е имал и \"сериозни делови срещи\" с няколко десетки човека. \"В момента правителството, използвайки държавни институции като тази, пред която сме сега, и МВР в лицето на местното ОДВР, биват използвани като шпиц команди\". Сидеров изтъкна, че никога не се е възползвал от привилегиите на властта, не е използвал станции на правителството, нито някакви места, които са специални, а ходел по \"общия ред\" в Созопол.", "date": "2018.08.14", "title": "Сидеров пита кой и защо проверява едни заведения, заобикаляйки други"}
{"url": "https://www.novinite.bg/articles/163048/Na-15-avgust-startira-Nacionalna-lyatna-ANTISPIN-kampaniya", "text": "На 15 август 2018 г. стартира Национална лятна АНТИСПИН кампания, която ще продължи до 15 септември 2018 г.В страната функционират 13 Кабинета за безплатно и анонимно консултиране и изследване за ХИВ (КАБКИС) към РЗИ. В тези кабинети се извършва предтестови и следтестови консултации от подготвени медицински специалисти за повишаване на информираността по проблемите на ХИВ/СПИН. От началото на годината до месец юли над 162 000 лица са се изследвали в тях.През периода 1986 г. – 03.08.2018 г. в България са регистрирани общо 2 876 лица с ХИВ инфекция. От началото на тази година са открити нови 161 ХИВ–серопозитивни. Запазва се тенденцията от последните години броят на новорегистрираните мъже да е многократно по-голям от инфектираните жени. Съотношението на инфектираните мъже и жени през настоящата година е 6:1 (139 мъже и 22 жени).Тази година най-засегната е възрастовата група 30-39 г. - 44%, следвана от възрастовата група 20-29 г. – 25%.Честотата на новорегистрираните случай с ХИВ инфекция на 100 000 души население в страните от ЕС и ЕИП през 2016 г. е 5.7, за България показателят е 2.8, т.е. страната ни е с двойно по-ниско разпространение на ХИВ сред страните от ЕС и ЕИП.По път на инфектиране се запазва тенденцията от последните години. И през настоящата година 90% от новорегистрираните с ХИВ–инфекция са се инфектирали по сексуален път. В9% са инфектирани при инжекционна употреба на наркотици.Към 31 юли 2018 г. общо 1 430 лица с ХИВ се проследяват в секторите за лечение на пациентите с ХИВ/СПИН, а 1 334 (93%) от тях получават съвременна антиретровирусна терапия.Осигурени са всички необходими тестове и консумативи.В изпълнение на ангажиментите на държавата, Министерството на здравеопазването осигурява безплатно съвременно лечение с антиретровирусни лекарства за всички нуждаещи се лица с ХИВ/СПИН, независимо от техният здравно-осигурителен статус. Прилагането на антиретровирусната терапия удължава живота на пациентите и подобрява качеството им на живот.Разкрити са и работят 5 сектора за лечение на пациенти с ХИВ/СПИН към инфекциозните клиники в градовете София, Пловдив, Варна, Плевен и Стара Загора. В прикачения файл може да намерите инициативите, които ще се провеждат по време на АНТИСПИН кампанията в страната. ", "date": "2018.08.14", "title": "На 15 август стартира Национална лятна АНТИСПИН кампания"}
{"url": "https://www.novinite.bg/articles/163057/Angelkova-Sezirame-KZP-za-apartamenten-hotel-v-Byala-kojto-raboti-bez-kategorizaciya", "text": "Ще сезираме Комисията за защита на потребителите (КЗП) да предприеме действия относно апартаментен хотел „Бяла бийч ризорт“ в Бяла (Варненска област), който работи без категоризация. Това заяви министърът на туризма Николина Ангелкова, на която експертите докладваха резултатите от инспекцията на място. Проверката бе съвместна с НАП. До 2015 г. хотелът е имал валидна категоризация от две звезди, определена от община Бяла. По закон категоризацията до две звезди се издава от съответната община, Министерството на туризма категоризира обектите от 3 звезди нагоре. От две години обаче хотелът е упражнявал дейност в нарушение на Закона за туризма (ЗТ). Подадено е искане за повишаване на категорията му през 2016, но то не било одобрено от Министерството на туризма заради несъответствия на документите към изискванията на ЗТ. Освен налагане на максималната в случая санкция от 10 хил. лв., ще препоръчаме спиране на обекта, докато не се приведе в съответствие. Важно е незабавно да стартира и процедура по категоризация на хотела, за да може да упражнява дейността, каза Николина Ангелкова. В министерството е получена колективна жалба от собствениците на апартаментите в комплекса. Министър Ангелкова призова собствениците и управителите на обекти да бъдат стриктни, защото категоризацията за местата за настаняване е задължителна. Със създаването на Министерството на туризма и наредбата за категоризация сме предвидили апартаментните хотели за гости и апартаментните комплекси също да са със задължителна категоризация. Проверките ще продължат, прилагаме законите, за да се гарантира качеството на туристическия продукт, отбеляза министърът. Най- фрапиращите случаи, изискващи глоби, за цялото Черноморие основно са в хотели с по-нисък клас, които се категоризират от общините, и за тях нямаме информация, освен ако не постъпят сигнали от потърпевши. За целта създадохме от началото на годината телефон и мейл за нередности в местата за настаняване, а от две години - и за нарушения по плажове, припомни министър Ангелкова. На хотели - в с. Топола, Каварна, и в Златни пясъци вече са издадени административни актове за несъответствия на закона със съответната глоба и е стартирала процедура за понижаване на категорията им. На журналистически въпрос за нерегламентираните заведения на плажа в Шкорпиловци министър Ангелкова коментира, че очаква от кмета да влезе в правомощията си по премахването им по силата на ЗУЧК. За тях ведомството сигнализира местната власт преди повече от месец, но не са предприети никакви действия. Днес отново е изпратена проверка на място и пак ще бъде подаден сигнал. За заведение на ивицата към община Бяла също се отправя искане за премахване. Министърът припомни, че Министерството на туризма няма правомощия да премахва и събаря заведения по ЗУЧК. Още повече че за единия от плажовете вече има избран наемател, който обаче не може да пристъпи към работа, защото трябва да приеме плажа чист от заведения или да се ангажира сам да ги премахне, каза министър Ангелкова. Тя допълни, че заради подобни нарушения в пуснатия за обществено обсъждане проект на ЗУЧК са предвидени строги административни санкции - включително до 50 хил. лв. глоба за юридически лица, ако на неохраняем плаж има нерегламентирани обекти.", "date": "2018.08.14", "title": "Ангелкова: Сезираме КЗП за апартаментен хотел в Бяла, който работи  без категоризация"}
{"url": "https://www.novinite.bg/articles/163061/Ekoproblemi-v-Rila-nyama-te-sa-na-plajnata-ivica-po-Chernomorieto", "text": "С огромно внимание, трите водещи електронни медии отразиха детинската случка на Седемте рилски езера, където десетина по емоционални младежи влязоха до колене в езерото „Близнака“ и играха хоро. Тази проява не е за адмирации, но не и да изкараш млади хора престъпници. Това нарушение бе така детайлно и едностранчиво отразено от вас водещите телевизии, че масовият зрител остана с впечатлението, че в Рила има истински екологичен апокалипсис. Всъщност нищо такова не се случи, езерото си е същото, няма замърсяване и не е увредено. Не оневиняваме младежите, нека си платят заедно с организаторите глобата. Но истинският проблем свързан със замърсяване е по плажната ивица, от Дуранкулак до Резово. На ивицата от  почти  400 км има разположени десетки незаконни биваци с хиляди дивокампингуващи безплатно българи, а вече и много чужденци. По цялото Черноморие никнат все повече такива катуни, които не само създават планини от боклуци и фекалии, но и изсякоха гората в близост до плажовете. Направо с колите, караваните, палатките и кемперите са се разположили и в държавни, общински и частни имоти. Превърнали са се в истинско бедствие и за природата, местните хора, но и за другите туристи. Алкохола и дрогата се леят в огромни количества. Никакъв ред и спазване на елементарни включително и хигиенни правила. Държавните и общински служби са абсолютно безсилни срещу ордите дивокъмпингуващи. Полицията и тя е абдикирала и е в невъзможност да се справи с този вид \"култура\". Уважаеми ръководители, собственици и журналисти от трите електронни медии, надяваме се, че като отговорни национални институции, с вниманието и енергията, което отделихте за хорото в Рила, по същият начин ще отразите това самоуправство, което се случва по морето. За жалост в последните няколко години, нито една от трите водещи медии не посмя да излъчи и една минута критичен материал за този в действителност огромен екологичен и правов проблем. Оставихте нас, местните хора без никаква подкрепа сами да се справяме с този вандализъм. Медиите са затова, когато държавата е безсилна или пък не желае да приложи закона, журналистите да я принудят да стори това. Надяваме се, че ще реагирате, а ние поемаме ангажимента да ви посочим всички незаконни къмпинги-катуните на белите якички и ви помогнем в обективното отразяване на случващото се по морето. Но ако не го направите, това означава зависимости, които не прилягат на обществени и национални медии.", "date": "2018.08.14", "title": "Екопроблеми в Рила няма, те са на плажната ивица по Черноморието"}
{"url": "https://www.novinite.bg/articles/163025/NSI-Inflaciyata-za-yuli-e-07-na-sto", "text": "Инфлацията за юли спрямо юни е 0.7 на сто, съобщи Националният статистически институт. Инфлацията от началото на годината (юли 2018 г. спрямо декември 2017 г.) е 1.7 на сто, а годишната инфлация за юли 2018 г. спрямо юли 2017 г. е 3.5 на сто. Средногодишната инфлация за периода август 2017 - юли 2018 г. спрямо периода август 2016 - юли 2017 г. е 2.4 на сто.", "date": "2018.08.14", "title": "НСИ: Инфлацията за юли е 0.7 на сто"}
{"url": "https://www.novinite.bg/articles/163028/Elektronnite-cigari-sa-opasni-za-belite-drobove", "text": "Течностите за електронните цигари са опасни за белите дробове, защото обезсилват почистващата им система и могат да причинят хронични заболявания, съобщи в. \"Индипендънт\", позовавайки се на британски учени.Особено опасни са изпаренията, но изследванията обикновено се правят с незагряти мостри заради изисквания за безопасност.Никотиновите течности за електронните цигари намаляват способността на имунната система да почистват белите дробове и да предотвратява натрупване на вредни химикали, твърдят учените от университета в Бирмингам, пише БТА.Авторите изтъкват, че електронните цигари все пак са по-малко вредни от традиционните, особено що се отнася до канцерогенния им ефект. Те обаче подчертават, че претенциите на производителите за безопасност може да са преувеличени, както и че не е известен дългосрочният им ефект.Изследването е направено с лабораторни тестове върху човешки клетки от здрави доброволци. Британските учени са се съсредоточили върху въздействието на парите върху алвеолните макрофаги - бели кръвни клетки, които \"патрулират\" в алвеолите на белия дроб и поглъщат и разграждат прах, бактерии и други опасни частици.", "date": "2018.08.14", "title": "Електронните цигари са опасни за белите дробове"}
{"url": "https://www.novinite.bg/articles/163056/Rekonstrukciyata-na-Zapaden-park-izostava", "text": "Проблеми с проекта за реконструкцията на Западен парк забавят ремонта му. Това съобщи кметът Йорданка Фандъкова по време на проверка на ул. \"Резбарска\". До края на седмицата предстои оперативна среща, на която ще стане ясно дали проблемите вече са изчистени. Столичният кмет коментира и възобновяването на градския басейн \"Мария Луиза\". По думите ѝ, къпалнята трябва да остане такава. Собствениците са предложили проект за възстановяването, но общината не може да участва с инвестиции.Ремонтите на инфраструктурата в София трябва да приключат до 15 септември. Ще остане единствено реконструкцията на ул. \"Граф Игнатиев\", която трябва да приключи до края на месец октомври.", "date": "2018.08.14", "title": "Реконструкцията на Западен парк изостава"}
{"url": "https://www.novinite.bg/articles/163058/Borisov-izrazi-saboleznovaniya-za-zaginalite-pri-tragichniya-incident-kraj-Genua", "text": "Министър-председателят Бойко Борисов изпрати съболезнователна телеграма до италианския премиер Джузепе Конте по повод трагичния инцидент на моста „Моранди“ край Генуа. „В този тежък за Италия момент, моля позволете ми да изразя моите най-искрени съболезнования на Вас и на приятелския италиански народ“, отбелязва премиерът Борисов. Българският министър-председател уверява в солидарността и подкрепата на България и пожелава бързо възстановяване на пострадалите и преодоляване на последствията.", "date": "2018.08.14", "title": "Борисов изрази съболезнования за загиналите при трагичния инцидент край Генуа"}
