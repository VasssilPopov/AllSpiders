{"url": "https://www.novinite.bg/articles/167630/Spari-ot-ES-Karnobatplod-proizvejda-i-iznasya-produkciya-na-nyakolko-kontinenta", "text": "Семейството на Елка и Атанас Атанасови вече повече от 20 години успешно стопанисва „Карнобатплод“ АД. За успеха на консервената фабрика в малкия град те се грижат заедно с техните синове. С помощта на петдесетината работници в предприятието, семейство развива производство, чиито продукти достигат до различни краища на света. За модернизацията на оборудването на два пъти са разчитали на европейско финансиране - първо по предприсъединителната програма в областта на земеделието и селските райони САПАРД. През последния програмен период техен проект за нови машини и съоръжения на стойност над 1.107 млн. лева е получил финансиране още при първия прием по подмярка 4.2 от Програмата за развитие на селските райони (ПРСР). „Проектът почти е изпълнен, има построен хладилник, закупени са също така машини и съоръжения, които заменят ръчния труд на много работници, чието осигуряване е сериозен проблем“, споделя изпълнителният директор Атанас Атанасов. От началото на този сезон е в експлоатация и хладилното съоръжение, с чиято помощ се удължава периодът на работа.Продуктите на компанията основно се реализират в чужбина, въпреки че имат добър прием в две големи търговски вериги у нас. „Стремим се да продаваме навсякъде. Това обаче означава, че трябва да се удовлетворяват различни вкусове. В момента имаме успешни продажби в Израел, откъдето имат изисквания храните да отговарят на строги стандарти и затова редовно ни проверяват“, разказва Елка Атанасова, която също като съпруга си е възпитаник на Университета по хранителни технологии. Компотите от праскови са голямата гордост на семейното предприятие. Освен на Израел, те се продават успешно в Америка, Русия, Италия и други западноевропейски страни, а също така и в далечна Австралия. Суровината пристига в комбината от градините в околността на Карнобат. Преди време е правен внос и от Гърция, но от тази година 99% от използваните праскови са български. Причина за това са увеличените площи с овощни градини, производителите на плодове реагират добре на увеличеното финансиране, но все още родната суровина не е достатъчна. В момента 80-90 на сто от производството на „Карнобатплод“ се пада на плодови консерви, а амбициите на собствениците са да се развие и зеленчуковото направление.", "date": "2018.11.21", "title": "С пари от ЕС „Карнобатплод“ произвежда и изнася продукция на няколко континента"}
{"url": "https://www.novinite.bg/articles/167653/Vazrastna-jena-ot-Haskovo-izmamena-s-26-hilyadi-leva", "text": "80-годишна жена от Хасково е измамена с 26 хиляди лева. Жената получила обаждане по домашния си телефон от мъж, представил се за следовател. След като била заблудена по схемата „съдействие на полицията“, жената изтеглила от банката всичките си спестявания и по-късно хвърлила парите през балкона на жилището си. По случая е образувано досъдебно производство.", "date": "2018.11.21", "title": "Възрастна жена от Хасково измамена с 26 хиляди лева"}
{"url": "https://www.novinite.bg/articles/167654/Dete-i-dve-jeni-sa-bolnica-sled-pojar-v-stolichen-kvartal", "text": "Две жени – на 52 и на 24 години, и 4-годишно момче са пострадали при пожар снощи в столичния квартал „Света Троица“, съобщиха от пресцентъра на МВР.Пристигналите на място огнеборци установили, че гори стая от апартамент на 9-ти етаж на жилищния блок.Хората от жилището били евакуирани. Пострадалите са настанени в болнца.Причината за пожара е късо съединение.Огънят е унищожил стаята и домашно имущество.", "date": "2018.11.21", "title": "Дете и две жени са болница след пожар в столичен квартал"}
{"url": "https://www.novinite.bg/articles/167655/Sadat-vav-Franciya-razreshi-ekstradiciyata-na-Banevi", "text": "Евгения и Николай Баневи могат да бъдат върнати в България, решиха магистратите във Франция, съобщи Нова телевизия. Баневи могат да обжалват решението в тридневе срок.Ако не го направят, ще бъдат върнати у нас до 10 дни.", "date": "2018.11.21", "title": "Съдът във Франция разреши екстрадицията на Баневи"}
{"url": "https://www.novinite.bg/articles/167634/Predpriemat-se-merki-za-bezopasna-eksploataciya-na-yazovirite", "text": "Министърът на икономиката Емил Караниколов е разпоредил с писмо до областните управители, до кметовете на общините, до дружествата \"Напоителни системи\" и \"Земинвест\" да се предприемат всички необходими превантивни мерки за безопасна техническа експлоатация на язовирите, недопускане на аварии и намаляване риска от наводнения. Това съобщиха от пресслужбата на Министерството на икономиката.При възникнали аварийни ситуации собствениците на язовирни стени и съоръженията към тях е необходимо веднага да уведомят Държавната агенция за метрологичен и технически надзор, кмета на общината, дирекция \"Пожарна безопасност и защита на населението\", както и органите на МВР и басейновата дирекция.Мерките са заради метеорологичната прогноза за очаквани по-големи количества валежи в следващите дни и по-голям приток на водни маси в язовирите, както и за повишаване на нивата на някои реки в резултат на евентуално изпускане на води от язовирите.При аварийни ситуации ще се активизира кризисният щаб на Държавната агенция за метрологичен и технически надзор и ще се предприемат съвместни действия с всички отговорни институции, с което ще се гарантира защитата на живота и здравето на населението и ще се избегне потенциалната опасност от наводнения.", "date": "2018.11.21", "title": "Предприемат се мерки за безопасна експлоатация на язовирите"}
{"url": "https://www.novinite.bg/articles/167656/Slavi-Trifonov-Rumen-Radev-pokaza-neuvajenie", "text": " Президентът Румен Радев е отказал участието си в \"Шоуто на Слави\" с официално писмо от пресцентъра на президентството. Вчера в предаването си Трифонов изтъкна, че писмото не е написано лично от държавния глава, а от Кирил Атанасов.От \"Шоуто на Слави\" определиха отказа като \"неуважение\". \"Той ни е благодарил за интереса. Ние сме граждани на страната, естествено, че сме заинтересовани\", обясни Трифонов.Миналата седмица Слави Трифонов обяви в ефира на предаването си, че кани най-висшите фигури в страната да коментират актуалните проблеми в държавата.Днес трябва да му гостува премиерът Бойко Борисов, в четвъртък – главният прокурор Сотир Цацаров, в петък – омбудсманът Мая Манолова, а по-следващия понеделник – председателят на Парламента Цвета Караянчева, пише burgas24.bg.Заради отказалия поканата Румен Радев, вчера неговото време бе запълнено с разговор със сценаристите на Трифонов и отговаряне на зрителски въпроси, отправени предварително към президента.", "date": "2018.11.21", "title": "Слави Трифонов: Румен Радев показа неуважение"}
{"url": "https://www.novinite.bg/articles/167612/NS-shte-glasuva-ostavkata-na-Simeonov", "text": "\r\nПърва точка от дневния ред на Народното събрание за днес е предложението за персонални промени в кабинета. До нея се стигна след като в телевизионно интервю вицепремиерът Валери Симеонов нарече майките на деца с увреждания \"кресливи жени с уж болни деца\".\r\n\r\n\r\n\r\n\r\n\r\n", "date": "2018.11.21", "title": "НС ще гласува оставката на Симеонов"}
{"url": "https://www.novinite.bg/articles/167652/Kola-padna-ot-10-metra-visochina-v-izkop-vav-Varna", "text": "\r\nКола падна от десет метра височина в изкоп на бул. \"Васил Левски\" във Варна, където се изгражда едно от новите кръгови кръстовища. Снимки от инцидента бяха публикувани в социалните мрежи. 25-годишният шофьор е карал с превишена скорост и имал малко над 0.5 промила алкохол в кръвта\r\n\r\n\r\n\r\n\r\n", "date": "2018.11.21", "title": "Кола падна от 10 метра височина в изкоп във Варна"}
{"url": "https://www.novinite.bg/articles/167615/Obsajdat-se-promeni-v-Zakona-za-balgarskite-lichni-dokumenti", "text": "Социалната комисия в парламента ще обсъди проект за промени в Закона за българските лични документи. Той засяга срока на валидност на свидетелствата за управление на моторни превозни средства на хората с увреждания. В момента валидността е пет години. Проектът предвижда удължаване на валидността на документите на десет години за всички хора с увреждания . Вносители на проектозакона са депутатите от БСП Михаил Христов и Крум Зарков. В мотивите на вносителите пише, че в България има около 170 000 водачи на МПС с различна степен на увреждане. Специализирани транспортни лекарски експертни комисии преценяват дали човекът с увреждания ще бъде дееспособен да управлява моторно превозно средство. Те предоставят съответните удостоверения, които служат при издаването на шофьорска книжка. Тези комисии са само три - в София, Пловдив и Горна Оряховица. Според вносителите хората с увреждания донякъде са дискриминирани спрямо останалите шофьори заради това, че техните свидетелства за управление на МПС са със срок на валидност до 5 години, а не до 10, както на всички останали. В проекта се предвижда възможността транспортните комисии да издават удостоверенията за срок от 10 години, а не до 5, като същевременно се запазва правото им да предлагат в рамките на този максимален срок индивидуален срок на валидност на свидетелството за управление, който съответства на състоянието на даденото лице. ", "date": "2018.11.21", "title": "Обсъждат се промени в Закона за българските лични документи"}
{"url": "https://www.novinite.bg/articles/167647/Jiteli-na-Kubrat-protestirat-sreshtu-loshoto-sastoyanie-na-patishtata", "text": "Жители на Кубрат се събраха на изхода на града в посока Русе на мирен протест срещу лошото състояние на пътищата в общината. Протестът е организиран от сдружение \"Потомци на Дуло\".За да се срещне с тях на място пристигна и областният управител Гюнай Хюсмен, съобщиха от областната администрация. Хората споделили с него своето разочарование от състоянието на двата пътни участъка - към Русе и Разград. Те коментирали, че при предишни срещи с представители на държавни институции са поети ангажименти по пътната инфраструктура, които според тях не са изпълнени.Областният управител уверил недоволните, че държавата полага усилия за подобряване на пътната инфраструктура, но това се случва поетапно. Той обяснил, че до 20 декември тече срокът за подаване на оферти за обществената поръчка за избор на изпълнител на ремонта на 47 километровия път от Кубрат към Русе. Продължава работата и по изготвяне на проект за ремонт на пътя от Разград към Кубрат, като междувременно са запълнени част от дупките по това шосе.Тези дейности са на стойност 30 000 лева, посочил областният управител. Той заявил още, че с 380 000 лева пък е ремонтиран друг път в региона - от Кубрат към Тутракан. Хюсмен уверил протестиращите, че работата за подобряване на пътната инфраструктура в региона ще продължи.", "date": "2018.11.21", "title": "Жители на Кубрат протестират срещу лошото състояние на пътищата"}
{"url": "https://www.novinite.bg/articles/167622/Ninova-Nyama-darjavnost-i-institucii", "text": "За пореден път министър-председателят Бойко Борисов унижи българската институция Народно събрание. Това заяви лидерът на БСП Корнелия Нинова от трибуната на НС. По думите й няма държавност и няма институции. Един човек решава еднолично въпроси. Управляващото мнозинство изтри думата морал от българския език, заяви лидерът на БСП. Тя заяви, че мнозинство, което мълчи в тази политическа криза, е объркано и уплашено мнозинство. По думите й оставката на Валери Симеонов е поредната, но тя не решава нищо. Оставката сменя просто един човек с друг. Тази коалиция е обречена от самото начало. Това не е коалиция за политики, а за власт, пари и постове - две години скандали и нестабилност в управлението, които доведоха до нестабилност в държавата, посочи Корнелия Нинова. Паралелната държава краде 10 милиарда лева, а вашата дава 50 милиона за коледни надбавки, каза Нинова.", "date": "2018.11.21", "title": "Нинова: Няма държавност и институции"}
{"url": "https://www.novinite.bg/articles/167613/Dneven-horoskop-za-sryada", "text": "Важно е да обръщате голямо внимание на това, което хората казват днес. Може да допуснете голяма грешка, ако не сте наясно какво се случва. Щом съберете цялата нужна информация, действайте.Хората около вас се нуждаят от помощта ви и то спешно. Налага се да се оттеглите от своите задължения за кратко и да им помогнете да се справят с техните. Днес е страхотен момент да получите малко бонус точки от съдбата.Днес ще откриете, че ви е по-трудно от всякога да накарате приятелите си да се фокусират, но това не е ваша работа, нали? Очаквайте малки проблеми, които ще саботират плановете ви за деня. Представителите на останалите зодиакални знаци могат да намерят дневния си хороскоп ", "date": "2018.11.21", "title": "Дневен хороскоп за сряда"}
{"url": "https://www.novinite.bg/articles/167632/Kola-pomete-jena-v-Hisarya", "text": "51-годишна пешеходка е пострадала, след като е блъсната от лек автомобил в Хисаря. Това съобщиха от ОДМВР - Пловдив. Около 07.00 часа вчера на кръстовище между бул. „Христо Ботев“ и бул. „Иван Вазов“ лек автомобил „Фолксваген“ блъснал пресичащата на пешеходна пътека 51-годишна жена. Тя е настанена в болница за наблюдение. Колата управлявал 60-годишен мъж, чиято алкохолна проба е отрицателна. В РУ – Хисаря е образувано досъдебно производство.", "date": "2018.11.21", "title": "Кола помете жена в Хисаря"}
{"url": "https://www.novinite.bg/articles/167650/Danacite-ot-hazart-u-nas-rastat", "text": "Данъците от хазарт у нас растат. Това показва доклад на Българската търговска асоциация на производителите и организаторите от игралната индустрия (БТАПОИИ)От началото на годината до септември приходите за държавния бюджет са 174 милиона лева, а до края на годината се очаква да достигнат над 220 млн.Отбелязва се и ръст с около 5% на игралните съоръжения, в сравнение с миналата година.В световен мащаб за 2017 г. приходите от хазарт възлизат на над 500 милиарда долара, се посочва в доклада на асоциацията.", "date": "2018.11.21", "title": "Данъците от хазарт у нас растат"}
{"url": "https://www.novinite.bg/articles/167627/Specprokuraturata-iska-postoyanen-arest-za-zadarjani-za-trafik-na-hora", "text": "В Специализирания наказателен съд днес е внесено искане от страна на Специализираната прокуратура за вземане на мярка за неотклонение „задържане под стража“ срещу Генчо Кънев и Илиян Бочев.Кънев и Бочев са с повдигнати обвинения за ръководене и участие в организирана престъпна група, създадена с цел превеждане на лица през границата на страна. ", "date": "2018.11.21", "title": "Спецпрокуратурата иска постоянен арест за задържани за трафик на хора"}
{"url": "https://www.novinite.bg/articles/167614/Interpol-s-nov-prezident", "text": "Интерпол избра за президент южнокорееца Ким Чен-янq съобщи Асошиейтед прес.Сред другите кандидати за хоста беше генералът от руското вътрешно министерство Александър Прокопчук, който заема вицепрезидентската длъжност на Интерпол за Европа.Изборите за това кой да заеме висшия пост на организацията бяха обявени, след като през октомври оставка подаде предишния президент на Международната организация на криминалната полиция Мен Хунвей.Така се стигна до повишаването на Ким Чон Ян, който досега заемаше длъжността на старши вицепрезидент на Интерпол. Едва ли е изненада неговата победа, след като във вторник държавният секретар на САЩ Майк Помпео обяви подкрепата на Вашингтон за кандидата от Сеул.", "date": "2018.11.21", "title": "Интерпол с нов президент"}
{"url": "https://www.novinite.bg/articles/167620/Valeri-Simeonov-nyama-da-pravi-izyavlenie-vav-vrazka-s-vcherashniya-koalicionen-savet", "text": "Вицепремиерът в оставка Валери Симеонов няма да прави изявление във връзка с вчерашния коалиционен съвет. Това съобщиха пред журналисти в Министерския съвет от правителствената информационна служба. Очакваше се това да стане преди началото на днешното правителствено заседание. Кадровите промени в кабинета бяха разисквани в продължение на няколко часа през вчерашния ден, като преговорите завършиха без Сидеров, който напусна по-рано коалиционния съвет на \"Обединени патриоти\". На излизане от Министерски съвет лидерът на \"Атака\" бе кратък в коментара си пред медиите и не пожела да даде подробности за това как е преминала срещата. \"Всичко изчистихме, всичко е наред, всичко е прекрасно\", каза той. Попитан остава ли коалицията \"Обединени патриоти\", Сидеров отговори: \"Да, разбира се, че остава, няма проблем. Няма никакъв проблем, аз не виждам защо се вълнувате толкова\". \"Няма нищо какво да кажа специално. Аз съм само един прост депутат\", допълни още той. По-късно вечерта стана ясно, че Марияна Николова е предложена за вицепремиер на мястото на Валери Симеонов, но документът с проекторешението за това е изготвен без подписа на лидера на „Атака“.", "date": "2018.11.21", "title": "Валери Симеонов няма да прави изявление във връзка с вчерашния коалиционен съвет"}
{"url": "https://www.novinite.bg/articles/167617/SASht-Delata-za-korupciya-sreshtu-Gruevski-tryabva-da-prodaljat", "text": "Съединените щати смятат, че делата за корупция срещу бившия македонски премиер Никола Груевски трябва да продължат, въпреки бягството му от Македония в Унгария.Никола Груевски бе осъден за злоупотреба с власт в резултат на „задълбочен и прозрачен“ съдебен процес. Срещу него текат още четири дела и той „трябва да носи отговорност в рамките на македонската правосъдна система“, заяви говорител на Държавния департамент, цитиран от агенция Ройтерс.По-рано днес унгарски вестник и самият Груевски обявиха, че властите в Унгария са му предоставили исканото убежище, въпреки настояването на Скопие за екстрадирането му.", "date": "2018.11.21", "title": "САЩ: Делата за корупция срещу Груевски трябва да продължат"}
{"url": "https://www.novinite.bg/articles/167642/Srednata-rabotna-zaplata-u-nas-tryabva-da-narasne-s-mejdu-12-i-15-prez-2019-a", "text": "Средната работна заплата у нас трябва да нарасне с между 12 и 15% през 2019-та година. Това очакване поставиха от ръководствата на КНСБ и КТ „Подкрепа” по време на среща с бизнеса и правителството. Работодателските организации обаче не са единни по въпроса с прогнозираното увеличение на заплатите през следващата година - лидерите на две от тях очакват двуцифрен ръст на средното заплащане, докато от Асоциацията на индустриалния капитал допускат като реалистично увеличение от 8,5%, като се включи и сивата икономика. ", "date": "2018.11.21", "title": "Средната работна заплата у нас трябва да нарасне с между 12 и 15% през 2019-а"}
{"url": "https://www.novinite.bg/articles/167621/Frenskiyat-sad-reshava-za-Banevi", "text": "Френски съд решава дали да бъдат екстрадирани в България Николай и Евгения Баневи. Апелативният съд ще реши дали съпрузите да бъдат върнати у нас по разследването за източването на завод „Полимери“.Бизнесмените Баневи бяха задържани на 26 октомври на летището в Ница. Според адвоката им - на път за София. С тях бяха и трите им деца. До момента френският съд отхвърли молбата на Евгения Банева да я пусне от ареста, за да се грижи за децата си.", "date": "2018.11.21", "title": "Френският съд решава за Баневи"}
{"url": "https://www.novinite.bg/articles/167638/Angela-Merkel-8203Globalni-problemi-se-reshavat-s-mejdunarodni-sredstva", "text": "\r\nВ първата си реч пред германския парламент, след като обяви че се оттегля от председателския пост на Християн-демократичния съюз, Ангела Меркел демонстрира борбеност и решителност. Тя осъди всяка форма на национален егоизъм и призова за мултилатерално сътрудничество.\r\n\r\nМеркел използва дебатите за бюджета на Федералната република, за да изложи тезите си за мястото на Германия в световния контекст и апелира за международно сътрудничество.\r\nАнгела Меркел, канцлер на Германия: \"Глобални проблеми се решават с международни средства. Няма място за компромиси - или сте сред тези, които смятат че могат сами да се справят. Тогава говорим за национализъм в най-чистата му форма. Това не е патриотизъм, защото той означава в германски интерес да се включват и другите и всички да печелят от това.\"\r\nГерманският канцлер подкрепи отново Глобалния пакт за миграцията на ООН като \"верен опит за отговор\". Меркел обърна внимание върху поуките от бежанската криза през 2015-та, от които следва, че бягство и миграция трябва да се решават заедно и то в международен контекст.\r\nТемата за миграционния пакт занимава и партията на Ангела Меркел. Кндидатът за нейн наследник и министър на здравеопазването Йенс Шпан иска дискусия по документа на конгреса в началото на декември. Дебатът вече е предвиден в дневния ред, стана ясно от думите на генералния секретар на Християн-демократичния съюз и също кандидат за председателския пост Анегред Крамп-Каренбауер.\r\nКанцлерът заяви днес в Бундестага подкрепа за споразумението с Великобритания за излизане от ЕС. Тя обърна внимание, че Испания все още се въздържа по документа заради Гибралтарския пролив. Меркел обаче изрази надежда до неделя, когато ще се проведе среща на върха на ЕС, проблемът да бъде преодолян.\r\n", "date": "2018.11.21", "title": "Ангела Меркел: &#8203;Глобални проблеми се решават с международни средства"}
{"url": "https://www.novinite.bg/articles/167648/Balgariya-podkrepya-sporazumenieto-za-Brexit", "text": "Министерският съвет одобри позицията на България за предстоящия на 25-ти ноември в Брюксел Европейски съвет относно преговорите за оттегляне на Обединеното кралство от Европейския съюз, съобщават от правителствената пресслужба.България подкрепя постигането на Споразумение за урегулирано оттегляне на Великобритания от ЕС с преходен период, което да гарантира максимално възможна последователност и приемственост в редица важни за страната ни области.Република България се обявява за постигането на възможно най-всеобхватно и тясно сътрудничество на ЕС с Великобритания след Brexit, отчитащо значимостта на страната за Европа.", "date": "2018.11.21", "title": "България подкрепя споразумението за Brexit"}
{"url": "https://www.novinite.bg/articles/167643/MVR-Nyama-hvarlena-otrova-za-kucheta-iz-Pazardjik", "text": "Полицията в Пазарджик опроверга информацията във Facebook, че по детските площадки на Пазарджик има разхвърляна отрова за кучета.Не отговарят на истината и информациите в социалните мрежи, че са открити 14 умъртвени кучета в града.През миналата седмица е открит труп на едно улично куче. Има сигнал за друго починало домашно куче. Все още няма резултати от аутопсията, която трябва да каже точната причина за смъртта им.По повод информацията за разпространената отрова в града е направена обстойна проверка, каза пред БНР говорителят на полицията Мирослав Стоянов.\"Изпратихме колеги. Не се потвърди тази въпросна информация, но тук по-скоро да използваме факта да апелираме към гражданите, когато нещо се случва, официалният канал за общуване с полицията е или телефон 112, или телефоните на дежурните части, а не чрез Facebook групи, защото няма как или аз, или колегите да следим Facebook групите при положение, че някои от тях са и затворени и ние трябва постоянно да следим във Facebook кой какво публикува и какво пише и да се самосезираме и да правим проверки, без да сме официално сигнализирани\", посочи той.", "date": "2018.11.21", "title": "МВР: Няма хвърлена отрова за кучета из Пазарджик"}
{"url": "https://www.novinite.bg/articles/167657/Tereza-Mej-Vse-oshte-pregovaryame-s-ES-za-badeshtite-ni-otnosheniya", "text": "Британската министър-председателка Тереза Мей заяви, че все още се водят преговори за политическа декларация за бъдещите отношения на Великобритания с Европейския съюз, предаде Ройтерс.Мей заяви, че ако до края на планирания преходен период през 2020 г. няма цялостна сделка за бъдещите отношения на Великобритания с ЕС, има три варианта за избягване на \"твърда\" граница в Северна Ирландия: т.нар. предпазен механизъм, удължаване на преходния период или \"алтернативни договорености\".\"Продължаваме да преговаряме за тези бъдещи отношения, за да постигнем добрата сделка, която смятаме, че е правилна за Обединеното кралство\", каза тя пред парламента.Мей заяви, че ако парламентът отхвърли нейното проектоспоразумение за Брекзит, тогава Великобритания може въобще да не напусне ЕС, посочва Асошиейтед прес.Сделката за Брекзит среща силна съпротива от британски депутати, според които споразумението ще остави страната обвързана с правилата на ЕС, без тя да има думата по тях.Британската министър-председателка Тереза Мей заяви, че все още се водят преговори за политическа декларация за бъдещите отношения на Великобритания с Европейския съюз, предаде Ройтерс. Мей заяви, че ако до края на планирания преходен период през 2020 г. няма цялостна сделка за бъдещите отношения на Великобритания с ЕС, има три варианта за избягване на \"твърда\" граница в Северна Ирландия: т.нар. предпазен механизъм, удължаване на преходния период или \"алтернативни договорености\". \"Продължаваме да преговаряме за тези бъдещи отношения, за да постигнем добрата сделка, която смятаме, че е правилна за Обединеното кралство\", каза тя пред парламента. Мей заяви, че ако парламентът отхвърли нейното проектоспоразумение за Брекзит, тогава Великобритания може въобще да не напусне ЕС, посочва Асошиейтед прес. Сделката за Брекзит среща силна съпротива от британски депутати, според които споразумението ще остави страната обвързана с правилата на ЕС, без тя да има думата по тях.", "date": "2018.11.21", "title": "Тереза Мей: Все още преговаряме с ЕС за бъдещите ни отношения"}
{"url": "https://www.novinite.bg/articles/167608/Nad-stranata-shte-bade-oblachno-i-dajdovno", "text": "Над страната ще бъде облачно и дъждовно. В Централна и Източна България валежите ще са значителни. В западната част на Северна България, при температури близки до 0 градуса, ще има условия за поледици. Ще духа слаб, в Източна България до умерен вятър, предимно от североизток. Минимални температури, в повечето райони, между 1 и 6 градуса, а максималните ще са от 1-2 в Северозападна България до 11-12 градуса в южните райони и по Черноморието, сочи прогнозата на НИМХ.Атмосферното налягане ще бъде по-ниско от средното за месеца и през деня ще се повишава.В планините също ще бъде облачно с валежи от дъжд, над около 2000 метра от сняг. Ще духа умерен до силен вятър от юг-югоизток, който вечерта ще отслабне. Максималната температура на височина 1200 метра ще около 7 градуса, на 2000 метра – около 3.Над Черноморието ще бъде облачно, дъждовно и ветровито. Ще духа умерен североизточен вятър. Максималните температури ще бъдат между 11 и 13 градуса. Температурата на морската вода е 13-14. Вълнението на морето ще бъде 3-4 бала.", "date": "2018.11.21", "title": "Над страната ще бъде облачно и дъждовно"}
{"url": "https://www.novinite.bg/articles/167629/Obyaviha-oranjev-kod-za-porojni-valeji-v-nyakolko-regiona", "text": "За областите Кърджали, Хасково и Стара Загора е обявен оранжев код за значителни валежи от дъжд - очакват се между 30 и 50 л/кв.м.Днес времето над страната ще бъде облачно и дъждовно. В Централна и Източна България валежите ще са значителни. В западната част на Северна България, при температури близки до 0°, ще има условия за поледици. Ще духа слаб, в Източна България до умерен вятър, предимно от североизток. Максимални температури от 1-2° в Северозападна България до 11-12° в южните райони и по Черноморието. За Кърджали и Хасково се очакват максималните 11°, за Смолян 8°. В планините също ще бъде облачно с валежи от дъжд, над около 2000 метра от сняг. Ще духа умерен до силен вятър от юг-югоизток, който вечерта ще отслабне. Максималната температура на височина 1200 метра ще около 7°, на 2000 метра - около 3°. На местността Рожен 6° ", "date": "2018.11.21", "title": "Обявиха оранжев код за поройни валежи в няколко региона"}
{"url": "https://www.novinite.bg/articles/167645/Bolnica-Lozenec-shte-osiguryava-kompleksno-lechenie-na-deca", "text": "Правителството одобри проект на Закон за изменение на Закона за лечебните заведения. Промяната предвижда отмяна на § 5 от Преходните и заключителните разпоредби на закона, съгласно който болница „Лозенец“ е лечебно заведение към Министерския съвет по смисъла на чл. 5, ал. 1 от закона и е второстепенен разпоредител с бюджет по бюджета на МС, съобщават от правителствената пресслужба.Болница „Лозенец“ е единственото лечебно заведение по чл. 5, ал. 1, по отношение на което статутът е определен на законово ниво. Отмяната на параграфа ще създаде възможност за правителството да вземе решение по отношение на статута на болницата, превръщайки я в първото многопрофилно лечебно заведение за болнична помощ, осигуряващо комплексно лечение на деца.", "date": "2018.11.21", "title": "Болница \"Лозенец\" ще осигурява комплексно лечение на деца"}
{"url": "https://www.novinite.bg/articles/167609/Bezplatna-reklama-i-ukazatelni-tabeli-za-biznesa-na-Grafa-e-kompensaciya-za-dalgiya-remont", "text": "Столична община постигна договореност с представителите на бизнеса на ул. “Граф Игнатиев”, където ремонтът продължава седми месец. Търговците ще получат временна безплатна реклама. След срещата поехме ангажименти, по които вече се работи, съобщи в социалната мрежа общинският съветник и зам.-председател на СОС Николай Стойнев, пише  Преди месец представители на бизнеса поискаха да бъдат компенсирани за загубите, които понасят заради продължаващият ремонт на централната софийска улица. Проведоха се няколко срещи , на които присъстваха общински съветници, ресорният зам.-кмет Евгени Крусев и служители на Столична община. Тогава представители на бизнеса поставиха исканията си. Повечето от исканията на бизнеса вече се изпълняват. Поетапно са премахнати оградите, където това позволява, за да не представлява опасност за сигурността на гражданите. Това не означава, че обектът е завършен, съобщи Николай Стойнев в социалната мрежа. Има и информационен пункт за въпроси и сигнали към строителя, както и специален телефон, на който търговците задават въпроси. Най-добрата новина обаче е, че бизнесът ще получи подкрепа чрез Общинския гаранционен фонд за МСП. Като компенсация търговците ще имат безплатна временна реклама в трамваите по “Граф Игнатиев”, както и указатели за магазините в зоната. Хлъзгавите плоскости, по които минаваха гражданите са подменени с такива, с по- голямо сцепление и безопасни при сняг и дъжд. Вече е монтирано и допълнително осветление в района на 6- то училище. Тротоарите по “Алабин” до “Витошка”, които не са част от проекта, също ще бъдат ремонтирани, съобщи Николай Стойнев.", "date": "2018.11.21", "title": "Безплатна реклама и указателни табели за бизнеса на “Графа” е компенсация за дългия ремонт"}
{"url": "https://www.novinite.bg/articles/167611/Pometoha-majka-i-dete-na-peshehodna-pateka-v-Plovdiv", "text": "43-годишна жена и тригодишното й дете бяха пометени тази сутрин около 8.20 часа на пешеходна пътека в кв. Южен в Пловдив, предаде БГНЕС.Инцидентът е станал на кръстовището между улиците \"Талев\" и бул. \"Никола Вапцаров\", където в момента движението е затруднено. Зад волана на лекия автомобил \"Ситроен\", блъснал майката с детето, е седяла 27 годишна шофьорка. Пострадалите са откарани в болница.Това е втори подобен случай в Пловдив за един месец. Автобус от градския транспорт помете майка с бебе в количка пак на пешеходна пътека на кръстовище в жк \"Тракия\" на 18 октомври. Детето остана невредимо, но жената претърпя няколко операции и дълго време ще се възстановява.", "date": "2018.11.21", "title": "Пометоха майка и дете на пешеходна пътека в Пловдив"}
{"url": "https://www.novinite.bg/articles/167607/Album-sas-stari-poshtenski-kartichki-i-snimki-ot-Sofiya-shte-predstavi-SGHG", "text": "Aлбум с висока художествена стойност и модерен графичен дизайн ще представи Софийска художествена галерия на 21 ноември от 18 часа. Неговото име е “Една като никоя. София в старите пощенски картички и снимки“ и е на два езика – български и английски. В албума има около 700 стари пощенски картички и фотографии от столицата. Те са колекционирани 45 години от Христо Алексиев. Не малка част от тях се публикуват за първи път и са с голяма колекционерска стойност. Предговорът на изданието е авторски и разглежда историята на българската пощенска картичка. Към всяко изображение има и текст, който съдържа подробна информация за историята на града, културата, архитектурата и бита на софиянци от 1879-1920 година, пише Авторът на албума – Христо Алексиев е художник, графичен дизайнер и страстен колекционер на снимки и пощенски картички. От 1978 г. е член на Съюза на българските художници, а от 2000 г. и на Асоциацията на австрийските художници. Той е печелил и множество отличия: Носител на Първа награда за плакат на 8-то Биенале за приложна графика – Вилнюс, Литва; Втора награда от Калифорнийския Музей за наука и индустрия и други. Има и редица награди за плакати и графичен дизайн от българските изложби на приложна графика. Правил самостоятелни изложби в София, Люксембург, Виена, Залцбург, Прага, Братислава и Алжир. Изготвял е  плакати на Сатиричния театър, НАТФИЗ, Театъра на армията, Малък градски театър „Зад канала”.", "date": "2018.11.21", "title": "Албум със стари пощенски картички и снимки от София ще представи СГХГ"}
{"url": "https://www.novinite.bg/articles/167616/Pravoslavniyat-svyat-otbelyazva-Vavedenie-Bogorodichno", "text": "Православният свят отбелязва празника Въведение Богородично, честван и като Ден на християнското семейство. Църквата призовава родителите да предадат на своите деца познания за православието и християнските добродетели.  Родителите на Божията майка Йоаким и Ана изъплнили обещанието си да посветят дъщеря си в служба на Бога. Когато навършила 3 години, малката Мария била въведена в Йерусалимския храм. Момиченцето изкачило само 15-те стъпала на входа и стигнало до най-високото. Празникът символизира духовното израстване на всеки християнин, а от родителите се очаква да изпълнят духовните си задължения към децата, въвеждайки ги в света на Христовото учение. В миналото денят е бил неучебен и започвал с литургия, на която учениците взимали Светото причастие. С благословението на Негово светейшество патриарх Неофит тази вечер в зала \"България\" ще се състои традиционният концерт по случай Деня на православната християнска младеж. Сред участниците в концерта са Националният филхармоничен хор \"Светослав Обретенов\", смесеният хор на БНР, както и певческата група от Софийската семинария \"Св.Йоан Рилски\".", "date": "2018.11.21", "title": "Православният свят отбелязва Въведение Богородично"}
{"url": "https://www.novinite.bg/articles/167610/Nameriha-martvi-kucheta-v-centara-na-Pazardjik", "text": "Природозащитници в Пазарджик алармират за масово отравяне на кучета в центъра на града. Сигналите за умъртвените животни заляха социалните мрежи. Местната полиция започна разследване. Майките в града се предупреждават да пазят децата си, тъй като част от отровата била посипана и по парковете, където играят децата.\"Не можем да кажем с точност колко са отровените кучета. Ние сме информирани за 15, като успяхме да спасим 4 от тях. Имаме сигнали за 4-5 домашни кучета, които са починали\", каза Галина Медарова.Природозащитниците заявиха, че отровата е разпръсната в най-централните части на Пазарджик. Включително в близост до паркове, училища, детски градини и площадки. Група деца сами са опитали да спасят отровено куче като са му дали активен въглен. Защитниците смятат, че това е умишлен акт, който продължава вече седмица. По техните думи подобни случаи има 2 пъти в годината - всяка пролет и всяка есен. Те са сигнализирали общината и полицията. Според тях отровата е предназначена за бездомните кучета. В града няма орган, който да отговаря за тези животни. От общината заявиха, че те не са органа, който да следи кой трови бездомните животни и насочиха към зоополицията, която е към ОДМВР - Пазарджик. От там информираха, че вече има образувани 2 досъдебни производства за 2 отровени кучета. Към момента извършителят не е разкрит.", "date": "2018.11.21", "title": "Намериха мъртви кучета в центъра на Пазарджик"}
{"url": "https://www.novinite.bg/articles/167618/Dva-novi-perona-shte-oblekchavat-opashkite-ot-tirove-na-Kapitan-Andreevo", "text": "\r\nОтговорни представители от двете страни на граничните пунктове Капъкуле/\"Капитан Андреево\" на турско-българската граница са се ангажирали с взаимни действия за премахване на опашките от чакащи тирове, които са сериозен проблем както за Турция, така и за България. Това заяви директорът на турската генерална дирекция \"Митници\" към министерството на търговията Мустафа Гюмюш след приключване на разговорите между делегации от двете страни на граничния пункт. Проблемът с опашките е бил поставен на обсъждане и при посещението на турския министър на търговията г-жа Рухсар Пекджан в София (на 19 и 20 ноември) в разговорите с българската страна.\r\n\r\n\r\n\r\n\r\n\r\n\r\n\r\n", "date": "2018.11.21", "title": "Два нови перона ще облекчават опашките от тирове на \"Капитан Андреево\""}
{"url": "https://www.novinite.bg/articles/167619/Lazeri-razbivat-maglata-v-Sofiya", "text": "Лазери, които ще бъдат поставени на стълбовете за улично осветление, ще осветяват софийските улици при мъгла. Това предвижда пилотен проект за демоверсия на лазери против мъгла на Столичната община, по който в момента се работи.Новите устройства ще помагат на шофьорите при понижената видимост в лошо време така, че да не се стресират и да не се стига до неприятни инциденти при рязкото влизане от ясен участък в мъгла.От общината коментираха пред \"Монитор\", че правят всичко възможно, за да осигурят по-безопасно предвижване в града, а идеята за новия проект ще бъде представена до няколко седмици. В момента столицата разполага с 330 повдигнати пешеходни пътеки, които убиват скоростта на шофьорите.220 са зебрите с допълнително осветление. Около училищата и детските градини пък има над 1000 изкуствени неравности. Междувременно кметът на София Йорданка Фандъкова съобщи, че общината ще продължи да изгражда и интерактивни площадки по пътна безопасност в столичните детски градини и училища, като в момента има създадени 84.\"Нашата задача е да направим средата по-безопасна, за да гарантираме живота и здравето на най-ценното, което имаме, нашите деца, както и да ги обучим и да им създадем навици за безопасно придвижване в града\", заяви Фандъкова.", "date": "2018.11.21", "title": "Лазери разбиват мъглата в София"}
{"url": "https://www.novinite.bg/articles/167623/Ochakva-se-utre-da-bade-vazstanoveno-dvijenieto-na-vlakovete-za-Kulata", "text": "Очаква се утре да бъде възстановено движението по трасето на ЖП линията Петрич - Благоевград, където преди два дни влак се вряза в паднала скала. Дейностите по раздробяването на огромните 50-тонни скални късове продължава и днес , въпреки дъждовното време, за да бъде освободен локомотива, който след това ще бъде изтеглен до гара Черниче. Специалисти ще правят огледи на трасето, за да се изчислят нанесените щети по засегнатия 100-метров участък от релсовия път. Цялото трасе в района на Кресненското дефиле е проблемно, според хидрогеолози, тъй като има много скални блокове, които са потенциално опасни от срутване.Лазар Беров, специалист по хидрогелогия и инженерна геология: Трябва да се набележат мерки, които да установят проблемните блокове и превантивно те да бъдат обрушени, за да не се чака да паднат и реално да се получат някои по тежки инциденти. По принцип цялото Кресненско дефиле има множество такива участъци, които са проблемни и могат да станат и по-тежки аварии особено в участъка на Кресненското ханче има надвиснали горе-долу два големи участъка, които могат да се получат тежки срутища, които да доведат до пътни инциденти.", "date": "2018.11.21", "title": "Очаква се утре да бъде възстановено движението на влаковете за Кулата"}
{"url": "https://www.novinite.bg/articles/167646/Vseki-4-ti-evropeec-e-glasuval-za-populist-sochi-prouchvane", "text": "Един на всеки четирима европейци е гласувал за популист, а популистките партии в Европа са утроили привържениците си за последните две десетилетия, това показва проучване, проведено от вестник „Гардиън“ в сътрудничество с 30 видни политолози по проект на университета в Амстердам.„Неотдавна популизмът бе феномен в политическата периферия, но днес се превръща във водещо течение и политически развития като референдума за Брекзит и избора на Доналд Тръмп не могат да бъдат обяснени без възхода на популизма“, казва ръководителят на проекта Матайс Родойн от университета в Амстердам.В 11 европейски страни популистки партии са спечелили достатъчно гласове, за да участват в управлението. Според публикувана карта в момента България заедно с Полша, Унгария, Чешката република и Италия е сред страните, където популистите съставляват поне една трета от кабинетите на тези държави.Като цяло се наблюдава засилване на крайнодесния популизъм в Европа. „Гардиън“ отбелязва, че почвата за популизма в Европа става все по-благодатна, като лидерите на тези партии умело мотивират политиката си в името на обикновените хора.През следващите месеци вестникът планира да публикува още проучвания на тема кои са новите популисти, факторите, които ги довеждат на власт и какво правят след като вече са във властта. След 6 месеца са изборите за европейски парламент като очакванията са за увеличение на депутатите от крайнодесни популистки партии.   ", "date": "2018.11.21", "title": "Всеки 4-ти европеец е гласувал за популист, сочи проучване"}
{"url": "https://www.novinite.bg/articles/167625/Uchastakat-ot-ploshtad-Garibaldi-do-Slavejkov-e-gotov-chaka-priematelna-komisiya", "text": "Изпълнителят на ремонта на ул. “Граф Игнатиев” Джи Пи Груп е изпълнил в график на 100% релсовия път . Това заяви представител на фирмата. Ремонтът на релсовото трасе е предвидено да е готово за 6 месеца – от 7 май до 7 ноември т. г. Сега релсите са готови на 100 % и настилките по улицата на 90%. По декларирания график се движим напред, заяви Гигов, пишеИзпълнителите на ремонтите на Зона 2 и 4 в столицата днес даваха отчет за напредъка на дейностите си пред Постоянната комисия по архитектура и градоустройство на СОС. Според разчетите им до края на месеца ще декларират, че трасето на трамвая е готово и могат да започнат законовите процедури за експлоатация. Предвид времето нямаме съществени закъснения, каза Гигов.Първият готов участък за приемане от възложителя ще е от площад “Гарибалди” до “Славейков”. Чака се приемателна комисия. При демонтажа на загражденията на 100% ще се вземат мерки да се подсигури безопасността на гражданите. Следващия участък, който ще бъде издаден ще от ул. “Раковски” до “6 септември”. Там също ще бъдат премахнати огражденията, каза представителят на изпълнителя.“От срещата на 9 ноември с бизнеса сме изпълнили някои от препоръките им.  Дървени плоскости са подменени и заменени с метални. На ул. “6 септември” и “Графа” ще бъде пуснато постоянното осветление. Има и временна приемна всеки четвъртък. тя е на ул. “Паренсов” и “Шишман” от 11.15 ч. за бизнеса и граждани.  Към днешна дата ремонтът е на етап 47% от времето по договора. На “Графа Игнатиев” строително-ремонтните дейности са над 76%. Работим по поставянето на битумна фуга на релсите. Настилките там са положени и участъците се фугира. Заложената ни цел е поетапно да се премахнат всички заграждения и когато се пусне трамвая да няма огради. Ще обезопасим и шахти и осветление”, каза пред комисията представителят на Джи Пи Груп.Той обясни, че по искане на бизнеса на ул. “Шишман” в участъка от “Графа” до “Паренсов” е поставен първи слой на асфалтова настилка. В момента се работи по отводняването и след няколко дни ще сложи плътен асфалтов бетон. “Това са временни мерки, защото там беше оставено тясно място за минаване. Целта ни е да се разшири и да се махне оградата, затова правим реверанс към бизнеса“, обясни Гигов. Забавянето на ремонта в този участък бе заради продължителното присъствие на работници от Софийска вода.", "date": "2018.11.21", "title": "Участъкът от площад “Гарибалди” до “Славейков” е готов, чака приемателна комисия"}
{"url": "https://www.novinite.bg/articles/167649/BABH-unishtojila-90-000-yajca-prez-oktomvri-spreli-i-nad-2200-kg-hrani", "text": "През октомври 90 000 броя яйца и 2254 кг храни от животински и неживотински произход са изтеглени и насочени за унищожаване от инспекторите на дирекция „Контрол на храните” към Българската агенция по безопасност на храните (БАБХ). Количеството е конфискувано от производствени обекти, от складове, магазини и заведения за обществено хранене. Част от иззетите храни са били неправилно съхранявани, некоректно етикетирани и с изтекъл срок на годност, а други - без здравна и идентификационна маркировка. Дирекция „Контрол на храните” също така е насочила за унищожаване 73 л сурово мляко и безалкохолни напитки. Затворените обекти в страната с временно преустановена дейност са седем.", "date": "2018.11.21", "title": "БАБХ унищожила 90 000 яйца през октомври, спрели и над 2200 кг храни"}
{"url": "https://www.novinite.bg/articles/167631/Obsajda-se-izgrajdaneto-na-visokotehnologichna-universitetska-pediatrichna-bolnica", "text": "300 хиляди деца годишно се приемат за лечение в болница у нас по данни на Здравната каса. На среща на Инициативен комитет за изграждане на Национална детска болница с министъра на здравеопазването Кирил Ананиев е станало ясно, че изграждането на високотехнологична Университетска многопрофилна педиатрична болница не търпи отлагане. Министерство на здравеопазването е готово да съдейства, каза пред \"Хоризонт\" проф. Владимир Пилософ, председател на Националната педиатрична асоциация:\"В близко време, тази година, тези намерения на Министерство на здравеопаването ще бъдат официално обявени. Ние се надяваме, че до Коледа това може би ще стане. Второто нещо, за което сме единодушни, това трябва да бъде един проект, който ще бъде финансиран от държавна субсидия. Едно дете в София, когато трябва да бъде особено разрешен някакъв по-сериозен проблем от медицинска гледна точка, рискува да обиколи поне пет-шест лечебни заведения\".Проф.Пилософ  припомни историята на проекта: \"Практическите стъпки по повод идеята ние направихме на 12 декември 2012 година, когато на Управителен съвет на Българската педиатрична асоциация изработихме една декларация, което внесохме до всички инстанции. Парадоксът е, че на такава идея никой не казва не, всички казват да, трябва. Проблемът е, че не става Идеята за построяване на голяма детска болница е още път 70-те години на миналия век, през 1879 година е направена първата копка за такава подобна болница и резултатът от копката е един скелет в двора на Александровска болница.\" Специалистът каза какво трябва да представлява болницата:\"Накратко казано , тя трябва да представлява и да включва абсолютно всички специалности, които се занимават с деца. Не само педиатрията, защото имаме детска хирургия, имаме детска урология, имаме детска офталмология. Всичко това трябва да е представено в тази болница. Второ тази болница, трябва да има възможност да обучава кадрите, както студенти, така и специализанти в най-различни направления. \"Д-р Иванка Янкова – неонатолог в АГ \"Шейново\" обясни какви са рисковете за децата от липсата на такава болница:\"Няма педиатър, който да не приветства тази идея за една голяма многопрофилна болница, педиатрична болница, просто няма такъв човек.А рисковете от моя гледна точка, от гледна точка на неонатологията са, че когато трябва да се преведе едно дете от една болница в друга, това е процедура, която отнема време. Организацията на транспорта отнема на лекаря време, защото той трябва да подготви документацията – епикриза, направление за превеждане, фиш за междуболничен транспорт, информирано съгласие на родителите, че са съгласни детето да бъде транспортирано в друга болница. От седна страна самата организация отнема време в рамките на часове. От друга страна транспортът на едно тежкоболно дете, на едно дете в критично състояние от една болница в друга, допълнително дестабилизира състоянието му. Така че самото дете трябва да бъде подготвено преди транспортирането, да бъде стабилизирано, за да може да понесе, този транспорт, което не би се случило, ако транспортът трябва да е в рамите на една болница.\"Доц. Христо Шивачев – координатор на Специализирания комплекс по детски болници също коментира:\"Няма по-добър вариант, дори и в световния опит, всички специалисти да бъдат на едно място и когато влезе детето, то да получи пълният обем от тази помощ.\"Според доц. Шивачев има много проблеми във всички области на детското здравеопазване и подобна болница ще помогне за решаването им:\"То няма област, то просто куца. Нямаме специалисти, нямаме нови лекари, базите за разпръснати, трудно е за специализацията. Това са проблеми, които от друга страна чисто професионално също биха били решени с една такава институция.\"", "date": "2018.11.21", "title": "Обсъжда се изграждането на високотехнологична университетска педиатрична болница"}
{"url": "https://www.novinite.bg/articles/167628/Cvetanov-Koaliciyata-shteshe-da-se-schupi-pri-ednostranno-reshenie-na-GERB-za-ostavkata", "text": "Коалицията щеше да се счупи, ако имаше едностранно решение на ПГ на ГЕРБ за оставката на вицепремиера Валери Симеонов. Сега имаме друга хипотеза, в която Валери Симеонов има свое волеизявление за напускане на вицепремиерския пост и връщане в Народното събрание. Това коментира пред журналисти в парламента председателят на групата на ГЕРБ Цветан Цветанов след заседание на председателския съвет на парламента. \"Всичко е в диалог. Всичко, което е взето като решение, е от страна на Обединени патриоти, респективно НФСБ. Това е тяхно решение, с което ние сме се съгласили\", обясни той. По отношение на настояването на БСП премиерът да присъства в пленарна зала при гласуване на промените в кабинета Цветанов заяви, че Бойко Борисов е уведомен, но в момента има заседание на Министерския съвет. Той допълни, че в парламента вицепремиер е представил мотивите към проекторешението за промени в правителството. Разбиранията ни за парламентарна република се разминават, заяви зам.-председателят на ПГ на БСП Драгомир Стойнев. Той подчерта, че сме парламентарна република и е съвсем нормално премиерът да е в зала и да защити предложението си за промени в кабинета. Може би не смеят или ги е страх да извикат министър-председателя, коментира Стойнев.Народното събрание не е поправителен дом за провалили се министри и целият народ очаква Валери Симеонов да напусне политиката като цяло, коментира председателят на \"Воля\" Веселин Марешки. Той посочи, че не се борят за местата на патриотите в правителството и ще подкрепят номинацията за нов вицепремиер на мястото на Симеонов. Марешки обаче допълни, че част от биографията на номинираната Марияна Николова го притеснява - това, че е била част от \"Топлофикация София\". Ние знаем, че дружеството не се развива добре и винаги е воденичен камък за всяко едно управление, допълни той.", "date": "2018.11.21", "title": "Цветанов: Коалицията щеше да се счупи при едностранно решение на ГЕРБ за оставката"}
{"url": "https://www.novinite.bg/articles/167635/DPS-kam-GERB-Ostavate-li-pod-natiska-na-nacionalistite", "text": " Управлението бе порочно заченото, заяви народният представител от ДПС Рамадан Аталай по време на дебатите в парламента по оставката на вицепремиера Валери Симеонов, предаде репортер на БГНЕС. В изказването си Аталай заяви, че оставката на Симеонов е била задължителна, а не просто необходима и разкритикува участието на патриотите във властта. Според него те са „крайни националисти, които нямат визия за развитие, а само популистични призиви“. „Парламентът е мястото, където трябва да се кажат онези неща, които интересуват обществото. Не трябва да забравяме за какво сме се събрали днес“, разкритикува Аталай множеството лирически отклонения, които депутатите правиха по време на своите изказвания. Той се обърна към управляващите с настояване да отговорят дали са доволни от своето близо двугодишно управление, както и от множеството скандали, които съпътстват „малката“ коалиция. „Оставате ли под натиска на националистите? До кога ще продължите да угаждате на техните лични интереси“, попита още той от трибуната. Рамадан Аталай се обърна лично и към вицепремиера Красимир Каракачанов, който присъства на дебатите в зала: „Вие, със синята каска, докато се опитвате да примирите онези, които търсят личното, премиерът се чуди как да обедини Балканите“.", "date": "2018.11.21", "title": "ДПС към ГЕРБ: Оставате ли под натиска на националистите"}
{"url": "https://www.novinite.bg/articles/167636/Prieha-ostavkata-na-Valeri-Simeonov", "text": "След повече от 4 часа дебати, депутатите приеха оставката, на вече бившият вицепремиер, Валери Симеонов.\"За\" гласуваха 116 народни представители, \"против\" 62, няма въздържали се. На мястото на Симеонов беше назначена Марияна Николова. Пред народните представители тя се закле. ", "date": "2018.11.21", "title": "Приеха оставката на Валери Симеонов"}
{"url": "https://www.novinite.bg/articles/167637/Parlamentat-izbra-Mariyana-Nikolova-za-nov-vicepremier", "text": "След близо 4-часови обсъждания парламентът избра Марияна Николова за вицепремиер на мястото на подалия оставка Валери Симеонов. Мотивите за кандидатурата бяха изложени в пленарна зала от вицепремиера и съпредседател на Обединените патриоти Красимир Каракачанов, в присъствието на самата Николова. По време на дебатите и гласуването в парламента не присъстваше премиерът Бойко Борисов, което срещна критики от опозицията.Досега Марияна Николова беше началник на кабинета на вицепремиера Валери Симеонов по икономическите и демографските въпроси. До издигането ѝ се стигна трудно - след обсъждане на няколко различни кандидатури и близо 6-часови дебати между коалиционните партньори.Валери Симеонов подаде оставка на 16 октомври, след 26 дни на протести на майките на деца с увреждания заради негово скандално изказване с думите: \"кресливи жени с уж болни деца\". Като основна причина за решението си той посочи медийна кампания с вадене на думи от контекста, която пренесла акцента от личността му към народни представители от партията му, от което са се възползвали определени политически сили.", "date": "2018.11.21", "title": "Парламентът избра Марияна Николова за нов вицепремиер"}
{"url": "https://www.novinite.bg/articles/167640/Cvetanov-Jotova-moje-da-izmesti-Ninova-kato-lider-na-BSP", "text": "Да не бутне Илияна Йотова от президенството, защото тя може да оглави БСП.Такъв съвет даде на лидера на социалистите Корнелия Нинова председателят да ПГ на ГЕРБ Цветан Цветанов след неин въпрос за продавано българско гражданство, пише 24 Часа.\"Единствената институция, която може да даде българско гражданство, е президентската\", отвърна Цветанов, като се позова на чл. 98 т. 9 от конституцията.Той изреди икономическите показатели на страната - 4% растеж на икономиката и увеличени заплати.\"Много ви заболя от успешното европредседателство. Колкото и да не ви харесва, Красимир Каракачанов ще модернизира Българската армия. ГЕРБ е за Европа и за ЕС. А вие явно искате друга орбита - това ви е най-силната страна\", заключи Цветанов по адрес на БСП.", "date": "2018.11.21", "title": "Цветанов: Йотова може да измести Нинова като лидер на БСП"}
{"url": "https://www.novinite.bg/articles/167639/Balgariya-vliza-v-Shengen-do-maj", "text": "До края на мандата на комисията “Юнкер” България ще бъде приета в Шенгенското споразумение, но само по въздух, съобщи\"24 часа\"  като се позовава на високопоставени източници в Брюксел.Вестникът припомня, че през май са изборите за Европейския парламент. Добрата новина вече била намекната пред премиера Бойко Борисов и пред шефа на комисията по сигурност в Народното събрание Цветан Цветанов. В рамките на конгреса на ЕНП в Хелзинки лидерът на депутатите от ГЕРБ и зам.-шеф на партията направи важни двустранни срещи, включително с германския вътрешен министър Хорст Зеехофер.След приемането ни в Шенген по въздух паспортните проверки по летищата за българи ще се премахнат, а пътници от и за София вече няма да минават през граничен контрол, на летищата в Европа ще се отива директно до лентите за багажа. България няма да бъде в сухопътния Шенген заради мигрантския натиск. Ние сме външна граница на ЕС и, ако влезем в сухопътния Шенген, мигрантите, веднъж влезли, ще отиват без паспортен контрол навсякъде из Европа.", "date": "2018.11.21", "title": "България влиза в Шенген до май"}
{"url": "https://www.novinite.bg/articles/167644/Ivan-Dimitrov-e-noviyat-predsedatel-na-KRS", "text": "Правителството определи Иван Димитров за председател на Комисията за регулиране на съобщенията. Той заема поста, след като предишният председател на комисията Росен Желязков беше освободен от длъжността поради избирането му за министър на транспорта, информационните технологии и съобщенията.Димитров ще довърши изтичащия през януари 2023 г. 5-годишен мандат.Иван Димитров е магистър по право във Великотърновския университет „Св. Св. Кирил и Методий“ и инженер по съобщителна и осигурителна техника в Техническия университет-София.До момента заема длъжността директор на дирекция „Информационни системи и аналитична дейност“ в Агенция „Митници“. Работил е в Министерство на вътрешните работи и в Министерство на съобщенията.", "date": "2018.11.21", "title": "Иван Димитров е новият председател на КРС"}
{"url": "https://www.novinite.bg/articles/167658/Cveta-Karayancheva-pozdravi-advokatite-za-praznika-im", "text": "Председателят на 44-ото Народно събрание поздрави всички адвокати в България по повод 130 години от приемането на първия Закон за адвокатите в България, предаде репортер на Novini.bg. Караянчева направи това във видеообръщение, защото в момента е на официално посещение в Япония. \"Искам да ви поздравя по повод 130-ата годишнина от приемането на първия Закон за адвокатите в България и да ви пожеля здраве и професионални успехи. Всеки един от вас трябва да брани правото на гражданите в правовата държава. Честит празник\", заяви Цвета Караянчева.", "date": "2018.11.21", "title": "Цвета Караянчева поздрави адвокатите за празника им"}
{"url": "https://www.novinite.bg/articles/167659/Rumen-Radev-Dnes-zakonostta-e-postavena-na-izpitanie", "text": "Днес сме събрали да отбележим тържествено 130-ата годишнина от приемането на първия Закон за адвокатите в България. Дистанцията на времето още по-ярко откроява това събитие. Преди 130 години България поставя човека във фокуса на общественото развитие.Това каза президентът Румен Радев по време на тържественото тържественото отбелязване на 130-ата годишнина от приемането на първия Закон за адвокатите в България. \"Всички знаем, че историческият път на страната ни не е гладък. Много е важно днес да отчитаме всичко това. Ако трябва България да продължи достойно по този път, трябва да спазваме заветите на нашите предци, които пред 130 години са поставили на първо място свободата и върховенството на закона\", каза още държавният глава.\"В днешното сложно време закоността е поставена на изпитание. Все повече нараства ролята на адвокатурата за въздигане на правото и неговото спазване. Да си адвокат не е просто свободна професия, а обществена мисия, която се отстоява със свобода на мисълта и духа. Трябва да има почтенност и отчетност към правата на личността и интересите на обществото. Искам да ви пожелая здраве, енергия, висок професионализъм и отговорна гражданска позиция. Вашият професионализъм и вашата съвест често са последната преграда към безаконнието. Трябва да вървим заедно към една по-справедлива, демократична и модерна България, в която виждат своето бъдеще свободни и достойни граждани\", завърши речта си Радев.", "date": "2018.11.21", "title": "Румен Радев: Днес закоността е поставена на изпитание"}
{"url": "https://www.novinite.bg/articles/167626/Falshivi-sajtove-mamyat-s-namaleniya-za-cherniya-petak-i-kolednite-praznici", "text": "\r\nНеизвестни до момента интернет сайтове с големи отстъпки, които често рекламират и популяризират своята дейност дори чрез Фейсбук, са най-честите капани, на които стават жертва онлайн потребителите, предупреждават от ГДБОП. Основен белег на фалшивите сайтове, е наскоро регистрираната интернет страница. За историята на всеки сайт лесно може да бъде направена проверка от всеки чрез откритите източници на интернет. Пример за такъв източник, в който може да проверите от кога съществува даден сайт е www.centralops.net.\r\n\r\n\r\n\r\n\r\n\r\n\r\n\r\n\r\n\r\n", "date": "2018.11.21", "title": "Фалшиви сайтове мамят с намаления за черния петък и коледните празници"}
{"url": "https://www.novinite.bg/articles/167651/Otpuskat-se-300-000-lv-za-remont-i-izgrajdane-na-voenni-pametnici", "text": "Правителството одобри допълнителни разходи за 2018 г. за финансово подпомагане на общините за ремонт, възстановяване, изграждане и довършване на военни паметници, съобщи пресслужбата на кабинета.Съгласно Закона за военните паметници, военните паметници са публична общинска собственост, с изключение на определените от министъра на отбраната съгласувано с министъра на културата за публична държавна собственост. Много общини, чрез Областните комисии \"Военни паметници\" и индивидуално, отправят до Министерството на отбраната, което отговаря за изпълнението на закона, предложения за ремонт, възстановяване, изграждане и довършване на военни паметници. След разглеждане от компетентната дирекция в Министерството на отбраната на многобройните предложения, са избрани такива, за които има готовност да бъдат реализирани в кратък срок.Средствата в размер на 300 000 лв. ще бъдат разпределени между над 60 общини, сред които: Петрич, Средец, Сунгурларе, Свищов, Стражица, Ново село, Роман, Дряново, Добрич, Крумовград, Момчилград, Ловеч, Луковит, Гулянци, Чипровци, Перник, Ковачевци, Левски, Долни Дъбник, Марица, Тутракан, Силистра, Сливен, Елин Пелин, Своге, Казанлък, Любимец, Тунджа, Стралджа и други, посочиха от МС.", "date": "2018.11.21", "title": "Отпускат се 300 000 лв. за ремонт и изграждане на военни паметници"}
{"url": "https://www.novinite.bg/articles/167624/Mareshki-Ne-tova-upravlenie-sazdade-oligarsite", "text": "Не това управление създаде олигарсите, те не са тук заради това управление, а още от предишните управления. Това заяви от парламентарната трибуна лидерът на \"Воля\" Веселин Марешки. ,,Исканията на хората навън не са насочени само срещу едната част на залата, а към всички във властта, в това число и срещу президента. Всички носят отговорност'', каза още той.", "date": "2018.11.21", "title": "Марешки: Не това управление създаде олигарсите"}
{"url": "https://www.novinite.bg/articles/167641/Karakachanov-Opoziciyata-opita-da-prevarne-ostavkata-vav-vot-na-nedoverie", "text": "Направихте опит да обърнете този дебат във вот на недоверие към правителството, заяви вицепремиерът Красимир Каракачанов по време на обсъжданията на персоналните промени в кабинета, предаде БГНЕС.Каракачанов обвини депутатите от опозицията, че са изместили фокуса на дискусията по оставката на вицепремиера Валери Симеонов и са изпаднали единствено в лични нападки. Той посочи, че не е бил зададен нито един въпрос към наследничката на Валери Симеонов на поста.„Целта на целия този театър, който направихте от БСП, не беше да се направи обсъждане за това кой е новият човек, който идва. Ако бях аз, бих задал 4-5 въпроса по политиките, по които г-жа Николова, ако бъде избрана за вицепремиер“, каза още Красимир Каракачанов.Каракачанов подчерта, че доходите на българските граждани се вдигат, но според възможностите на бюджета, а за пример даде заплатите на учителите, държавните служители и военните. „Не може да отречете, че това правителство, колкото и да не го харесвате, направи всичко възможно, за да повиши доходите“, обърна се той към опозицията.В изказването вицепремиерът Каракачанов отговори и на обвиненията, че той и ВМРО са замесени в скандала в Държавната агенция за българите в чужбина, където се разследва корупционна схема при издаването на документи, служещи за основание за придобиване на българско гражданство. „Извадете едно доказателство, че аз или ВМРО са взели една стотинка!“, призова той. ", "date": "2018.11.21", "title": "Каракачанов: Опозицията опита да превърне оставката във вот на недоверие"}
{"url": "https://www.novinite.bg/articles/167633/100-leva-dopalnitelno-shte-poluchat-horata-s-pravo-na-energijni-pomoshti", "text": "Всички хора с право на енергийни помощи през новия отоплителен сезон ще получат по 100 лева допълнително през декември, реши правителството. От 12-и декември Агенцията за социално подпомагане започва изплащането по банковите сметки или по касов път на добавката от 100 лева, обясни социалният министър Бисер Петков: \"Не се очаква от лицата да предприемат някакви действия. Стига те да са одобрени във вече приключилата процедура за получаване на целева помощ за отопление за настоящия отоплителен сезон, те ще получат допълнително по 100 лева\".Средствата ще се добавят към вече определените 374,15 лева целево енергийно подпомагане за петте зимни месеца - от ноември до март догодина: \"Правителството реагира на поскъпването на някои от енергоизточниците и осигурява средства за компенсиране на това поскъпване, независимо от енергоизточникът, който са заявили и който ползват - с твърдо гориво, с топлоенергия, електричество, газ, пелети\". В бюджетът за догодина за целево енергийно подпомагане средствата ще се завишат с 50 процента и ще бъдат 120 милиона лева.", "date": "2018.11.21", "title": "100 лева допълнително ще получат хората с право на енергийни помощи"}
