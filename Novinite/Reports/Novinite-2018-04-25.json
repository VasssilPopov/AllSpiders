{"url": "http://www.novinite.bg/articles/159127/Osvobodeniteot-NAP-shte-mogat-da-seyavyat-na-konkursa-za-novite-rabotni-mesta-tam", "text": "Служителите в звената „Оперативни проверки“ в НАП, които трябваше да бъдат закрити, ще могат да се явят на предстоящи конкурентни подбори в структурни звена на Териториалните дирекции на НАП. Това е една от постигнатите договорености между ръководството на НАП, Федерацията на независимите синдикати от държавното управление към КНСБ и останалите синдикати, представени в агенцията. Темата беше обсъдена на поредния Съвет за социално сътрудничество (ССС) на 23 април.Според договорката, служителите от звената „Оперативни проверки“ ще могат да участват и в стартирали конкурси в главна дирекция „Фискален контрол“, ЦУ на НАП. На всички служители от закриващите се звена след 01.05.2018 г. ще бъде връчено едномесечно предизвестие, което ще се отработва ефективно, като през това време тези, които успешно са издържали конкурентни подбори, могат да бъдат преназначени.", "date": "2018.04.25", "title": "Освободените от НАП ще могат да се явят на конкурса за новите работни места там"}
{"url": "http://www.novinite.bg/articles/159132/Izlyupiha-se-parvite-bebeta-v-Pateshkoto-ezero-na-Borisovata-gradina", "text": "Излюпиха се 6 зеленоглави патета в Патешкото езеро на Борисовата градина. Това са първитебебета, които се появяват в езерото, след като през 2017 г. Столична община възстановипървоначалния му облик и започна да отглежда в него зеленоглави патици.Езерото с водоплаващите птици (Патешкото езеро) е създадено през 1972 г. През годините топроменя характера и предназначението си, докато през 2017 г., във връзка с отбелязването на135 години парк „Княз-Борисова градина“, Общината възстанови оригиналния му вид – вкл. иемблематичната за цялостния облик на мястото – къща за патици, разположена на островчето всредата му. За да се създаде подходяща среда за живот на птиците, езерото беше оградено сдървена ограда, която позволи отглеждането им независимо, че паркът е предпочитано мястоза разходка на домашни кучета. Първите зеленоглави патици бяха предоставени на Столичнаобщина от Спасителния център за диви животни в Стара Загора. Управата на Борисова градинаполага всекидневна грижа за отглеждането на птиците.", "date": "2018.04.25", "title": "Излюпиха се първите бебета в Патешкото езеро на Борисовата градина"}
{"url": "http://www.novinite.bg/articles/159130/Protestite-sreshtu-zastroyavaneto-na-Nacionalen-park-Pirin-prodaljavat-i-tozi-chetvartak", "text": "В края на миналата седмица стана ясно, че Министерство на околната среда и водите е решило да се укрепи писта Томба в Национален парк Пирин. На тази писта се провеждат ски състезания, включително международни. Тя обаче е изградена в нарушение на решението за оценка за въздействие върху околната среда, няма разрешение за строеж, при прокарването й не е спазена оценка за въздействие върху околната среда на цялата ски зона Банско, която не допуска модифициране на терена с едра строителна техника. Писта Томба е до 4 пъти по-широка от предвиденото в концесионния договор и общия устройствен план на ски зоната. Изграждането на всякакви съоръжения, свързани с инвестиционно предложение за изграждане на писта, представлява негово изменение и попада в обхвата на Закона за опазване на околната среда. За „укрепването\" на територии извън пистата, трябва и поне преценка по Закона за биологичното разнообразие, защото е свързано с промяна на начина на трайно ползване на земята. Случаят с „укрепването“ на писта Томба показва за пореден път как в Национален парк Пирин се заобикаля закона, за да се извършва ново и ново пълзящо строителство. Министерски съвет през декември 2017 г. отвори за застрояване 48% от територията на Национален парк Пирин. Карта на планираното за писта Томба: Странджа, Корал, Калиакра под заплаха Преди дни беше уволнен директорът на Природен парк Странджа Стефан Златаров. В същото време отново излезе на дневен ред изменението на общия устройствен план на община Царево, който и предвижда застрояване на крайбрежието на Странджа.  Изменението предвижда увеличаване на урбанизираните територии в общината с 40%, а тези само в Природен парк Странджа - с 20 %. Провежда се обществена консултация само на доклада за оценка на въздействието върху европейската екологична мрежа Натура 2000, а не на целия доклад за екологична оценка, както изисква Законът за опазване на околната среда и решение от 2014 г. на екоминистерството. При 835-те декара нови урбанизирани площи в Природен парк Странджа продължава да се предвижда застрояване в зона А и Б на Закона за устройство на Черноморското крайбрежие. Планира се и застрояване на дюните на Корал. Миналата седмица част от тях бяха заградени като частна собственост, а по закон могат да бъдат само държавна. За първи път от четвърт век МОСВ предложи да изключва площи от резерват в България, като по предложение на община Каварна е предложено намаляване площта на резерват Калиакра с цел допускане на концесионер на плажа в залив Болата и паркинга на крепостта Калиакра. В обществените консултации организации от коалицията „За да остане природа в България“предложиха компромисен вариант, който обаче изключва възможността плажа Болата да се отдаде на концесионер. Очакваме решението на екоминистъра Нено Димов. Коалицията „За да остане природа в България“ продължава да настоява за: 1. Оттегляне на решението на МС от 28.12.2017, което дава възможност за строителство в 48% от Национален парк Пирин; 2. Оставка на Нено Димов като министър на околната среда, предложил това решение;3. Обявяване на реалния собственик на концесионера \"Юлен\" АД и одит на концесията от международен одитор и с участие на гражданското общество;  4. Оставка на Валери Симеонов като вицепремиер, заради прокарване на правителствена политика срещу гражданското общество и природата и публичните призиви за насилие и дискриминация; 5. Отхвърляне на внесените лобистки поправки в Закона за горите (същите като през 2012 г.), разрешаващи сечта и бетонирането в горите. Отделяне на контролния орган (Изпълнителна агенция по горите) от брадвата (Министерство на земеделието и храните) и забрана на износа на обла дървесина от държавните гори; 6. Отхвърляне на промените в Закона за опазване на земеделските земи, които улесняват урбанизацията им, както и разследване на заменките по Черноморието.", "date": "2018.04.25", "title": "Протестите срещу застрояването на Национален парк Пирин продължават и този четвъртък"}
{"url": "http://www.novinite.bg/articles/159135/Vera-Jourova-diskutira-s-grajdani-v-Sofiya-problemite-s-nasilieto-nad-jenite", "text": "На 30 април (понеделник) от 14:30ч в Дома на Европа в София (ул. \"Г. С. Раковски\" 124) ще се проведе публичен дебат с Вера Йоурова, комисар по правосъдието, защитата на потребителите и равнопоставеността между половете.Темата на гражданския диалог е \"Насилието над жените: отговорът на ЕС\".Предварителната регистрация в интернет е задължителна на , който ще бъде достъпен до 12:00 часа на 29 април 2018 г. Регистрационната форма ще остане отворена до достигане капацитета на залата.С оглед засилените мерки за сигурност, молим всички гости да бъдат пред залата не по-късно от 14:00 ч. за регистрация и проверка за сигурност, както и да носят със себе си документ за самоличност.", "date": "2018.04.25", "title": "Вера Йоурова дискутира с граждани в София проблемите с насилието над жените"}
{"url": "http://www.novinite.bg/articles/159122/Pravitelstvoto-otpusna-26-mln-zapoddrajka-na-MiG-ovete", "text": "Правителството одобри допълнителни разходи в размер до 26 млн. лв. по бюджета на Министерството на отбраната. Средствата са предвидени в централния бюджет за плащания по договори по рамковото споразумение с РСК „МиГ“ за осигуряване на летателната годност на самолети МиГ-29. Със сключването на договорите се създават необходимите условия ВВС да поддържат и развиват способности за контрол на въздухоплаването и за гарантиране на въздушния суверенитет, за прилагане на механизмите на колективната отбрана на НАТО и общата политика за сигурност и отбрана на Европейския съюз.Паралелно на заседанието по бюджета на МВР също бяха одобрени 10 млн. лв. допълнителни разходи. Средствата са предвидени в централния бюджет за финансово обезпечаване на дейности, свързани с издаването на българските лични документи. ", "date": "2018.04.25", "title": "Правителството отпусна 26 млн. за поддръжка на МиГ-овете"}
{"url": "http://www.novinite.bg/articles/159120/Blizo-208-mln-leva-ot-byudjeta-za-postradali-ot-bedstviya-rajoni-i-pochistvane-na-reki", "text": "Правителството одобри допълнителни разходи по бюджетите на министерства и трансфери към общини в общ размер на 20 784 639 лв. Средствата са предвидени в централния бюджет за финансиране на разходи, свързани с дейности по предотвратяване, овладяване и преодоляване на последиците от бедствия. Тяхното разпределение е одобрено на заседание на Междуведомствената комисия за възстановяване и подпомагане, проведено през март т. г.Част от средствата се предоставят на областните управители на Добрич, Монтана и Смолян за почистване на речни корита. Предвидените за общините средства са за изграждане на диги, възстановяване на обществени сгради, пътни настилки, подпорни стени, укрепване на мостове и др. ", "date": "2018.04.25", "title": "Близо 20.8 млн. лева от бюджета - за пострадали от бедствия райони и почистване на реки"}
{"url": "http://www.novinite.bg/articles/159109/Prez-maj-v-Sofiya-shte-se-provede-sreshta-mejdu-ES-i-SASht", "text": "На 22 и 23 май в София в рамките на българското председателство на Съвета на ЕС ще се проведе среща между ЕС и САЩ. Това каза на брифинг в Министерския съвет министърът на правосъдието Цецка Цачева. „ЕС ще бъде представен от министрите на вътрешните работи и министрите на правосъдието. Очакваме главният прокурор на САЩ, който е и ръководител на Департамента за правосъдие, да бъде тук. Продължаваме с контактите, консултациите и диалога, така че да не се стигне до изпълнение на договора. Считаме, че няма неотложност“, коментира Цачева.Тя уточни, че очакват, след като вече има разбиране от страна на САЩ, да бъде и писмено изразено нежеланието за предварителен арест, предаде Фокус. „Съгласно чл. 20 от договора сме в режим на консултации със страните“, добави Цачева.", "date": "2018.04.25", "title": "През май в София ще се проведе среща между ЕС и САЩ"}
{"url": "http://www.novinite.bg/articles/159110/Vesela-Lecheva-Upravlyavashtite-daljat-golyamo-izvinenie-na-mladite-hora", "text": "„Тази конференция разруши работата на поколения преди нас, унищожи труда на няколкогенерации младежи и показа пълно пренебрежение към младите хора изобщо. Тазиконференция беше учебникарски пример за това какво не е включване на младите хора вЕвропа“. Това са думи не на ваш политически противник, не на БСП, а горчивата истина,изречена от Луис Алварадо, президент на Европейския младежки форум. Поводът - организираната от вас и провалена Европейска младежка конференция, която се проведе вСофия в рамките на Европредседателството.Очевадно е, че с тази организация правителството се провали. Такива публични оценки несе дават често. Не го казваме със злорадство, защото петното не е само за управляващите,а за България.В България си познаваме министрите. Знаем колко народни средства се харчат заорганизиране на аплодисменти,  за усмихнати снимки, за  медийни ефекти. Знаем и стила напремиера, който съветва младите хора да станат овчари, когато се дискутирабезработицата, или да садят картофи, когато става дума за препитание. На тази злополучнаконференция министър-председателят посъветва младите хора в Европа да серазмножават.От какви позиции правителството дава подобни, извън всякакъв разум, съвети? Може би отфакта, че демографската криза в страната ни придобива застрашителни размери? Може бипоради факта, че България бавно, но всеки ден изчезва. Всяка година над 15 000 младихора напускат България и само малцина се завръщат.Не си ли давате сметка, че опростачването на политиката и на обществения живот е една отосновните причини ние да се лишаваме от децата си?Не си ли давате сметка, че младежите искат да се говори с тях, а не вие да им говорите? Теискат диалог, а вие им отговаряте с фрази, взети от чалготеките. И чакате клакьорите дааплодират остроумието ви.Не си ли давате сметка, че младите хора у нас не виждат възможност за професионалнареализация със знанията, с образованието, с качествата си? Те прекрасно виждат, че за дауспеят, трябва да принадлежат към партийно-роднинския кръг на управлаващите.Не си ли давате сметка, че не всички искат подобно бъдеще?Не си ли давате сметка, че тази конференция бе поредната пропусната възможноствластимащите да поговорят открито с българските младежи и да представят и сравнятпроблемите им в европейския контекст.Има алтернатива и ние ви я предлагаме всеки ден: гр.София, ул.“Позитано” 20 тел/факс 8107234 e-mail: bsppress@bsp.bgПо-ниски лихви за студентските кредити. Отхвърлихте го, загрижени повече за печалбите набанките, а не за младите българи.Предложихме семейно подоходно облагане – в помощ на работещите млади хора с деца.Отхвърлихте го.Културен чек за българската култура, изкуство, творчество и образование. Вие гоотхвърлихте.Четири пъти, включително и днес, не приемате нашето предложение за разглеждане наизменения и допълнения в Закона за младежта.Ето защо ви казваме: Има алтернатива. Но трябва воля! Политическа воля за това!Ясно е, че въпреки този организационен гаф и провал министър Лиляна Павлова и министърКрасен Кралев няма да си подадат оставките. Излишно е да споменаваме европейскатапрактика за поемане на отговорност. Но днес дължите едно голямо извинение - на младитехора!", "date": "2018.04.25", "title": "Весела Лечева: Управляващите дължат голямо извинение на младите хора!"}
{"url": "http://www.novinite.bg/articles/159116/Kosovo-prouchva-opita-na-Sofiya-v-oblastta-na-socialnite-uslugi-za-deca", "text": "Кметът на София Йорданка Фандъкова се срещна с делегация от Косово. На срещата присъстваха експерти, местни власти и неправителствени организации от Косово. Целта на посещението е да се проучат добри практики в областта на социалните услуги и сътрудничество с местните власти в контекста на \"Община – приятел на детето\". В срещата участва и заместник-кметът по социални дейности Албена Атанасова. Кметът на София Йорданка Фандъкова запозна експертите с реализирани от Столична община проекти като изграждане на 13 центъра от семеен тип и закриването на домовете от стар тип, както и с услугите, които Столична община развива за децата.Столичната община разкри 63 услуги, делегирани от държавата дейности в подкрепа на деца и семейства. В 19 от тях се предлагат услуги само за деца с увреждания и техните семейства. Това са Дневни центрове, Центрове за социална рехабилитация и интеграция, Центрове от семеен тип. Работи се по проекти за предоставяне на интегрирани социални услуги за деца и семейства, както и за ранното детско развитие.", "date": "2018.04.25", "title": "Косово проучва опита на София в областта на социалните услуги за деца"}
{"url": "http://www.novinite.bg/articles/159095/Startirat-bezplatni-pregledi-na-deca-i-vazrastni-za-imunni-deficiti", "text": "До 27 април в Клиника по педиатрия на Александровска болница се провеждат безплатни прегледи на деца и възрастни за имунни дефицити.Сред най-честите признаци на първичен имунен дефицит са чести инфекции на синусите, продължително лечение с антибиотици, две или повече пневмонии в рамките на една година, забавено физическо развитие при новородени и малки деца, дълбоки кожни абсцеси, инфекции на вътрешни органи. За децата консултациите ще се провеждат в Клиника по педиатрия на Александровска болница от 10 до 12 часа след предварително записване на час на тел. 0887 7571 269. Тази година като нова инициатива ще бъдат направени повече имонологични изследвания. Консултациите за възрастните хора са в Клиниката по клинична имунология от 11 до 15 часа отново след предварително записан час на тел. 0877 570 898.", "date": "2018.04.25", "title": "Стартират безплатни прегледи на деца и възрастни за имунни дефицити"}
{"url": "http://www.novinite.bg/articles/159115/Nujni-sa-yasni-pravila-za-stroitelstvoto-v-Sofiya", "text": "Проблемите на територия \"Младост\" са проблеми на целия град, но в този район са най-изкристализирали заради ситуацията и управлението на района и непрекъснато се дискутират в асоциацията ни. Това каза Георги Шопов, председател на УС на Националната асоциация на строителните предприемачи, в ефира на Bloomberg TV Bulgaria. Гостът коментира позицията на бизнеса в казуса със задържаната кметица в Младост.\"Инженер Ваклин е наш член от самото учредяване на асоциацията. Тя е една фирма на 20 години, утвърдена в жилищното строителство в София, но конкретните действия са негово лично решение, като физическо лице и собственик на фирма\". Така Шопов коментира факта, че сигналът, предизвикал задържането на кмета на община Младост, е подаден от Александър Ваклин, изп. директор на компанията \"Ваклин Груп\", член на асоциацията.\"Тези действия не са обсъждани и не е взимано решение. Преди осем месеца подадохме сигнал до Прокуратурата за забавени решения в Район Младост. Имаше реакция от страна на Прокуратурата и конкретни действия. Преписките са придвижени, но докъде са стигнали - не мога да кажа\".Причината, но не и същността за създаването на асоциацията, бе създалото се напрежение в район Младост преди около две години, обясни гостът.\"Една от нашите цели е облекчаване на административната тежест и създаване на ясни и прости правила, по които може да се работи. Но наш принцип е конкретни казуси на конкретни обекти и компании да не се коментират, защото така ние ще се превърнем в една задруга и завера, а не в асоциация. Идеята на асоциацията е нещата да се гледат по-глобално и на база закони и наредби да се стремим към изчистване и оправяне на системата\".Има ли други компании, членове на асоциацията, които са ощетени от действията на община Младост?", "date": "2018.04.25", "title": "Нужни са ясни правила за строителството в София"}
{"url": "http://www.novinite.bg/articles/159096/Zasileni-merki-za-sigurnost-predi-sreshtata-revansh-mejdu-Levski-CSKA", "text": "Извънредни мерки за сигурност ще бъдат предприети в София преди вечното дерби „Левски”-ЦСКА. Срещата тази вечер е реванш за Купата на България.Софийското дерби отново ще е на националния стадион „Васил Левски\". Той вече е оборудван с нови камери с висока резолюция. Още на входа всички футболни фенове ще бъдат щателно проверявани.Освен традиционните ограничения за паркиране и преминаване на автомобили, полицията засилва присъствието си след като миналата седмица футболен фен хвърли бомбичка и рани тежко млада полицайка.", "date": "2018.04.25", "title": "Засилени мерки за сигурност преди срещата реванш между Левски-ЦСКА"}
{"url": "http://www.novinite.bg/articles/159112/Vanshniyat-ni-dalg-e-namalyal-s-23-mlrd-lv", "text": "За година външният дълг на България е намалял с 2,3 млрд. лв. Това съобщи министър-председателят Бойко Борисов в началото на правителственото заседание.Той цитира доклад на Евростат, според който в проценти дългът е намалял от 29 на сто на 25,4 на сто.Това поставя страната ни на трето място след Естония и Люксембург по най-нисък външен дълг.", "date": "2018.04.25", "title": "Външният ни дълг е намалял с 2,3 млрд. лв."}
{"url": "http://www.novinite.bg/articles/159107/ODMVR-Sliven-preduprejdava-za-zachestili-opiti-za-telefonni-izmami", "text": "Поради постъпили обаждания в РУ-Сливен за опити за телефонни измамипредупреждаваме гражданите да се свържат със свои близки, които живеят сами иразполагат със стационарен телефон, да очакват евентуално обаждане с цел измама.Схемата е „оказване на съдействие на полицейски служители при задържането нателефонни измамници, чрез предоставянето на наличните парични суми и ценни вещи,които впоследствие да бъдат върнати”. Има нов елемент в схемата- мнимиятполицейски служител дава на жертвата мобилен телефонен номер, с който да сесвърже и да получи последващи указания. По тази схема човек получава телефоннообаждане от мъж, който се представя за полицейски служител. Разговорът започва свъпроси от мнимия полицай дали лицето е получавало наскоро обаждане с една отсхемите за измина и обяснява, че разполагат с информация и списък с възрастни хора,набелязани от измамниците, които предстои да станат тяхна жертва. За да сепредотврати всичко това жертвата трябва да помогнат на полицията, тъй като в районаса разположени полицейски служители, ангажирани в специализирана операция зазадържането на престъпниците. ОДМВР-Сливен предупреждава, че не извършваполицейска операция в момента и няма практика да се свързва и да даваинструкции на гражданите по телефона.В хода на разговора мнимият полицай заявява, че е необходимо без притеснение да сепредоставят наличните парични средства или ценните вещи (в повечето случаи се искасъщите да бъдат хвърлени през терасата на жилището), уверявайки , че следзадържането на телефонните измамници, парите и ценни вещи ще бъдат върнати.Възможно е схемата да бъде променена, но искането на пари и ценности остава.В дежурната част на ОДМВР-Сливен днес са постъпили четири сигнала от граждани,че спрямо тях е направен опит за телефонна измама. Да момента няма реализиралатакава.", "date": "2018.04.25", "title": "ОДМВР-Сливен предупреждава за зачестили опити за телефонни измами"}
{"url": "http://www.novinite.bg/articles/159117/Trudovite-dogovori-za-sezonni-rabotnici-veche-i-za-4-chasa", "text": "Парламентът прие на първо четене промени в Кодекса на труда, свързани със сезонните работници и служителите на МВР. \"За\" гласуваха 90 народни представители, 7 бяха \"против\" и 46 се въздържаха.С измененията се дава възможност работното време по еднодневните трудови договори да е осем или четири часа. Целта е да се осигури гъвкавост при прилагането на трудовите договори за краткотрайна сезонна селскостопанска работа, се посочва в мотивите. Така ще може коректно да се изчисляват дължимите възнаграждения и осигурителни вноски по договора, което ще отговаря на реално отработено време и положен труд, отбелязват вносителите.Законопроектът предвижда и допустимост по изключение за полагане на извънреден труд от служители на МВР, чийто статут е уреден в Кодекса на труда и Закона за държавния служител. С разпоредбите на специалния Закон за МВР се регламентират условията и реда за полагане на извънреден труд само по отношение на държавните служители, каквито са полицейските органи и органите по пожарна безопасност и защита на населението. За останалите служители се прилага Кодекса на труда, който допуска полагането на извънреден труд само по изключение и при изчерпателно изброени хипотези. Георги Гьоков /\"БСП за България\"/ коментира, че частта от КТ за еднодневните трудови договори не се нуждае от поправки, а от отмяна. По думите му с тези изменение нищо не се решава и нищо не се облекчава.Светлана Ангелова /ГЕРБ/ обясни, че законопроектът е внесен по настояване на земеделските стопани и служителите на МВР. Първата част дава възможност работниците да работят на ежедневни трудови договори не само на 8 часа, но и на 4 часа, заради спецификата на земеделската дейност, посочи тя и даде пример с розобера. Хасан Адемов /ДПС/ коментира, че розоберът и беритбата на лавандула ще приключат преди промените в закона и в съответната наредба да станат факт. По думите му този проект няма да свърши никаква работа. Относно втората част от измененията, Адемов попита дали с тях не се създава ново противоречие и нов конфликт между служителите в едно и също ведомство. Красимир Янков от левицата посочи, че допустимият извънреден труд на служителите на МВР, чийто статут е уреден по Кодекса на труда, ще е 150 часа годишно, а на тези по специалния закон - по 280 часа годишно. Нали работят в екип, попита риторично той. Не чувате исканията на служителите на МВР за по-високо заплащане и уважение, а фалшиво декларирате, че сте чули необходимостта от регламентиране на положения извънреден труд, обърна се той към управляващите.Данаил Кирилов /ГЕРБ/ обясни, че тези промени са категорично в полза на работника и служителя и синдикатите са \"за\" тях. По-добре да имаш договор за четири часа, отколкото да нямаш никакъв, по-добре да имаш някакви осигурителни права, отколкото да нямаш никакви, коментира той. Според него единственото, което трябва да се прецизира, е да не може да се злоупотребява с еднодневните трудови договори.Павел Шопов /\"Обединени патриоти\"/ отбеляза, че на комисия се работи конструктивно, измененията се подкрепят, а в пленарна зала \"се търси под вола теле\" и се говори опозиционно.", "date": "2018.04.25", "title": "Трудовите договори за сезонни работници - вече и за 4 часа"}
{"url": "http://www.novinite.bg/articles/159108/Romski-famili-se-sbiha-v-Rozino", "text": "Две ромски фамилии са се сбили на 24 април в карловското село Розино.По неофициална информация, петима души са задържани. Има щети по къщите, пред които е избухнала свадата. В момента в селото има засилено полицейско присъствие.", "date": "2018.04.25", "title": "Ромски фамили се сбиха в Розино"}
{"url": "http://www.novinite.bg/articles/159124/Zadarjaha-imanyari-s-mnogo-nahodki-orajiya-i-boepripasi", "text": "Специализираната полицейска операция е реализирана вчера на територията но РУ – Елхово. В хода й са извършени полицейски и процесуално –следствени действия на два адреса в селата Голям Дервент и Воден. В имот, ползван от 49-годишен мъж, са намерени и иззети 8 ловни патрони, кутия с барут и 6 капсул-възпламенители. При претърсването в имот, собственост на 79-годишен мъж, са иззети боен пистолет с два пълнителя и 16 бойни патрони, 279 патрони - бойни и ловни от различни калибри, 60 капсул-възпламенители, 7 части за различни оръжия. Двамата собственици са предали на полицейските органи общо 75 предмети с културно-историческа стойност, за които няма данни да са идентифицирани и регистрирани по съответния ред и 71 старинни монети.По случая е образувано досъдебно производство. Мъжете са задържани с полицейски мерки за 24 часа. Действията по разследването продължават под ръководството на Районна прокуратура Елхово. ", "date": "2018.04.25", "title": "Задържаха иманяри с много находки, оръжия и боеприпаси"}
{"url": "http://www.novinite.bg/articles/159134/Pretarsvat-fenove-na-Levski-i-CSKA-iz-cyala-Sofiya", "text": "Засилените мерки за борба с футболното хулиганство вече са в ход. Два часа и половина преди дербито \"Левски\" - ЦСКА в ключови зони на София има масирано полицейско присъствие.Привържениците на двата отбора се подлагат на щателни проверки още при насочването си към Националния стадион \"Васил Левски\". Един от пунктовете е разположен само на 200 метра от Националния фенклуб на \"сините\".Проверяват се документите за самоличност, извършват се и претърсвания за опасни предмети.", "date": "2018.04.25", "title": "Претърсват фенове на \"Левски\" и ЦСКА из цяла София"}
{"url": "http://www.novinite.bg/articles/159111/Zam-ministar-Manolev-Iznosat-na-mebeli-nadhvarlya-335-mln-evro", "text": "През 2017 г. износът на мебели надхвърля 335 млн. евро. Трендът наувеличение е устойчив през годините, а в сравнение с 2008 г. е нараснал близо двапъти. Това съобщи заместник-министърът на икономиката Александър Манолев повреме на най-големият форум за мебелната промишленост в България – изложенията“Техномебел” и “Светът на Мебелите”.„Сред държавите в топ 10 за българския износ присъстват държави катоГермания, Франция, Италия, Великобритания и дори далечен Китай”, подчертаАлександър Манолев и допълни, че българският бизнес заслужава поздравления зависокото качество, което предлага и благодарение, на което се налага на толковаконкурентни пазари. Той се спря и на някои от основните проблеми на сектора снедостига на квалифицирани кадри и борбата със сивия сектор в отрасъла иакцентира на мерките, които предприема Министерството на икономиката за тяхноторешаване.Произведената продукция в сектора през 2017 г. надхвърля 919 млн. лв., аоборотът на компаниите е около 1 млрд. лв., стана ясно по време на събитието.„Пожеланието ми към Вас е да не спирате да се обновявате и винаги да търситенови решения. Така както сте показали, че умеете да го правите през годините. Ние,както чрез Оперативна програма „Иновации и конкурентоспособност“, така и чрездруги инициативи на министерството, ще се стремим да Ви подкрепяме“, обърна сеАлександър Манолев към представителите на бранша.В рамките на изложенията бяха връчени и отличията в конкурса Българскамебел на годината.Международните изложения „Техномебел“ и „Светът на мебелите“ сепровеждат в Интер Експо Център – София в периода 24 до 28 април 2018 г. Те даватвъзможност на крайния потребител да види целия производствен цикъл на даденпродукт, така и възможност за участие в b2b срещи със специалисти от страната ичужбина, демонстрации и представяне на новите технологии и тенденции в сфератана дървообработването.Последното издание на двете изложения беше посетено от 11 000 души отБългария и 30 други държави. В тях участваха 184 фирми, които представиха своитепродукти и услуги на обща площ от 14 500 кв.м.", "date": "2018.04.25", "title": "Зам.-министър Манолев: Износът на мебели надхвърля 335 млн. евро"}
{"url": "http://www.novinite.bg/articles/159114/Dariha-unikalna-aparatura-na-detskoto-otdelenie-v-Pirogov", "text": "Национална верига хипермаркети за детски и бебешки стоки, съвместно с Българския Червен кръст, дари на Клиниката по детска анестезиология и реанимация на УМБАЛСМ \"Н.И.Пирогов\" Мултипараметричен монитор за неинвазивно изследване на параметри Radical7. Медицинската апаратура е на стойност 22 888 лв. Тя ще послужи за изключително прецизно, непрекъснато и в същото време безболезнено и щадящо малките пациенти проследяване на изключително важните в реанимационния процес показатели за нивата на хемоглобина, на пулса и сатурацията. Това ще става неинвазивно чрез поставяне на сензор на ръчичката или крачето. Уникалният апарат е от най-ново поколение и е толкова широкообхватен, че може да подава параметри по време на операция или транспортиране както на новородени, така и на възрастни пациенти. Благодарение на различни светлинни, цветови и звкукови индикатори той сигнализира на анестезиолога или реаниматора на момента, че има промяна в показанията на пациента. Дарението беше връчено на Изпълнителния директор на УМБАЛСМ \"Пирогов\" проф. д-р Асен Балтов и на Началника на отделението по детска реанимация д-р Христо Пседерски от г-н Мариан Колев – Изпълнителен директор на Хиполенд АД, г-н Христо Григоров – Председател на БЧК.", "date": "2018.04.25", "title": "Дариха уникална апаратура на детското отделение в \"Пирогов\""}
{"url": "http://www.novinite.bg/articles/159137/Iran-othvarlya-vsyaka-nova-yadrena-sdelka-predlojena-ot-SASht", "text": "Иранският президент Хасан Рохани отхвърли идеята за промяна в ядрената сделка със световните сили, след като лидерите на САЩ и Франция призоваха за нов договор, обхващащ ракетната програмата на Техеран и регионалните интервенции, съобщава БГНЕС.\"Вече имаме споразумение\", каза Рохани в пламенна реч, визирайки договора, който ограничи иранската ядрена програма в замяна на облекчаване на санкциите. „ Ако споразумението остане, то остава непроменено“, заяви той в отговор на изявленията на френския президент Еманюел Макрон и неговия американски колега Доналд Тръмп във Вашингтон, че ще бъде предложена нова сделка с по-строги ограничения за Иран.Тръмп нарече съществуващото споразумение „абсурдно“ и \"лудост\", въпреки европейските искания към него да не се оттегля. Той настоя за нови условия по сделката с иранската програма за балистични ракети и подкрепата за войнствени групи в Близкия изток. Макрон каза, че новата сделка трябва да включва споразумение за Сирия, където Иран подкрепя президента Башар ал-Асад.В Иран Рохани осмя Тръмп с думите: \"Нямате опит в политиката, нито в правото, нито в международните споразумения. Търговец, бизнесмен, строител на небостъргачи, как бихте могъл да имате преценка в глобалните въпроси?Иран има подкрепата на всички останали страни по споразумението, според които то върши своята работа. Върховният представител на ЕС по външната политика и сигурността Федерика Могерини настоя, че сделката трябва да бъде запазена.\"Бъдещето ще покаже това, което би могло да се случи, но има една съществуваща сделка, тя работи и трябва да бъде запазена\", каза тя на донорска конференция за Сирия в Брюксел.Москва също потвърди подкрепата си, като говорителят на Кремъл Дмитрий Песков каза пред репортери: \"Ние вярваме, че няма друга алтернатива\" и настояваме Иран да участва в по-нататъшни дискусии.След срещата си с американския президент, Макрон е почти убеден, че съгласие между двамата за съществуващото до момента споразумение няма да бъде постигнато. Тридневното посещение на френския президент не беше приветствано от един дългогодишен критик на външната политика на САЩ, режисьорът Оливър Стоун, който по това време се намираше в Техеран за филмов фестивал.Стоун заяви пред АФП, че е \"особено шокиран\" да види, че Макрон стои до президента Доналд Тръмп и призова за преразглеждане на ядрената сделка. \" Да се види този млад мъж, който няма много усет към историята или спомен за великите традиции на Франция ... беше много депресиращо\", каза Стоун.Междувременно американски официални лица обвиняват европейците, особено Германия, за поставянето на бизнес интересите пред сигурността. Те все повече са разочаровани от изразходването на време за фокусиране върху оплакванията на Тръмп, вместо за справяне с поведението на Иран.", "date": "2018.04.25", "title": "Иран отхвърля всяка нова ядрена сделка, предложена от САЩ"}
{"url": "http://www.novinite.bg/articles/159098/Zasnemaneto-na-film-promenya-dvijenieto-v-stolicata", "text": "Въвежда се временна организация на движението във връзка със заснемането на филма „Падение и спасение”. Това съобщиха от пресцентъра на Столична община. Забранява се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент”, както следва: - От 10.00 до 22.00 часа днес и от 10.00 до 13.00 часа 26 април 2018 г. на ул. „Георги Бенковски” № 33. - От 16.00 до 19.00 часа на 26 април 2018 г. пред бл. 1, ж.к. „Дианабад”.", "date": "2018.04.25", "title": "Заснемането на филм променя движението в столицата"}
{"url": "http://www.novinite.bg/articles/159093/Slanchevo-i-toplo-shte-e-vremeto-dnes", "text": "Днес ще преобладава слънчево и топло време. Ще се развива купеста и купесто-дъждовна облачност и на много места, в следобедните часове ще има краткотрайни валежи с гръмотевици и временно усилване на вятъра. Максимални температури между 26 и 31 градуса, сочи прогнозата на НИМХ-БАН.Атмосферното налягане ще се задържи почти без промяна - малко по-високо от средното за април.В планините ще се развива купесто-дъждовна облачност и ще има краткотрайни валежи с гръмотевици и временно усилване на вятъра. Ще духа до умерен запад-югозападен вятър. Максималната температура на височина 1200 метра ще е около 20 градуса, на 2000 метра – около 13.По Черноморието ще бъде предимно слънчево. В следобедните часове ще има купеста облачност, но само на отделни честа е възможно да превали краткотраен дъжд и да прегърми. Вятърът ще е с бризов. Максималните температури ще са между 20 и 24 градуса. Температурата на морската вода е 13-14. Вълнението на морето ще бъде 1-2 бала.", "date": "2018.04.25", "title": "Слънчево и топло ще е времето днес"}
{"url": "http://www.novinite.bg/articles/159100/Chistyat-grafiti-ot-obshtestveni-sgradi-v-stolicata", "text": "Днес, 25 април, екипи на Столичния инспекторат ще чистят графити от фасади на обществени сгради. В 12.30 часа екипът ще почиства колоните на храма „Свети Седмочисленици“. Започистването им се използва щадяща за природата технология.Дейностите са част от кампанията за пролетно почистване на София.", "date": "2018.04.25", "title": "Чистят графити от обществени сгради в столицата"}
{"url": "http://www.novinite.bg/articles/159118/Ulesneniya-za-horata-s-uvrejdaniya-v-sila-do-mesec", "text": "На хората с увреждания вече няма да се налага да носят на хартия решения на ТЕЛК, защото институциите ще ги получават по служебен път. Улесненията ще влязат в сила до месец. Това стана ясно след заседанието на Министерския съвет в сряда.Хората с увреждания повече няма да доказват, че имат сключена застраховка „Гражданска отговорност”, за да получат винетен стикер.", "date": "2018.04.25", "title": "Улеснения за хората с увреждания - в сила до месец"}
{"url": "http://www.novinite.bg/articles/159101/Dneven-horoskop-za-sryada", "text": "Сърцето ви копнее за любов и романтика. Ако имате човек до себе си, посветете целия ден на него. Ако сте сами просто излезте навън и се огледайте. Любовта е навсякъде около вас.Обърнете внимание на идеите, които дават околните. Има толкова много неща, които може да научите от тях. Днес ще си поставите нови цели и дори ще започнете да работите за тях.Образованието винаги е било изключително важно за вас и днес ще имате възможността да продължавате да се развивате и да придобивате нови умения. Възползвайте се от тази възможност.", "date": "2018.04.25", "title": "Дневен хороскоп за сряда"}
{"url": "http://www.novinite.bg/articles/159123/205-mln-leva-za-stipendii-na-otlichnici-otpusna-darjavata", "text": "Правителството одобри допълнителни разходи и трансфери в размер на 204 930 лв. Средствата са за стипендии на ученици от държавни и общински училища, постигнали високи резултати на олимпиади и състезания. Средствата са предвидени в централния бюджет по Програмата от мерките за закрила на деца с изявени дарби. ", "date": "2018.04.25", "title": "205 млн. лева за стипендии на отличници отпусна държавата"}
{"url": "http://www.novinite.bg/articles/159104/Novo-lekarstvo-dava-nadejdi-na-deca-zasegnati-ot-progeriya", "text": "Децата, засегнати от прогерия - рядко нелечимо заболяване, свързано с бърз растеж и преждевременна смърт, могат да живеят по-дълго, ако се лекуват експериментален медикамент, разработен за онкоболни, сочат резултатите от малко изследване, цитирани от Асошиейтед прес. То обхванало 27 деца, засегнати от прогерия. Ефикасността на лонафарниб лонафарниб не е много впечатляваща - оказало се, че за ползвалите го деца шансът да оцелеят след двугодишното изследване е по-голям, отколкото за участниците, които не го приели. Някои деца, които приели лонафарниб, обаче доживели до напреднала тийнейджърска възраст. \"Получените резултати навеждат на мисълта за потенциален пробив, който може да доведе лечение на заболяването\", заяви ръководителката на изследването Лесли Гордън от университета Браун. Лекарството допринася да се извади от строя протеин, който се натрупва в анормални количества при заболяването прогерия и предизвиква клетъчни увреждания. Генетичното заболяване засяга около 1 на 20 милиона души. Резултатите от изследването са публикувани в Journal of the American Medical Association.", "date": "2018.04.25", "title": "Ново лекарство дава надежди на деца, засегнати от прогерия"}
{"url": "http://www.novinite.bg/articles/159105/Jelyaz-Andreev-nyama-da-bade-zadarjan", "text": "Желяз Андреев и останалите четирима български граждани няма да бъдат задържани. Това се разбраха на среща в Министерския съвет главният прокурор Сотир Цацаров и американският посланик Ема Хопкинс.Основанията за екстрадиция са минимални, добави Цацаров.", "date": "2018.04.25", "title": "Желяз Андреев няма да бъде задържан"}
{"url": "http://www.novinite.bg/articles/159113/Otbelyazvame-tradicionniya-Den-bez-asansori", "text": "За четвърта поредна година каузата  Ден без асансьори обединява у нас институции, компании, медии и обществени личности, за да бъде привлечено общественото внимание към темата за това колко важна за здравето е ежедневната физическа активност.Сред активните висши училища, които се включват в инициативата са Университета за национално и световно стопанство, Медицински Университет-Варна, Шуменския университет “Епископ Константин Преславски”, Технически Университет Филиал Пловдив и Тракийския университет в Стара Загора.Целта е да се докаже, че без допълнително време и средства всеки може да допринесе дългосрочно за здравето и настроението си, като избере стълбите вместо асансьора.", "date": "2018.04.25", "title": "Отбелязваме традиционния Ден без асансьори"}
{"url": "http://www.novinite.bg/articles/159128/Plevneliev-be-izbran-za-chlen-na-novosazdadena-mejdunarodna-grupa-Priyateli-na-Makedoniya", "text": "Президентът Плевнелиев (2012-2017) бе избран за член на престижна  новосъздадена международна група „Приятели на Македония“ или „Охридската група“. Президентът Плевнелиев бе на посещение в Македония, където се проведе среща на групата с министър-председателя Зоран Заев и членове на правителството, както и съвместна пресконференция. Председател на групата е сър Джордж Робъртсън, бивш генерален секретар на НАТО. Членове на групата са Карл Билд, бивш министър - председател на Швеция и президент на Европейския съвет за външна политика, Волфганг Ишингер – президент на Мюнхенската Конференция за сигурност – най-влиятелният световен форум по въпросите на сигурността, Хавиер Солана – бивш генерален секретар на НАТО и други изявени дипломати и политици. Групата ще съветва и помага на министър-председателя Заев и правителството на Македония за по-бърза и ефективна интеграция на Македония с ЕС и НАТО. Този новосъздаден формат бе обявен на 24 април в Скопие, като за членство са поканени бивш президент, бивш министър-председател, бивши генерални секретари на НАТО, президент на Атлантическия съвет и други политици и дипломати, които в последните години са допринесли за европейския и евроатлантическия път на интеграция на Македония и на които правителството на страната се доверява да подпомогнат пътя на интеграцията в ЕС и НАТО.  Тази покана е още едно признание за усилията на президента Плевнелиев да работи за европейската интеграция на Македония и държавите от Западните Балкани.", "date": "2018.04.25", "title": "Плевнелиев  бе избран за член на новосъздадена международна група „Приятели на Македония“"}
{"url": "http://www.novinite.bg/articles/159129/Mishel-Barnie-pristiga-na-poseshtenie-v-Sofiya", "text": "На 26 април (четвъртък) главният преговарящ от името на ЕС за Брекзит Мишел Барние ще бъде на работно посещение в България. Той ще проведе срещи с министър-председателя Бойко Борисов, с министъра за Българското председателство на Съвета на ЕС Лиляна Павлова и с представители на две парламентарни комисии в Народното събрание.Мишел Барние ще участва също в конференция на тема \"Подгответе се за Брекзит – последствия за европейския бизнес\" и във форум на високо равнище Eurofi Financial Forum - форум на лидерите в областта на финансовия сектор от ЕС и международни организации.В програмата му е предвидено и посещение на софийското метро заедно с кмета на столицата Йорданка Фандъкова.", "date": "2018.04.25", "title": "Мишел Барние пристига на посещение в София"}
{"url": "http://www.novinite.bg/articles/159133/Kmetat-na-Sofiya-Jordanka-Fandakova-i-Mishel-Barnie-shte-posetyat-stolichnoto-metro", "text": "На 26 април (четвъртък) главният преговарящ от името на ЕС за Брекзит Мишел Барние ще бъде на работно посещение в София. В рамките на своята програма г-н Барние заедно с кмета на София Йорданка Фандъкова ще посети столичното метро.", "date": "2018.04.25", "title": "Кметът на София Йорданка Фандъкова и Мишел Барние ще посетят столичното метро"}
{"url": "http://www.novinite.bg/articles/159099/VAS-shte-gleda-deloto-za-biletcheto-v-Sofiya", "text": "На 25 април 2018 г. от 14 ч. в Зала 3 на Върховния административен съд ще се състои заседанието по делото за билета от 1,60 лева. Делото бе спечелено на първа инстанция от граждани и граждански организации, но беше обжалвано от Столична община, а преди 2 седмици бе приета нова наредба, с която общината по подъл начин се опитва да се измъкне от процеса и с процедурни хватки да заобиколи съдебно решение. Гражданите, подали иска, продължават да настояват за оставките на вносителите на решението - общинските съветници от ГЕРБ Екатерина Йорданова и Зафир Зарков.Заради делото за билета в София, но и поради множество сигнали на граждани, от Гражданска инициатива за обществен и релсов транспорт са подали официално искане по Закона за достъп до обществена информация, на което обаче не е отговорено. Оказва се, че към Столична община има цяла \"дирекция\", наречена \"правно-нормативно обслужване\" и дори на официалната интернет страница е записано, че функцията ѝ е да \"осъществява процесуалното представителство на СО пред съдилищата, арбитражите, особените юрисдикции и други независими специализирани държавни органи по производства, по които СО е страна.\" \"През април 2017 г., подадохме искане за достъп до обществена информация за броя и стойността на договорите за външна юридическа помощ на Столична община за периода 2015 - 2016 г. Отговор нямаме и към настоящия момент (април 2018 година) А искането ни все още се намира при директора на същата тази дирекция г-жа Бисера Личева\", коментира Георги Статков от инициативата.От инициативата твърдят още, че наемането на външни адвокати, вместо използването на юрисконсултите на общината, представлява двойно ощетяване на данъкоплатците с хиляди левове всяка година. Този абсурд има и друга страна - при евентуална загуба на дело срещу общината, гражданите, които се осмелят да търсят правата си в административния съд, по закон ще трябва да плащат адвокатски, а не юрисконсултски хонорари. От инициативата считат, че освен ограбване на парите на софиянци, това е начин те да бъдат отказани да търсят правосъдие, рискувайки да заплащат много по-високи разходи ако загубят дело срещу общината. Освен това позицията им е, че изобщо юрисконсултите в общината не би трябвало да получават никакво допълнително възнаграждение, тъй като взимат така или иначе заплата от данъкоплатците/Столична община, работейки в цитирания правен отдел. Гражданите настояват за публично обяснение на кмета на Столична община Йорданка Фандъкова и ресорния зам.-кмет Ралица Стоянова и отчет колко пари са били дадени за такава юридическа помощ в последните 10 години.", "date": "2018.04.25", "title": "ВАС ще гледа делото за билетчето в София"}
{"url": "http://www.novinite.bg/articles/159138/Mariya-Gabriel-Naj-vajniyat-faktor-za-uspeha-ni-v-oblastta-na-izkustveniya-intelekt-e-doverieto-na-grajdanite", "text": "Най-важният фактор за нашия успех в областта на изкуствения интелект e доверието на нашите граждани. Ключово е всички - от фирмите в традиционните индустрии, през малките и средни предприятия и стартъпите, до нетехнологичните фирми, да се възползват от предимствата, които им дава изкуственият интелект. Това заяви българският еврокомисар по цифровата икономика и общество Мария Габриел по време на пресконференцията за представяне на мерките на Европейската комисия в областта на изкуствения интелект. Европейският подход включва три направления, за да увеличи публичните и частните инвестиции в областта на изкуствения интелект, да подготви социално-икономическите промени и да подсигури подходяща етична и правна рамка.Мария Габриел силно подчерта, че представените днес мерки целят гражданите и дружествата да усетят ползите от новите технологии.  \"Цифровите промени засягат всички ни. За повишаване на конкурентоспособността на нашата икономика, за да се подготвим по-добре за социалните и икономическите промени, за да имаме подход, който се основава на ценностите ни, представяме днешното предложение. Развитието на европейския технологичен потенциал има голяма добавена стойност, но този процес винаги трябва да е съпроводен от доверието на потребителите\", заяви българският еврокомисар. Тя очерта амбицията на Европейската комисия да мобилизира 500 милиона евро инвестиции до 2020 г., което е 70% повече, отколкото днес. Заедно с инвестиция от държавите-членки и частни инвестиции може да се достигне до 20 милиарда евро през следващите 3 години. Комисар Мария Габриел отбеляза като ключов елемент за развитието на изкуствения интелект наличността на данните. \"Именно поради това предложените мерки визират по-добра достъпност и повторна употреба на данните от публичния сектор, от публичните научни изследвания. Европейските стартъпи се нуждаят от тези данни, за да се развиват, да предлагат нови услуги.Във връзка със здравните данни, българският еврокомисар очерта трите основни насоки, съпроводени с конкретни мерки. \"Ако се разболеете в чужбина, вашето медицинско досие ви следва. Това означава, че лекарите в страната, която посещавате, имат достъп до данните и вашият лекуващ лекар ще знае какво е станало, след като се завърнете. Освен това трябва да се опитаме да сближим възможността за обработка на данните, което ще допринесе за развитие на персонализирана медицина и подобряване на превенцията. Запазвайки европейските граждани в сърцевината на нашите грижи можем да продължим и да изградим цифровия единен пазар\", заяви още българският еврокомисар Мария Габриел.", "date": "2018.04.25", "title": "Мария Габриел: Най-важният фактор за успеха ни в областта на изкуствения интелект е доверието на гражданите"}
{"url": "http://www.novinite.bg/articles/159136/Darjavniyat-glava-Lajata-chesto-e-platejosposobna-i-daje-zvuchi-ubeditelno-no-smetkata-nakraya-plashtame-vsichki-nie", "text": "„Без градивната сила на информацията не можем да говорим за прогрес. Но не трябва никога да забравяме, че информацията може да има и огромен разрушителен ефект и накъде ще насочим тази информация и как ще я използваме, зависи от нас“. Това заяви президентът Румен Радев, който бе гост на конференцията „20 години / Dir.bg: THE NEXT BULGARIAN WEB“.Президентът се обърна към гостите на форума и ги призова да не забравят огромната обществена отговорност на медиите. „Нека не забравяме, че лъжата често е платежоспособна и даже звучи убедително. Но сметката накрая плащаме всички ние“, посочи Румен Радев.„Днес информацията е най-изобилната, но и често най-дефицитната стока. Тя ни залива отвсякъде и в същото време често изпитваме дефицит на навременна, достоверна и полезна информация. Аз лично считам, че тези противоречия ще се задълбочават в бъдеще“, посочи държавният глава.По думите на президента качествените онлайн медии не са само бизнес, а кауза и призова за недопускане на превръщането на медиите в пропаганден рупор. „Журналистиката абдикира от мисията си да бъде \"постоянно работещ парламент\" - по определението на Йосиф Хербст, и се превръща в пиар инструмент на властта“, заяви още Румен Радев.„Преди 20 години онлайн медиите бяха просто занимание за визионери, но едва ли и те са прогледнали далече в бъдещето и са очаквали това, което се случва днес. Кой би допуснал, че след години истината ще се дави в море от фалшива информация, че бързината ще вземе превес над достоверността, че думите ще загубят битката с образа, че шарлатани ще наемат армия от полуграмотни тролове с цел да дискредитират идеи и хора“, подчерта още в изказването си на форума президентът Румен Радев.", "date": "2018.04.25", "title": "Държавният глава: Лъжата често е платежоспособна и даже звучи убедително, но сметката накрая плащаме всички ние"}
{"url": "http://www.novinite.bg/articles/159131/Zam-kmetat-Hristova-proveri-dejnostite-po-poddrajka-na-Borisovata-gradina", "text": "Зам.-кметът на направление „Зелена система, екология и земеползване“ в СО Йоана Христоваизвърши проверка на дейностите по поддръжка на парк „Княз-Борисова градина“.В парковата част на Борисовата градина всекидневно се извършват мероприятия по косене,плевене, сметосъбиране и сметоизвозване. В паркът вече са извършени и ежегоднитепролетни обработки срещу ларви на комари, кърлежи и гризачи.Участие в проверката взеха и директорът на дирекция „Зелена система“ в СО ланд.арх.Димитър Данчев и директорът на ОП „Паркове и градски градини“ ланд.арх. Милена Васева.Тримата направиха оглед и на състоянието и на настилките на алейната мрежа в парка иобсъдиха възможностите за предприемане на последващи действия за подобряването насъществуващата такава.За проверката бяха използвани чисто новите електровелосипеди, закупени от ОП „Паркове иградини“ по-рано тази седмица, за да подпомогнат ежедневната работа на ландшафтнитеархитекти, отговорни за състоянието и поддържката на най-големите паркове и градини вСтолицата.", "date": "2018.04.25", "title": "Зам.-кметът Христова провери дейностите по поддръжка на Борисовата градина"}
{"url": "http://www.novinite.bg/articles/159125/Balgariya-treta-sme-po-naj-nisak-vanshen-dalg-v-Evrosayuza", "text": "България е третата държава в ЕС по най-нисък външен дълг. Това съобщиха днес премиерът Бойко Борисов и шефката на бюджетната комисия в парламента Менда Стоянова.„Преди година слушахме как сме задължили държавата. Как външният дълг расте, как поколения наред ще плащат. Излезе докладът на „Евростат“ от 29% на 25,4% намалява външният дълг на България. Трети сме в класацията по най-нисък външен дълг в Европа след Естония и Люксембург“, каза Борисов, цитиран от БГНЕС.Той каза още, че с това темпо, с което работи правителството, накрая на годината ще го свалим докъм 20%. „Сиреч поколенията в България и сега са в тройката на отличните по нисък външен дълг в Европа. В пари това е около 2,3 млрд. по-малко задължения“, подчерта Борисов. „И на финансовия министър, и на всички вас, когато питат за една година управление, може и с това да почвате – намаляване на външния дълг с 2,3 млрд. лв.”, каза още премиерът.От своя страна Стоянова съобщи, че има оповестена и от Евростат информация, че страната ни отчита изключително ниско ниво на държавния дълг. „От числата е видно, че провежданата от правителството благоразумна фискална политика поставя България в едно от челните места на в ЕС по нисък размер на консолидирания дълг „Държавно управление”. Съотнесен към БВП, той бележи спад до ниво 25,4%, при 29% в края на 2016 г. Отчетените ниски нива са значително под средните нива за всички 28 страни членки на ЕС“, заяви Стоянова.Тя подчерта, че дълг не се управлява с кухи фрази и лозунги. „Не се управлява със страховити лъжи пред медиите, нито с неоснователни критики, чрез които се нагнетява несигурност и страх от хората”, допълни още тя и се обърна към опозицията с думите: „От години се бяхте заели със задачата да внушите трайно на обществото, че дългът на страната ни расте, но след вчерашния ден, мисля че трябва да замълчите. Опорната точка на БСП се спука”, смята Менда Стоянова.  ", "date": "2018.04.25", "title": "България трета сме по най-нисък външен дълг в Евросъюза"}
{"url": "http://www.novinite.bg/articles/159094/Organizaciya-na-dvijenieto-v-stolicata", "text": "На 28.04.2018 г. (събота) от 08:00 до 16:00 часа – в участъка от площад „Журналист” до площад „Велчова завера” по маршрута на трамвайна линия № 10 ще бъде извършен текущ ремонт. Във връзка с това се предвижда временна организация на движението:От 05:00 до 16:00 часа на 28.04.2017 г. (събота):Трамвайна линия № 10 скъсява маршрута си и ще се движи от ж.к. „Западен парк“ до площад „Журналист”.Разкрива се временна автобусна линия № 10-ТМ с маршрут: от крайна станция „Зоопарка“ по ул. „Сребърна”, надясно по бул. „Черни връх”, надясно по бул. „Джеймс Баучър”до крайна спирка с код 1572 „Семинарията” за трамвайна линия № 10. След спирката автобусите завиват надясно по западното пътно платно на ул. „Стоян Михайловски”, обратен завой след разделителната ивица, източно пътно платно, наляво по бул. „Джеймс Баучър” до спирка с код 1571 „Семинарията” за трамвайна линия № 10 – начална, бул. „Джеймз Баучер”, бул. „Черни връх” и по ул. „Сребърна” до Зоопарка.От 05:00 до 16:00 часа на 29.04.2018 г. (неделя)Трамвайна линия № 11 ще се движи (в посока кв. „Илиянци“): от кв. „Княжево“ по маршрута си до кръстовище бул. „Александър Стамболийски” – бул. „Константин Величков”, надясно по бул. „Александър Стамболийски”, през площад „Възраждане” по маршрута на трамвайна линия № ”, Централна ж.п. гара София, бул. „Княгиня Мария Луиза” и през транспортен подлез „Надежда” по маршрута си до кв. „Илиянци“ двупосочно. След 16:00 часа движението да се възстанови по постоянния маришрут. ", "date": "2018.04.25", "title": "Организация на движението в столицата"}
{"url": "http://www.novinite.bg/articles/159106/Na-111-o-myasto-po-svoboda-na-presata", "text": "България пада още по-надолу в индекса за свобода на пресата. През 2018 г. тя е на 111-о място в света, сочи годишният доклад на „Репортери без граници“. В него се посочва, че България продължава да пада в индекса и е на най-ниска позиция от всеки друг член на ЕС, информира \"Франс прес\", цитирана от БГНЕС.\"Въпреки, че в момента България председателства ЕС, е на най-ниско място в индекса от всички страни в Западните Балкани, някои от които са кандидати за членство в съюза. Корупцията и сблъсъка между медии, политици и олигарси е широко разпространено\", се казва в доклада. \"Заплахите и нападенията срещу журналисти се засилиха през последните месеци. Може да е опасно да си журналист в България\", пише в доклада.", "date": "2018.04.25", "title": "На 111-о място по свобода на пресата"}
{"url": "http://www.novinite.bg/articles/159119/Novi-studentski-taksi-ot-sledvashtata-godina", "text": "Правителството утвърди таксите за кандидатстване и обучение в държавните висши училища за учебната 2018/2019 година. Те са определени въз основа на предложенията на академичните ръководства на висшите училища, предаде БГНЕС.Намаление на такси за студенти се регистрира единствено при СУ „Св. Климент Охридски“. Те са с най-големи стойности при специалностите от професионално направление „Физически науки“ и за специалността „Ядрена химия“. В редовна форма на обучение годишните такси са 200 лв. (при 750 лв. за настоящата учебна година), а в задочна форма на обучение са 100 лева (при 300 лева за тази година). СУ „Св. Кл. Охридски“ обаче увеличава таксите за новоприети студенти в професионалните направления „Администрация и управление“, „Право“, „Психология“, и „Филология“. Увеличението за редовната форма на обучение е в границите 40-61 лв., а за задочна форма – 100-160 лв. Единствено в професионално направление „Социални дейности“ се отчита по-голямо увеличение в задочната форма – 300 лв.Без промяна остават таксите за студенти в 17 държавни висши училища – Университет „Проф. д-р Асен Златаров“ – Бургас, ШУ „Епископ Константин Преславски“, ТУ – София, ТУ – Варна, УАСГ – София, МГУ – София, ЛТУ – София, МУ – София, МУ – Варна, УНСС, Икономически университет – Варна, НМА „Проф. Панчо Владигеров“, НАТФИЗ „Кр. Сарафов“, АМТИ – Пловдив, НСА, ВСУ “Л. Каравелов” и УниБИТ.В 16 висши училища се увеличават таксите за обучение в някои професионални направления средно с 11,7 на сто.В ПУ „Паисий Хилендарски“ се увеличават таксите с по 40 лв. във всички професионални направления, с изключение на тези в „Администрация и управление“, „Туризъм“, „Икономика“ и направленията от природните науки, математика и информатика, както и техническите науки. Във ВТУ “Св. Св. Кирил и Методий” увеличението е с 50 лв. само за новоприети студенти в професионално направление „Педагогика“ – редовна и задочна форма. В техническите университети увеличение има в Габрово – от 100 лв. до 240 лв. в редовна форма и до 30 лв. в задочна форма, а студентите в ХТМУ – София, ще плащат 50 лв. повече във всички професионални направления.В медицинските университети повишение на таксите има в Пловдив и в Плевен. За първия университет таксите се повишават с 250 лв. в направленията „Медицина“, „Фармация“ и „Стоматология“ – за І курс редовна форма на обучение. При втория университет се наблюдава увеличение от 50 лв. до 100 лв. в различните професионални направления.От 6% до 8% е увеличението на таксите за всички специалности в РУ „Ангел Кънчев“, с изключение на тези от социалните, стопански и правни науки. Увеличението в ЮЗУ „Неофит Рилски“ е от 11 до 24 процента.При сравнителния анализ на досегашните такси и предложенията на висшите училища за новата учебна година е установено, че при девет държавни висши училища размерът на таксите за обучение на докторанти се увеличава средно с 13,1% (от 20 лв. до 300 лева). При 24 държавни висши училища и БАН няма промяна в размера на таксите за обучение на докторантите.", "date": "2018.04.25", "title": "Нови студентски такси от следващата година"}
{"url": "http://www.novinite.bg/articles/159126/Nad-335-mln-evro-e-iznosat-na-balgarski-mebeli-prez-2017-g", "text": "През 2017 г. износът на мебели надхвърля 335 млн. евро. Трендът на увеличение е устойчив през годините, а в сравнение с 2008 г. е нараснал близо два пъти. Това съобщи заместник-министърът на икономиката Александър Манолев по време на най-големият форум за мебелната промишленост в България – изложенията “Техномебел” и “Светът на Мебелите”.„Сред държавите в топ 10 за българския износ присъстват държави като Германия, Франция, Италия, Великобритания и дори далечен Китай”, подчерта Александър Манолев и допълни, е българският бизнес заслужава поздравления за високото качество, което предлага и благодарение, на което се налага на толкова конкурентни пазари. Той се спря и на някои от основните проблеми на сектора с недостига на квалифицирани кадри и борбата със сивия сектор в отрасъла и акцентира на мерките, които предприема Министерството на икономиката за тяхното решаване.Произведената продукция в сектора през 2017 г. надхвърля 919 млн. лв., а оборотът на компаниите е около 1 млрд. лв., стана ясно по време на събитието. „Пожеланието ми към Вас е да не спирате да се обновявате и винаги да търсите нови решения. Така както сте показали, че умеете да го правите през годините. Ние, както чрез Оперативна програма „Иновации и конкурентоспособност“, така и чрез други инициативи на министерството, ще се стремим да Ви подкрепяме“, обърна се Александър Манолев към представителите на бранша.В рамките на изложенията бяха връчени и отличията в конкурса Българска мебел на годината. Международните изложения „Техномебел“ и „Светът на мебелите“ се провеждат в Интер Експо Център – София в периода 24 до 28 април 2018 г. Те дават възможност на крайния потребител да види целия производствен цикъл на даден продукт, така и възможност за участие в b2b срещи със специалисти от страната и чужбина, демонстрации и представяне на новите технологии и тенденции в сферата на дървообработването.Последното издание на двете изложения беше посетено от 11 000 души от България и 30 други държави. В тях участваха 184 фирми, които представиха своите продукти и услуги на обща площ от 14 500 кв.м. ", "date": "2018.04.25", "title": "Над 335 млн. евро е износът на български мебели през 2017 г."}
{"url": "http://www.novinite.bg/articles/159121/MBVRshte-konsultira-API-za-vavejdaneto-tol-taksite-i-elektronnite-vinetki", "text": "Международната банка за възстановяване и развитие (МБВР) ще консултира Агенция „Пътна инфраструктура“ (АПИ) при въвеждането на Националната система за електронно събиране на пътни такси в България. Правителството даде мандат на председателя на Управителния съвет на АПИ да подпише Споразумение за предоставяне на консултантски услуги за подпомагане на агенцията. То ще даде възможност АПИ да ползва експертизата на банката за успешното изпълнение на проект „Проектиране, изграждане и въвеждане на електронна система за събиране на таксите за ползване на републиканската пътна мрежа на база изминато разстояние за превозни средства с обща технически допустима максимална маса над 3,5 т (тол) и на база време за леки автомобили с обща технически допустима максимална маса до 3,5 т (електронна винетка)“. Консултантските услуги по Споразумението са специално предназначени да подпомогнат Агенцията при изпълнението и въвеждането на националната система за електронно събиране на пътни такси в България спрямо представения план и етапи.Споразумението предвижда определяне на обхвата на таксуваната тол мрежа, както и на тарифата. Включва, също така, преглед на цялата техническа документация на проекта, включително всички аспекти на проекта, планиране и внедряване, проектиране на системата, оперативни процедури, графици за изпитване и изпробване и доклади от изпитвания и изпробвания. Ще бъде направено тестване на системните компоненти и системи (не само в България, но и на местата, където изпълнителят извършва разработки и извършва тестове в своите лаборатории). Предвижда се също подпомагане за структуриране на организация за опериране на системата, както и изграждане на капацитет на оператора и подобряване на капацитета и трансфер на знания, свързани с въвеждането на доставчиците на декларирани данни и националните доставчици на услуги.Дейностите по споразумението ще се изпълняват в рамките на националния бюджет след ратификация от Народното събрание.", "date": "2018.04.25", "title": "МБВР ще консултира АПИ за въвеждането тол таксите и електронните винетки"}
{"url": "http://www.novinite.bg/articles/159102/Nad-2-miliona-balgari-jiveyat-v-lisheniya", "text": "Около 30% от българското население живее в сериозен риск от бедност, показват данни от анализ на Евростат за делът на хората в тежки материални лишения в ЕС през 2017 г. Средният показател за ЕС на хора, живеещи в тежки материални лишения, е 6,7 на сто. Отнесени към населението на страната цифрите показват, че през 2010 г. в материални лишения са живели около 3,5 милиона българи, докато през 2017 г. техният брой е бил около 2,1 милиона или намаление от 1,4 млн. души на лицата у нас, които са имали сериозни материални лишения.Живеещите в лишения са хора, които не могат да си плащат безпроблемно сметките, да поддържат топъл дома си, да посрещат неочаквани разходи, нямат достъп до телевизор, кола и телефон, и не могат да си позволят дори една седмична почивка.„Ако пресметнем цялото население на Земята, ние със сигурност сме в златния милиард – на единия милиард, който живее най-добре от всички. Това бихме могли да го отнесем и за средния индиец, тъй като Индия е най-бързо развиващата се икономика”, коментира в студиото на „Здравей, България” финансистът Емил Хърсев. \"България е с най-бърз ръст на доходи, заплати и национално богаство - 10 процента е ръстът миналата година на заплатите, над 8 процента ръст на доходите \", посочи той. Според актуални данни на НСИ най-висок дял на хората у нас, които живеят в сериозен риск от бедност или материални лишения, е най-голям сред българите на възраст 65 + години - около 46 на сто от сънародниците ни в тази възрастова категория или близо над 670 хиляди души.Най-ниски нива на материални лишения са регистрирани в следните страни-членки: Швеция /0,8 на сто/, Люксембург /1,6 на сто/, Финландия /2 на сто/ и Холандия /2,6 на сто/, показват данните на европейската статистика.В другия край на скалата, страните от ЕС, в които се регистрира най-висок процент на хора в материални лишения, са: България - 30 на сто, Гърция - 21 на сто, Румъния - 19, 4 на сто и Унгария - 14, 5 на сто, сочат данните на Евростат.", "date": "2018.04.25", "title": "Над 2 милиона българи живеят в лишения"}
{"url": "http://www.novinite.bg/articles/159103/Toplofikaciya-Sofiya-Smetkite-sa-izgotveni-korektno", "text": "Сметките за отопление и топла вода са изготвени коректно и съобразно изискванията на Наредбата за топлоснабдяване. Това съобщиха от пресцентъра на \"Топлофикация София\" ЕАД. Потребителите могат да се ориентират в месечната си сметка, като извършат последователно следните изчисления:(Енергия отоплени + сградна инсталация за сезон 2016/2017) ÷ Брой дни с отоплени за сезон 2016/2017 (185 дни) x Брой дни с отопление в съответния месец (31 дни през март 2018 г.) x корекционен коефициент* xактуална цена на топлинната енергия (79,98 лв./МВтч без ДДС) *Как се определя корекционния коефициент, с който се коригират сметките за м. март 2018г. във всяка отделна сграда: Количество топлинна енергия, измерено с топломера в абонатната станция през м. март 2018г. ÷Количество топлинна енергия, измерено с топломера в абонатната станция през м. март 2017г.За база се приема реалната консумация във всеки отделен имот за предходния отоплителен сезон, отразена в изравнителната сметка. Всеки клиент може да открие останалите необходими данни, които да приложи във формулата, в информационната част на месечното съобщение към фактурата си. „Топлофикация София“ ЕАД напомня на всички свои клиенти, че е на разположение да отговори на въпросите на потребителите за начина на формиране на сметки по всички канали за комуникация – на телефон 0700 11 111, в клиентските центрове, на e-mail: inf_r@ toplo.bg или info_r@toplo.bg, в чат платформата на сайта www.toplo.bg във Фейсбук страницата на дружеството.", "date": "2018.04.25", "title": "\"Топлофикация София\": Сметките са изготвени коректно"}
