{"url": "https://www.novinite.bg/articles/165117/TIR-se-obarna-i-lumna-v-plamaci-na-Trakiya", "text": "Движението на магистрала \"Тракия\" преди Пловдив, в посока София, е блокирано.Мярката е предприета, след като на пътя се е пребоърнал и запалил ТИР, съобщи репортер на Dnes.bg.Към момента няма ясното какво е предизвикало ПТП-то, няма и яснота дали има пострадали.На мястото на катастрофата се се образували колони от автомобили, \"Пътна полиция\" регулира трафика.", "date": "2018.09.26", "title": "ТИР се обърна и лумна в пламъци на \"Тракия\""}
{"url": "https://www.novinite.bg/articles/165115/Ekspert-U-nas-ima-tvarde-visok-prag-na-tarpimost-spryamo-neraboteshtite-institucii", "text": "Във връзка с медийните съобщения за инцидент с влак, който по време на движение се разпада на части, от \"БДЖ - Пътнически превози\" информираха \"Хоризонт\", че е назначена комисия и се очаква тя да излезе със становище. От компанията твърдят, че има спад на инцидентите в сравнение с миналата година и че дадена влакова композиция никога не потегля на път,  без да е обстойно проверена. \"Смятам, че ръководството на БДЖ живее в паралелна реалност.  Нещо се случва, има обещания, после се случва още нещо и всичко се повтаря\", каза в интервю за \"12+3\" експертът по транспортна безопасност Варужан Апелян.\"Дефектът е много комплексен и може да бъде многопластов. Имаме превозвач, който не си изпълнява задълженията. Има институции, които трябва да контролират безопасността, но те също не го правят. Спомнете си случая \"Хитрино\". Всичко е добре само на хартия, щом един локомопив се разпада в движение. Как става така, че 10 души подписват, че всичко е наред и после се оказва, че нищо не е наред\" - каза Апелян.Той подчерта, че \"у нас има високи прагове на търпимост спрямо неработещи институции и корупция. Както се вижда, няма никаква воля за промяна. Вече над 20 години виждам как все по-малко хора използват ж.п. транспорт, виждам колко даваме и какво получаваме като общество от тази компания\".Кои са техническите параметри, на които се обръща внимание преди пускането в движение на даден локомотив и има ли пропуск в организацията на контролните служби отговарящи за техническата изправност на влаковете преди път, чуйте в  интервюто на Надежда Николова с Венцислав Славков от Дирекция \"Подвижен железопътен състав\" към \"БДЖ - Пътнически превози\".", "date": "2018.09.26", "title": "Експерт: У нас има твърде висок праг на търпимост спрямо неработещите институции"}
{"url": "https://www.novinite.bg/articles/165116/NAP-Varna-sas-zasileni-proverki-na-targovcite-na-riba", "text": "Засилен контрол на търговци на едро на риба и рибни магазини започнаха инспекторите от „Фискален контрол“ към ТД на НАП Варна. Фискалните агенти следят за наличие на касови апарати, издаване на фискални бонове и реално отчитане на оборотите в морската столица.Проверките са стартирали на рибната борса на Кооперативния пазар, след подаден сигнал в териториалната дирекция, че на клиентите в борсата не се издават касови бележки. Инспекторите са осъществили контрол на 15 търговци на риба и рибни продукти, за които са получили и предварителна информация от звеното за дистанционно наблюдение на касовите апарати, че отчитат подозрително ниски обороти.По време на проверките на 5 от търговците са съставени актове за административно нарушение – неиздаване на касов бон. За това нарушение обектите ще бъдат запечатани за срок до един месец. На други 3-ма търговци са съставени актове за разлика в касовата наличност и отразените продажби на фискалните устройства. Дистанционното наблюдение на некоректните търговци на риба ще продължи и при нов нереален спад на оборотите им ще бъдат посетени отново от данъчните.От НАП Варна напомнят, че лице, което не издаде фискална касова бележка (фискален бон), се наказва с имуществена санкция – за юридически лица и еднолични търговци, в размер от 500 до 2 000 лв. При повторно нарушение размерът на санкцията е от 1000 до 4 000 лв. За продавача или лицето, което е било длъжно да издаде касова бележка, но не издало и е приело плащането, глобата е от 100 до 500 лева.Освен наложените парични санкции, при установено неиздаване на касова бележка, обектите на нарушителите ще да бъдат запечатани за срок до един месец.", "date": "2018.09.26", "title": "НАП-Варна със засилени проверки на търговците на риба"}
{"url": "https://www.novinite.bg/articles/165118/Tehnicheski-problem-zatrudnyava-obrabotkata-na-dokumenti-po-granichnite-punktove", "text": "Заради технически проблем е затруднена обработката на пътници и превозни средства по границите на страната.В момента трафикът е интензивен на изход за товарни автомобили на граничните пунктове Дунав мост - Русе, Дунав мост - Видин, Кардам и Оряхово, както и на българо-румънската граница.Временно е спрян и фериботът на ГКПП Свищов-Зимнич.На останалите пунктове няма натоварване на движението, допълват от МВР.", "date": "2018.09.26", "title": "Технически проблем затруднява обработката на документи по граничните пунктове"}
{"url": "https://www.novinite.bg/articles/165112/Predi-zimata-Remont-na-Trakiya-Chirpan-Stara-Zagora", "text": "Предстоят нови ремонти на автомагистрала \"Тракия\", този път в участъка между Чирпан и Стара Загора. Това стана ясно от думите на председателя на УС на Агенция \"Пътна инфраструктура\" инж. Светослав Глосов на Осмия дискусионен форум \"Строителството през 2019 година – перспективи и предизвикателства\".\"30 км е проблемният участък между Чирпан и Стара Загора по автомагистрала \"Тракия\", който е пуснат 2007 г. Проблемът е от няколко години. Вчера обсъждахме с министър Аврамова начинът, по който да започне да отремонтирането на този участък\", каза Глосов, цитиран от \"Фокус\".По думите му проблемът е в активната лента, където се образувани коловози от ТИР-овете.\"До зимния сезон ще направим някои локални ремонти, така че зимата магистралата да няма по-тежки проблеми и да може да се експлоатира. За 22-ата км след Пловдив от 134 до 156 км бяха похарчени почти 40 млн. лв. За следващите 30 км сами направете сметка колко ще бъдат необходими\", добави Глосов.Той посочи, че за Околовръстното шосе от \"Младост\" до \"Тракия\" в момента се провежда тръжна процедура.\"Надяваме се до края на годината да има избран строител и да са приключили процедурите по евентуални жалби и да бъде възложено изпълнението на проектантските работи и строителството. Прогнозната цена е за около 120 млн. лв.\", каза още той.", "date": "2018.09.26", "title": "Преди зимата: Ремонт на \"Тракия\" Чирпан - Стара Загора"}
{"url": "https://www.novinite.bg/articles/165106/Ogranichiha-dvijenieto-po-Skorostnata-tangenta", "text": "До 7 октомври ще е ограничено движението в посока Ботевград по Северната скоростна тангента от нулевия километър до 9-ти км.Това съобщиха от пресцентъра на Агенция „Пътна инфраструктура“.Временната организация на движението е поради извършването на гаранционни ремонтни дейности които са за сметка на изпълнителя. Ограничението е за участъка от пътен възел „Западна дъга“ до пътен възел „Ботевградско шосе“ (от км 0+000 до км 9+200).Необходимо е шофьорите да карат внимателно и да спазват поставената сигнализация.От 9 октомври до 20 октомври ще бъде ограничено движението в посока Калотина в участъка от пътен възел „Чепинско шосе“ до пътен възел „Ботевградско шосе“ (от км 0+000 до км 9+200).По време на ремонтните дейности трафикът ще бъде пренасочен по път II-18 Софийски околовръстен път.", "date": "2018.09.26", "title": "Ограничиха движението по Скоростната тангента"}
{"url": "https://www.novinite.bg/articles/165108/Shofor-bez-knijka-s-opasnost-za-jivota-sled-trojno-izprevarvane", "text": "Неправоспособен шофьор е с опасност за живота след катастрофа край котленското село Мокрен. Това съобщиха от ОД на МВР - Сливен.Инцидентът е станал снощи около 20 часа. Неправоспособният 32-годишен водач на лек автомобил \"Алфа Ромео\" опитал да изпревари едновременно три товарни автомобила. Той е загубил контрол и се е преобърнал извън пътя. Освен него са пострадали и две момчета на 19 и 18 години, пътници в автомобила.Тримата са откарани в МБАЛ-Сливен. От болницата съобщиха, че шофьорът е със съчетана травма на гърди, счупвания на крайниците и има реална опасност за живота му. Един от пътниците е приет в неврохирургия с фрактура на прешлените, а другият е с кръвонасядания и не се е наложила хоспитализация.По случая е образувано досъдебно производство.", "date": "2018.09.26", "title": "Шофьор без книжка с опасност за живота след тройно изпреварване"}
{"url": "https://www.novinite.bg/articles/165119/Pojar-plamna-v-centara-na-Burgas-maj-e-skochil-ot-tretiya-etaj-na-sgradata", "text": "Пожар пламна в центъра на Бургас на ул. \"Хаджи Димитър\" като по първоначални данни има пострадал човек, съобщи \"24 часа\".Най-вероятно пострадалият е скочил от третия етаж на пламналата сграда. Засега няма официалн информация за състоянието му. На място има линейки и пожарна.Очаквайте подробности.", "date": "2018.09.26", "title": "Пожар пламна в центъра на Бургас, мъж е скочил от третия етаж на сградата"}
{"url": "https://www.novinite.bg/articles/165121/Toplofikaciya-Sofiya-s-izneseni-priemni-za-potrebitelite", "text": "„Топлофикация София“ ЕАД организира среща с жителите на столичния район Сердика. Изнесената приемна беше позиционирана в градинка “Майчин дом” на бул. “Христо Ботев” на 25 септември 2018 г.Това съобщиха от пресцентъра на „Топлофикация София“.Целта на срещата бе гражданите да споделят мнението си за  и да получат информация по важни за тях въпроси. Това е първата от поредица планирани инициативи в различни столични райони.„Топлофикация София“ е най-голямото дружество в този сектор в страната. Обслужваме близо 450 000 абонати. Осигуряваме отопление и топла вода на над 1,5 млн. столичани”, коментира инж. Боян Паунов, директор дирекция \"Експлоатационна дейност\".“Когато става дума за толкова потребители, не е лесно да отговорим на всички очаквания. Нормално е нашите клиенти да имат високи изисквания към нас. Уверяваме Ви, че се стремим да им отговорим адекватно. Затова сме днес тук, при Вас, за да чуем Вашите препоръки към нас и спрямо тях, да продължим да подобряваме нашите услуги”, допълни инж. Паунов.Само за последните 2 години „Топлофикация София“ ЕАД е рехабилитирала над 4000 м. тръби в район „Сердика”.Остарелите и често авариращи трасета бяха подменени с нови, предварително изолирани тръби, които имат гаранция над 30 години.“Внедряваме различни модерни технически решения, които се използват от съвременните топлофикационни дружества. В резултат значително намаля броя на авариите в района и беше подобрено качеството на предоставяните услуги. Поставяме нови тръби, които позволяват по-ефективен пренос на енергия, по-малко загуби и по-дълъг експлоатационен живот. Това обаче струва скъпо, затова го правим поетапно и с по-бавни темпове, отколкото ни се иска”, коментира инж. Боян Паунов, директор дирекция „Експлоатация“ в дружеството.Експертите от “Топлофикация София” дадоха на гражданите практични съвети как да се подготвят за предстоящия отоплителен сезон и как да намалят разходите за топло, без да нарушават топлинния комфорт в дома си. Те напомниха също, че парното остава един от най-икономически изгодните и екологични способи за отопление.Екипът на “Топлофикация София” провери в реално време чрез онлайн системата на дружеството всеки конкретен казус, подаден от посетителите в изнесената приемна.В срещата се включи и Деян Дянков, обществен посредник по въпросите на „Топлофикация София“ ЕАД. Той даде насоки на потребителите как да постъпят при възникнали ситуации, свързани с дейността на дружеството.От “Топлофикация София” анонсираха, че ще организират и други изнесени приемни в различни райони на столицата. По този начин се дават допълнителни възможности на потребителите лично да се срещнат с експертите на дружеството и да получат компетентна информация и съдействие по интересуващите ги въпроси.", "date": "2018.09.26", "title": "„Топлофикация София“ с изнесени приемни за потребителите"}
{"url": "https://www.novinite.bg/articles/165124/API-s-vajna-informaciya-za-dvijenieto-po-AM-Trakiya", "text": "Двупосочно ще е движение в платното за София между 35-и и 41-ви км на АМ „Тракия“ поради ремонт на двата виадукта при 37-ми и 38-ми километър.Това съобщиха от пресцентъра на Агенция \"Пътна инфраструктура\".Ограничено ще е преминаването в платното за Бургас. Срокет за изпълнениена предвидените дейности е до 20 ноември т.г. За улеснение на трафика в края на всяка работна седмицата в този участък ще има реверсивно движение. В петък от 13 ч. ще има две ленти за движение в посока Бургас и една за София.В неделя от 13 ч. до 20 ч. ще се осигурят две ленти за София и една за Бургас.До 29-ти септември т.г. ще бъде намалена скоростта до 50 км/ч при нулевия километър на АМ „Хемус“ в посока София поради частични ремонти на 100 м от активните ленти. Шофьорите да се движат с повишено внимание и съобразена скорост.На АМ „Тракия“ поради ремонт на съоръженията при 17-ти и 18-ти километър в посока Бургас движението се осъществява двупосочно в платното за София. Ремонтни дейности се извършват и на моста над р. Елшишка при 89-ти км на АМ „Тракия“ и движението се осъществява двупосочно в платното за Пловдив.Шофьорите трябва да карат с повишено внимание в участъка между Ихтиман и тунел „Траянови врата” - от 45-ти до 53-ти км, където скоростта е ограничена до 90 км/ч в двете платна, поради неравности на пътната настилка и извършване на ремонтни дейности.В понеделник беше въведено ограничение на скоростта до 90 км/ч по АМ „Тракия” и в участъка Чирпан-Стара Загора, от 168-ми до 208-ми км, поради неравности на настилката.В момента на АМ „Хемус“ се ремонтира долното строене на 4 виадукта - при 19-ти км (виадукт „Потоп“), 33-ти км (съоръжението при тунел „Витиня“), при 36-ти километър (виадукт „Коренишки дол“) и при 51-ви км (виадукт „Разлив“). На съоръжението при 9-ти км (в района на с. Яна) се подменят дилатационните фуги.Поради това движението в района на съоръженията при 9-ти, 33-ти, 36-ти км се извършва двупосочно в платното за Варна. На виадукта при 51-ви километър се ремонтира платното за Варна и там трафикът преминава двупосочно в платното за София.Заради ремонтните дейности по съоръженията е ограничено движението на тежкотоварните камиони над 12 тона. Превозните средства се отклоняват при 30-ти км от пътен възел „Витинска река“ по път I-1 София – Ботевград и път II-17 Околовръстен път на Ботевград, след което се връщат обратно на АМ „Хемус“ при 47-ми км при пътен възел „Ботевград“ и обратно.", "date": "2018.09.26", "title": "АПИ с важна информация за движението по АМ \"Тракия\""}
{"url": "https://www.novinite.bg/articles/165073/Antikorupcionnata-komisiya-Ima-signali-za-korupciya-sreshtu-deputati-ot-vsichki-partii", "text": "„Има сигнали за корупция срещу депутати от всички политически сили. Въпросът е дали ще можем да съберем достатъчно данни, които да предоставим на прокуратурата”. Това каза пред NOVA председателят на Комисията за противодействие на корупцията и за отнемане на незаконно придобитото имущество (КПКОНПИ) Пламен Георгиев.Той каза, че и депутатът Делян Пеевски е бил проверяван, вследствие на подаден до комисията сигнал. Тъй като срещу Пеевски няма повдигнати обвинения, експертите не можели да направят проверка по същество на цялото му имущество, а само по документи. Тя не установила никакви нередности.Георгиев каза още, че общо 148 души от тези, които по закон са длъжни да подават имуществени декларации, не са сторили това. Сред тях били 23-ма кметове, председатели на Общински съвети, главни архитекти, 66-има директори на болници, един бивш депутат. Настоящите народни представители, както и министрите от кабинета „Борисов 3”, вече са предоставили изискваните документи.В ръцете на съда пък имало 288 дела, свързани със запор на имущество, по които се очаквало магистратите да се произнесат.След проверка, започнала в началото на 2017 г., комисията е открила несъответствие между доходите и имуществото на бившия енергиен министър Трайчо Трайков за над 2,4 млн. лева, каза още Георгиев. Ето защо съдът е запорирал 1/2 от апартамент, ателие, дворно място, паркомясто, акции, както и влогове и депозити на настоящия общински съветник.Проверката срещу Трайков е заради обвинението му за продажбата на остатъчния държавен дял на ЕВН.„Разкрихме банкова тайна и разполагаме с цялата данъчна информация. Сега подканваме лицето да връчи декларация, с която да докаже доходите си. Крайният срок за това е петък. Ако не подаде тази декларация, всичко запорирано се отнема”, обясни Георгиев.Той каза, че работата на комисията по случая „Арабаджиеви” ще отнеме поне 7-8 месеца. Трябвало да се анализират много документи, тъй като това били лица с голяма икономическа активност.Тече проверка и за имуществото на бившата кметица на столичния район „Младост” Десислава Иванчева. Тя е подсъдима за вземане на подкуп в особено големи размери.От основаването на КПКОНПИ до момента е поискан запор на различни активи на стойност 3,8 млрд. лева. Отнета е собственост за 120 млн. лева.", "date": "2018.09.26", "title": "Антикорупционната комисия: Има сигнали за корупция срещу депутати от всички партии"}
{"url": "https://www.novinite.bg/articles/165105/Trejs-e-izpalnitel-na-uchastak-ot-Trakiya-kadeto-patnata-nastilka-e-naganata", "text": "Фирма „Трейс“ е изпълнител на участъка между Стара Загора и Чирпан на АМ „Тракия“, където пътната настилка е нагъната. Гаранциите обаче са изтекли, заяви председателят на Агенция „Пътна инфраструктура“ инж. Светослав Глосов. Oколо 60 милиона лева ще струва ремонтът на участъка по оценки на Агенцията. Максималната скорост там беше ограничена до 90 км/час заради лошото състояние на асфалта. Участъкът между Стара Загора и Чирпан, който е въведен в експлоатация през 2007 година, е част от Лот 1 на „Тракия“. Отсечката не е ремонтирана, откакто е построена, каза Светослав Глосов: „Има един участък от 500 метра, който експериментално е ремонтиран, за да видим как видим се държи като път. Засега идеята е дали тази технология да продължи и за останалите участъци. За съжаление цената е много висока. Според наши оценки ще са необходими около 60 млн.“ Гаранционните срокове обаче отдавна са изтекли, заяви инж. Глосов. Той добави, че обследвания на участъка са правени. „Правени са проби, оказа се, че глината, която е в дълбочина под основата, просмуква нагоре в насипа и създава нестабилна основа. Това е обяснението на специалистите“, допълни той. В началото на тази седмица Пътната агенция въведе ограничение на скоростта до 90 км/ч по АМ „Тракия” в участъка Чирпан-Стара Загора от км 168 до км 208 заради неравностите на пътната настилка.", "date": "2018.09.26", "title": "„Трейс“ е изпълнител на участък от „Тракия“, където пътната настилка е нагъната"}
{"url": "https://www.novinite.bg/articles/165085/Morski-buri-spryaha-dvijenieto-na-korabi-ot-grackite-pristanishta", "text": "Силни морски бури и вълни, които на места достигат до 10 бала, прекъснаха движението на фериботи и кораби от няколко централни гръцки пристанища. На пристанище Пирея на котва останаха фериботите, като се очаква поне след обяд да отпътуват част от корабите за няколко острова в Егейско море. От пристанищата Волос и Кавала също не се движат фериботите. Няма връзка по море и с остров Лесбос.Фериботите ще отпътуват при благоприятни атмосферни условия, съобщават пристанищните власти.На част от островите в Егейско море, като Тинос и Миконос, където от вчера духа силен вятър и вали дъжд, затвориха училищата. Не се позволява излизане в открито море на малки плавателни съдове.От Гражданска защита предупреждават хората при пътуване да се съобразяват с прогнозите на синоптиците. Очаква се днес нов студен фронт със силен вятър и дъжд.", "date": "2018.09.26", "title": "Морски бури спряха движението на кораби от гръцките пристанища"}
{"url": "https://www.novinite.bg/articles/165123/Potushen-e-pojarat-nad-blagoevgradskoto-selo-Drenkovo", "text": "\r\nИзгасен е пожарът, който избухна снощи над благоевградското село Дренково. Огънят е засегнал около 250 декара иглолистна гора.\r\nДежурни служители на горското стопанство и пожарната остават на място, тъй като все още духа силен вятър, който може да възпламени огъня отново.\r\n\r\n\r\n\r\n\r\n\r\n \r\n", "date": "2018.09.26", "title": "Потушен е пожарът над благоевградското село Дренково"}
{"url": "https://www.novinite.bg/articles/165080/Dneven-horoskop-za-sryada", "text": "Днес ще ви се наложи да избирате между кариерата и личния си живот, но за щастие не става въпрос за постоянно. Очаквайте разочарование днес.Днес ще трябва да използвате всичката си енергия. Времето за планове изтече, сега е време да започнете да действате. Разбира се, трябва и да се забавлявате, докато правите тези неща.По-добре обмисляте и анализирате нещата на момента. Не отлагайте нищо за по-късно. Обмисляйте всяка своя дума и не действайте прибързано. Интуицията ви много ще ви помогне.Представителите на останалите зодиакални знаци могат да намерят дневния си хороскоп ", "date": "2018.09.26", "title": "Дневен хороскоп за сряда"}
{"url": "https://www.novinite.bg/articles/165111/Otkriha-chetiri-trupa-v-kashta-v-Kaspichan", "text": "Откриха четири трупа в къща в Каспичан. На място са пристигнали окръжният прокурор на Шумен Мариана Георгиева и шефът на ОД на МВР-Шумен Ялчън Расим.Къщата се намира на ул. \"Раковска\" в града. Достъпът до сградата е ограничен от полицията. Криминалисти вече работят по изясняване на обстоятелствата по случая. ", "date": "2018.09.26", "title": "Откриха четири трупа в къща в Каспичан"}
{"url": "https://www.novinite.bg/articles/165102/Parnoto-i-toplata-voda-poskapvat-v-pochti-cyalata-strana", "text": "В Комисията за енергийно и водно регулиране тече обществено обсъждане на новите цени на парното и топлата вода.По-скъпа ще е зимата за хората, които се топлят на парно, в почти цялата страна. Без промяна ще са сметките само в Сливен, Габрово, Перник и Русе, информира Нова телевзиия.Топлинната енергия ще поскъпне с между 2% и 9% от първи октомври. Според дружествата това не е достатъчно и те щели да работят на загуба.", "date": "2018.09.26", "title": "Парното и топлата вода поскъпват в почти цялата страна"}
{"url": "https://www.novinite.bg/articles/165078/VMA-organizira-bezplatni-pregledi-za-Denya-na-sarceto", "text": "\r\nВъв връзка със Световния ден на сърцето (29 септември) специалисти от Военномедицинска академия ще преглеждат безплатно пациенти с проблеми с кръвното налягане, съобщиха от пресцентъра на ВМА.\r\n\r\n\r\n\r\n\r\n\r\n\r\n", "date": "2018.09.26", "title": "ВМА организира безплатни прегледи за Деня на сърцето"}
{"url": "https://www.novinite.bg/articles/165125/Zatvornik-e-otkrit-obesen-v-kiliya-v-zatvora-v-Debelt", "text": "Затворник е открит обесен в килия в затвора в Дебелт. Мъжът е открит от надзиратели. Инцидентът е станал тази сутрин, докато останалите лишени от свобода са били в двора на затвора.Починалият е намерен увиснал на импровизирано от чаршаф бесило. За случая потвърди и говорителят на Апелативната прокуратура в Бургас Йовита Григорова. Тя информира, че е започнало досъдебно производство под надзора на Окръжна прокуратура- Бургас. Починалият бил в затвора в Дебелт след наложена му присъда \"лишаване от свобода\" за срок от 3 години за кражба.", "date": "2018.09.26", "title": "Затворник е открит обесен в килия в затвора в Дебелт"}
{"url": "https://www.novinite.bg/articles/165114/Avtokradecat-Kiko-ostava-v-aresta-za-72-chasa", "text": "Районната прокуратура в София задържа известния автокрадец Георги Воденичаров-Кико за срок до 72 часа. Той е привлечен към наказателна отговорност за извършено престъпление - противозаконно отнемане на лек автомобил.По случая е установено, че около 03:00 часа през нощта на 25 септември, на улица \"Борис Арсов\" 12, пред комплекс \"Буена Виста\" в София, Воденичаров е откраднал въпросния автомобил. Той действал в съучастие с друг известен автокрадец - Светослав Петков-Лъвицата.Двамата проникнали в леката кола, марка BMW, през шофьорската врата.В хода на обира двамата използвали и друга кола, в която след кражбата Лъвицата се отдалечил от мястото на престъплението. В това време Воденичаров следвал Петков. Малко след престъплението последвала катастрофа, в която участвали двете коли на крадците и автомобил, управляван от полицай.Последвала гонка в района на кв. \"Студентски град\". Тогава Петков успял да избяга от органите на реда. Към момента той е обявен за общодържавно издирване.Воденичаров е заловен, като по случая е образувано досъдебно производство и той е привлечен към наказателна отговорност, информират от прокуратурата.Предвид високата обществена опасност на деянията и техните извършители, наблюдаващият прокурор е постановил задържане на Воденичаров за срок до 72 часа.Мярката за постоянното задържане на Воденичаров ще се гледа от СРС утре, 27 септември.", "date": "2018.09.26", "title": "Автокрадецът Кико остава в ареста за 72 часа"}
{"url": "https://www.novinite.bg/articles/165101/Deca-i-uchenici-ot-Novi-Iskar-se-zabavlyavaha-na-sporten-praznik", "text": "Малчугани от детски градини и училища в район „Нови Искър“ и от кметство Локорско се забавляваха и състезаваха на спортен празник, който е по Програма за развитието на спорта. Проектът „Приятели на природата“ е финансиран от Столична община, информира На спортния празник децата минаха и обучение по противопожарна подготовка. Те бяха впечатлени от пожарния автомобил, шланговете и обясненията на истинските огнеборци. На стадиона в с. Негован имаше още много игри, забавления, купи, медали и награди за децата. Проектът се реализира с подкрепата и на София – Европейска столица на спорта 2018. Събитието беше открито от районния кмет  Даниела Райчева.", "date": "2018.09.26", "title": "Деца и ученици от „Нови Искър“ се забавляваха на спортен празник"}
{"url": "https://www.novinite.bg/articles/165126/Cenko-Chokov-izliza-ot-aresta", "text": "Спецапелативният съд пусна под домашен арест Ценко Чоков. Досега той беше в ареста.Сред мотивите на съдиите е влошеното здравословно състояние на бившия кмет на Галиче, който сега е подсъдим.Чоков страда от диабет, диабетна полиневропатия, няколко язви, дискова болест, урологично заболяване, наскоро е претърпял операция, предстоят и други.Чоков ще бъде в София, и така няма опасност да извърши ново престъпление, какъвто риск има, ако е в Галиче. Там имало възможност да оказва натиск върху свидетелите.", "date": "2018.09.26", "title": "Ценко Чоков излиза от ареста"}
{"url": "https://www.novinite.bg/articles/165127/Policiyata-v-Lovech-obyavyava-konkurs-za-slujiteli", "text": "Полицията в Ловеч обявява конкурс за назначаване на държавна служба в МВР за 27 броя младши изпълнителски длъжности в сектор „Пътна полиция“ – 2 бр.; РУ Ловеч – 10 бр., РУ Троян – 6 бр., РУ Луковит – 1 бр., РУ Тетевен – 2 бр., РУ Угърчин – 3 бр., РУ Ябланица – 3 бр.Срок за подаване на документи – 12.10.2018 година.За допълнителна информация тел.: 068/668-444; 068/668-354; www.mvr.bg", "date": "2018.09.26", "title": "Полицията в Ловеч обявява конкурс за служители"}
{"url": "https://www.novinite.bg/articles/165113/Zadarjan-e-izvarshitelyat-na-chetvornoto-ubijstvo-v-Kaspichan", "text": "Задържан е извършителят на четворното убийство в Каспичан. Най-вероятно това е съсед на семейството, каза пред Хоризонт вътрешният министър Младен Маринов.Инцидентът стана днес в частен имот на ул. Раковска в Каспичан. Районът е блокиран от полицията. Очаква се след минути окръжният прокурор на Шумен Маргарита Георгиева и директорът на Областната полиция Ялчън Расим да дадат повече информация по случая.", "date": "2018.09.26", "title": "Задържан е извършителят на четворното убийство в Каспичан"}
{"url": "https://www.novinite.bg/articles/165089/Zadarjan-s-blizo-70-grama-marihuana-sklyuchi-sporazumenie-sas-sada", "text": "Задържаният с близо 70 грама марихуана наркоразпространител Димитър Я. се призна за виновен за държане с цел разпространение и разпространение на високорискови наркотични вещества. Той се отказа наказателното дело, водено по общия ред срещу него от Окръжната прокуратура във Варна за престъпление по член 354а, ал. 1 от НК, като сключи споразумение, което бе одобрено от състав на Варненския окръжен съд.Димитър Я. ще търпи наказание 1 година и 10 месеца с 3-годишен изпитателен срок. В негова тежест са и направените разноски по делото. След като съдът одобри споразумението, отмени и взетата мярка за неотклонение „Задържане под стража“. Иззетите наркотични вещества ще бъдат унищожени.Намерените при претърсването електронна везна и метален гриндер се отнемат в полза на държавата. Споразумението е със сила на присъда и не подлежи на обжалване.", "date": "2018.09.26", "title": "Задържан с близо 70 грама марихуана сключи споразумение със съда"}
{"url": "https://www.novinite.bg/articles/165122/Rodnina-izbil-semejstvoto-v-Kaspichan", "text": "Роднина е убил семейството, чиито тела бяха открити тази сутрин в къща в Каспичан. Мъжът е племенник на убития възрастен мъж, вече е задържан и съдейства на полицията. Това стана ясно на извънреден брифинг на полицията по случая. Телата на възрастно семейство - на 81 и 76 години, и двете им деца, около 45-годишни, бяха намерени тази сутрин, малко преди 10.00 ч. Съседи подали сигнал в полицията след като вчера не видели семейството около дома им. На място бил изпратен полицейски екип, който открил жертвите.", "date": "2018.09.26", "title": "Роднина избил семейството в Каспичан"}
{"url": "https://www.novinite.bg/articles/165087/Osadiha-balgarkite-koito-zalyaha-s-olio-cenni-arheologicheski-eksponati-v-gracki-muzei", "text": "В Атина осъдиха българките, които заляха с олио ценни археологически експонати в музеите. Магистратите дадоха четири години условно на двете българки. Съдът забрани излизането им от страната и постанови да се явяват в полицията всеки месец, пие БНР.По време на делото българките заявиха, че са дълбоковярващи и са искали да \"изгонят злите сили от ценните реликви\". Експертизата доказа, че по време на престъплението двете българки са осъзнавали напълно извършеното деяние.Случаят намери широк отзвук в гръцките медии, защото подобно престъпление не е извършвано досега.Осъдените българки са повредили няколко ценни експоната в Музея за византийско и християнско изкуство и бяха арестувани в Националния археологически музей.", "date": "2018.09.26", "title": "Осъдиха българките, които заляха с олио ценни археологически експонати в гръцки музеи"}
{"url": "https://www.novinite.bg/articles/165091/Johanes-Han-Stranite-ot-ES-ne-biva-da-predlagat-finansova-pomosht-na-Turciya", "text": "\r\nСтраните от ЕС не бива да предлагат на Турция финансова помощ, заяви европейският комисар за разширяването в интервю за германски вестник днес, два дни преди посещение на президента на Турция Реджеп Тайип Ердоган в Германия, предаде ДПА.\r\n\r\n\r\n\r\n\r\n\r\n\r\n\r\n", "date": "2018.09.26", "title": "Йоханес Хан: Страните от ЕС не бива да предлагат финансова помощ на Турция"}
{"url": "https://www.novinite.bg/articles/165093/Turchin-ubi-dve-saprugi-i-dvama-sina", "text": "76-годишен мъж извърши истинско зверство в Турция. Възрастният мъж, осъден в миналото за убийството на първата си съпруга и син, сега уби третата си съпруга и сина си, предаде „Хюриет дейли нюз“. 76-годишният Бекир А. е убил третата си съпруга Емине и 18-годишният им син Енес в селце в южната провинция Адъяман. Полицията е започнала разследване и издирва убиеца, който е избягал и се укрива от органите на реда. Турските медии пишат, че преди 34 години Бекир А. убива първата си съпруга и техния син. Осъден е на едва осем години в затвора. Малко след освобождаването си обаче отново е арестуван – този път за убийството на друг свой роднина. Въпреки зверствата, турчинът не прекарва остатъка от дните си зад решетките заради решение на съда, според което той има психически проблеми. След освобождаването си от съда, Бекир се жени за втори път, но се развежда с втората си съпруга. Третият му брак е с 61-годишната Емине Орки. Именно нея убива възрастният мъж. Не са ясни мотивите му. Той е убил и сина си, който се е готвел да следва висше образование.", "date": "2018.09.26", "title": "Турчин уби две съпруги и двама сина"}
{"url": "https://www.novinite.bg/articles/165081/ES-zapochva-razsledvane-za-zloupotreba-sas-sredstvata-za-bejanci-v-Garciya", "text": "\r\nРазследване за евентуална злоупотреба със средства на ЕС за изхранването на бежанците в Гърция започва Европейската служба за борба с измамите (ОЛАФ), съобщава \"Катимерини\", като се позовава на списание \"Политико\".\r\n\r\n\r\n\r\n\r\n\r\n", "date": "2018.09.26", "title": "ЕС започва разследване за злоупотреба със средствата за бежанци в Гърция"}
{"url": "https://www.novinite.bg/articles/165109/Kyurdite-vzriviha-uniformeni-v-Turciya", "text": "Двама служители на турските сили за сигурност бяха убити и двама бяха ранени при експлозия на самоделна бомба в югоизточния турски окръг Шърнак, съобщи турската телевизия НТВ. Източници от силите за сигурност посочиха, че бойци от Кюрдската работническа партия (ПКК) са заложили бомбата на път в района на град Чалъшкан.Бомбата била взривена при преминаването на няколко селски пазачи по пътя. Двама от тях са загинали на място, други двама са ранени. Пострадалите са приети в държавната болница в град Силопи. Селските пазачи са местни жители, въоръжени от турските власти в борбата срещу ПКК.Силите за сигурност са предприели широкомащабна антитерористична операция в окръг Шърнак. В Югоизточна Турция са активни бойците от поставената извън закона Кюрдска работническа партия. ПКК, която води въоръжена борба срещу турската държава от 1984 година, се разглежда като терористична организация от Анкара, ЕС и САЩ.", "date": "2018.09.26", "title": "Кюрдите взривиха униформени в Турция"}
{"url": "https://www.novinite.bg/articles/165065/Satirichniyat-teatar-posreshta-noviya-sezon-s-obnoven-salon", "text": "С обновен салон Сатиричния театър „Алеко Константинов“ посреща новия сезон, по време на който ще има повече от шест нови представления. Той започва на 1 октомври, а първата премиера - „Хъкълбери Фин и Том Сойер“, ще е на 6 октомври.Сега предстои ремонт и на стария Клуб на сатирата, който ще се оформи като трета сцена на Сатиричния театър.В обновения салон на театъра ще има три реда с имената на неговите основатели и вдъхновители. Местата в него ще са с 28 по-малко, но това е за сметка на по-голямото удобство на останалите.", "date": "2018.09.26", "title": "Сатиричният театър посреща новия сезон с обновен салон"}
{"url": "https://www.novinite.bg/articles/165092/Obyaviha-izvanredno-polojenie-v-Toskana-zaradi-pojarite", "text": "Губренаторът на Тоскана обяви извънредно положение заради пожарите. Стихията наложи евакуацията на над 700 души. Пламъците вече обхванаха площ от 600 хектара. Силният вятър затруднява работата на пожарникарите. В потушаването се включиха на 100 души.", "date": "2018.09.26", "title": "Обявиха извънредно положение в Тоскана заради пожарите"}
{"url": "https://www.novinite.bg/articles/165068/Kampaniya-Spirka-Mladejki-teatar-prodaljava", "text": "Център за градска мобилност и Младежки театър \"Николай Бинев\" продължават кампанията си \"Спирка Младежки театър\". Актьорите Койна Русева, Ния Кръстева, Александър Хаджиангелов и Юлиян Петров разказват как да получите билет с 50% отстъпка за спектаклите на Младежки театър до края на годината с карта за градския транспорт.Талоните за намаление можете да намерите във всички бюра за продажби на ЦГМ. Днес, 25 септември, при проверки по линиите на градския транспорт контрольори ще раздадат 100 талона на редовни пътници, които отговарят на условията на кампанията.", "date": "2018.09.26", "title": "Кампания \"Спирка Младежки театър\" продължава"}
{"url": "https://www.novinite.bg/articles/165064/Hladko-no-slanchevo-vreme-ni-ochakva-dnes", "text": "Днес ще бъде предимно слънчево, но хладно. В следобедните часове ще има временни увеличения на облачността. Ще духа умерен, в югоизточната половина на страната и временно силен североизточен вятър. Максималните температури ще са между 14° и 19°, в София – около 14°. Над планините ще е предимно слънчево. Около и след обяд ще има временни увеличения на облачността, но ще е без валежи. Ще духа умерен и силен североизточен вятър. Максималната температура на височина 1200 метра ще е около 5°, на 2000 метра – около минус 2°.Над Черноморието ще е слънчево, с повече облаци в крайните южни райони, където са възможни слаби валежи. Ще духа умерен и временно силен вятър от север-североизток. Максималните температури ще са между 16°-19°. Температурата на морската вода е 22-23°. Вълнението на морето ще е 3-4 бала.", "date": "2018.09.26", "title": "Хладко, но слънчево време ни очаква днес"}
{"url": "https://www.novinite.bg/articles/165069/Kakvi-sa-simptomite-i-kolko-opasna-zapadnonilskata-traska", "text": "Западнонилската треска започна да се проявава и в България. Броят на регистрираните болни расте. Комарите смучат кръв от прелетни птици, които носят вируса, и така го предават на хората.“В началото на лятото предупредихме, че трябва да се вземат мерки срещу комари. Само от миналата седмица потвърдените случаи са четири“, каза в ефира на \"Здравей, България\" директорът на Националния център по заразни и паразитни болести проф. Тодор Кантарджиев.На 200 души, ухапани от комари, които носят западнонилска треска, заболява само един. Пикът на заболяването и през есента, обясни професорът. И допълни, че се очакват още случаи.Според него е необходимо да се вземат редица предпазни мерки като ползване на препарати против насекоми, поставяне на комарници по прозорците и да не се посещават места, където има много комари.“Проявата на заболяването е със засягане на централната нервна система. Човек губи съзнание или се дезеориентира. Лечението на инфекцията е само симптоматично. Лечение срещу самия вирус няма“, каза още директорът.  Кантарджиев допълни още, че е много важно напролет, преди разлистването на дърветата, да се вземат мерки за унищожаване на комарите във водоемите.", "date": "2018.09.26", "title": "Какви са симптомите и колко опасна западнонилската траска?"}
{"url": "https://www.novinite.bg/articles/165070/Obsajdat-integraciyata-na-migrantite-na-pazara-na-truda", "text": "Интеграцията на мигрантите на пазара на труда ще се обсъжда у нас. Опит в сферарта, освен България, ще споделят Италия, Гърция, Турция и други държави, засегнати от бежанския поток. Според проучване на Организацията за икономическо сътрудничество и развитие напливът на бежанци може да засегне нискоквалифицираните работници в някои държави. В Италия, например, мигрантите работят основно в областта на строителството, почистването и домашните услуги. Затова, твърдят експерти, е важно броят на мигрантите да бъде разпределен равномерно между отделните държави, като така всяка една ще успее да овладее пазара на труда.В дискусията у нас в сряда ще участват и представители на различни компании, които вече са наели мигранти. ", "date": "2018.09.26", "title": "Обсъждат интеграцията на мигрантите на пазара на труда"}
{"url": "https://www.novinite.bg/articles/165071/Lokaliziraha-pojara-v-Blagoevgradsko", "text": "Пожарът, който се разгоря във вторник в Благоевградско, беше локализиран, след като достигна на 500 метра от най-близкото село Дренково. Засегнати са около 400 декара иглолистни гори.Огънят е тръгнал от две места едновременно, сочат първоначалните проверки на пожарникарите. Следите водели към две къщи в двата края на Дренково. Вероятно са пламнали сухи треви, а пожарникарите нарекоха огъня низов. Вятърът, който духаше в района през изминалата нощ, забави локализирането на пожара.Към момента огнеборците са категорични, че тлеят само вътрешни огнища, а опасност за населението няма.", "date": "2018.09.26", "title": "Локализираха пожара в Благоевградско"}
{"url": "https://www.novinite.bg/articles/165076/Tapa-blokira-Okolovrastniya-pat-na-Sofiya", "text": "Огромно задръстване се образува на Околовръстния път на София, в участъка от Костинброд до Нови Искър. От Агенция „Пътна инфраструктура” (АПИ) обясниха пред NOVA, че няма регистриран инцидент. Най-вероятната причина за огромната тапа е ремонт, който налага затварянето на Северната скоростна тангента.", "date": "2018.09.26", "title": "Тапа блокира Околовръстния път на София"}
{"url": "https://www.novinite.bg/articles/165075/Parvi-snyag-padna-i-u-nas", "text": "След рязкото застудяване тази седмица, падна и първият сняг в България. Това показа камерата от заслона на Черни връх и на връх Ботев. Припомняме ви, че вчера падна и първият сняг по високите части в Румъния.", "date": "2018.09.26", "title": "Първи сняг падна и у нас"}
{"url": "https://www.novinite.bg/articles/165077/Vazlaganeto-na-obshtestveni-porachki-shte-stava-po-elektronen-pat-ot-dogodina", "text": "\r\nОт началото на следващата година цялото възлагане на обществени поръчки ще става по електронен път, каза вицепремиерът Томислав Дончев.\r\n\r\n\r\n\r\n\r\n\r\n\r\n", "date": "2018.09.26", "title": "Възлагането на обществени поръчки ще става по електронен път от догодина"}
{"url": "https://www.novinite.bg/articles/165066/Nad-1000-topmenidjara-na-Blokchejnch-forum-v-Sofiya", "text": "Столична община чрез Асоциация за развитие на София е партньор на най-големия Блокчейнч форум в Централна и Източна Европа. Днес и утре на форума, организиран от организиран от CEE BLOCK, се събират над 1000 топмениджъри на световни компании, политици, експерти, инвеститори и финансови институции, ръководени от еврокомисаря Мария Габриел...На събирането ще се дискутира прилагането на най-успешните модели на блокчейнч технологиите, регулаторната, правната и данъчната рамка за развитието им. През тези дни ще бъдат направени презентации и интерактивни панели за приложения за логистика, енергетика, социални медии, пътувания, реклама, производство, финансови услуги, правни услуги, здравеопазване, застраховане, енергетика.На форума е обявена и награда от 250 000 евро, която ще получи победителят от състезанието за разработена блокчейнч технология.", "date": "2018.09.26", "title": "Над 1000 топмениджъра на Блокчейнч форум в София"}
{"url": "https://www.novinite.bg/articles/165072/Prodaljava-izdirvaneto-na-izcheznalite-v-Cherno-more-ribari", "text": "Търсенето на двамата изчезнали моряци в Черно море продължава. В понеделник вечер силен вятър преобърна лодката на трима рибари край нос Емине. Двама от тях изчезват в бурните води, а третият оцелява като по чудо. Той е бил със спасителна жилетка. Акцията по издирването продължи през целия ден във вторник, но без резултат.В 9.00 ч. в сряда се очаква катер на “Морска администрация“ да излезе от „Свети Влас” и да тръгне в посока нос Емине. Водолази и спасители предполагат, че тялото на единия от рибарите се е оплело в мрежите и е на дъното на морето в близост до лодката. Инцидентът е станал на около 300-350 метра от брега, а дълбочината е над 30 метра.“Шансовете за откриване на двамата рибари живи са минимални, тъй като те са били без спасителни жилетки. При вълнение на морето около 4 бала просто е невъзможно да оцелеят. Има тенденция рибарите да не носят подходящо облекло и да не следят прогнозата за времето“, каза в ефира на „Здравей, България” директорът на Дирекция \"Aварийно-спасителни дейности\" Георги Мотев.По информация на капитана на спасителния катер оцелелият рибар е бил върху корпуса на лодката със спасителна жилетка, което е позволило да бъде забелязан. Във вторник не е имало видимост във водата и водолазите не са успели да огледат района. Мотев посъветва рибарите да спазват правилата за безопасност при плаване в открито море.", "date": "2018.09.26", "title": "Продължава издирването на изчезналите в Черно море рибари"}
{"url": "https://www.novinite.bg/articles/165086/Lokaliziran-e-gorskiyat-pojar-nad-blagoevgradskoto-selo-Drenkovo", "text": "Пожарът над благоевградското село Дренково, който избухна снощи и се разрасна през изминалата нощ, бе локализиран тази сутрин. По последни данни огънят е засегнал над 400 декара борова гора.Създадена бе полоса и с нашите мобилни пожарни тя бе поливана, за да се обезпечи сигурността на периметъра, обясни пред БНР директорът на Югозападното държавно горско предприятие инж. Дамян Дамянов.„Има на места вътре в самия пожар огнища, които още тлеят, но предполагам, че до обяд ще успеем окончателно да ги погасим“, посочи той.„Екипите ще бъдат целият ден на терен. Нашите служители са над сто човека със шест специализирани автомобила. Пожарната има четири автомобила и техни служители. Няма опасност за сгради, население“, добави инж. Дамян Дамянов.Първоначално огнището на пожара е било в земеделски земи, като най-вероятно са се запалили сухи треви и храсти. Продължаващият втори ден силен вятър обаче бързо е пренесъл огъня към горските територии.Работата на огнеборците бе усложнена допълнително от това, че пожарът е върхов и се е разраснал бързо. Действията по потушаването му бяха преустановени късно вечерта заради липсата на видимост.", "date": "2018.09.26", "title": "Локализиран е горският пожар над благоевградското село Дренково"}
{"url": "https://www.novinite.bg/articles/165088/NDK-podmeni-osvetlenieto-s-energospestyavashto", "text": "Едни от най-често посещаваните места в Национален дворец на културата – централно фоайе, полуетажите, терасата на Литературен клуб „Перото“ и Билетен център, от скоро са с ново, модерно осветление. Всички електрически тела са подменени с нови енергоспестяващи LED луни. По този начин НДК се превръща в съвременна обществена сграда, отговорна към опазването на ресурсите, която ще харчи много по-малко електроенергия.Всичките 620 нови осветителни тела придават блясък на пространствата и създават настроение на зрителите на вечерните културни прояви в Двореца.Екипът на НДК се стреми да създаде максимално комфортни условия за провеждане на събитията в сградата, за да могат зрителите да се насладят пълноценно на богатата програма в Двореца.В тази връзка напомняме на посетителите на многобройните събития в НДК  и новата организация на достъпа до сградата. Разработеният по време на Българското председателство на Съвета на ЕС вход А4 /откъм бул. /“Витоша“/ се запазва като основен денонощен вход на НДК.", "date": "2018.09.26", "title": "НДК подмени осветлението с енергоспестяващо"}
{"url": "https://www.novinite.bg/articles/165095/Maya-Manolova-kam-KEVR-Zashto-cenata-na-prirodniya-gaz-e-kato-2015-a-a-na-parnoto-s-20-po-visoka", "text": "Комисията за енергийно и водно регулиране обсъди поскъпването на парното и топлата вода с от 2 до 9 процента от първи октомври. От топлофикациите изразиха опасение, че при тези цени ще търпят загуби, а това ще затрудни и потребителите да си плащат сметките.От своя страна, омбудсманът Мая Манолова каза, че политиката на регулатора е при увеличние на цените на газа да вдига и цените на парното и топлата вода. Но когато газът поевтинява, от това не следва поевтиняване и на парното - подчерта Манолова: \"Моят въпрос към КЕВР е защо при една и съща цена на природния газ спрямо 2015 година, сега цената на парното е с  над 20 процента по висока. Становището ми като омбудсман е, че това увеличение на природния газ не трябва да води след себе си увеличение на цената на парното, защото тя и в момента е по висока при същата цена на природния газ от преди две години\". Председателят на енергийния регулатор Иван Иванов обясни, че примерът на Манолова е за Топлофикация София и е от период, в който цената на парното е била задържана ниска, като това е било компенсирано чрез по-високи цени на тока.\"Така нареченият \"данък социално спокойствие\", което означаваше, при повишаване цената на  природния газ, да се задържа цената на топлинната енергия за няколко големи града в България, а за сметка на това цялото население и бизнесът да плащат това чрез сметките за електроенергия. Това е абсолютна несправедливост - да караме хората в малките градове, в селцата и бизнеса да доплащат, за да бъде слабо променена цената на топлинна енергия, която ползват гражданите в няколко големи града на България\".", "date": "2018.09.26", "title": "Мая Манолова към КЕВР: Защо цената на природния газ е като 2015-а, а на парното - с 20% по-висока"}
{"url": "https://www.novinite.bg/articles/165097/Kompleks-za-minifutbol-shte-ima-do-dva-meseca-v-kvSvoboda-v-stolicata", "text": "Българският футболен съюз (БФС) започва изграждането на модерен спортен комплекс в столичния „Свобода“, район „Надежда“, съобщават на сайта си от районната администрация. Комплексът ще има три терена за минифутбол, а настилката ще бъде професионална, според всички изисквания на международната централа ФИФА, информира Идеята е децата да могат да играят футбол на преференциални цени, а също и любителите на минифутбола. До дни започват строителните дейности, тъй като документацията вече е готова. До два месеца комплексът ще е готов и ще може да се играе на него.Теренът е даден от Столична голяма община с решение на СОС, а договорът предвижда спортното съоръжение да се стопанисва от БФС над 20 г. Със строителството и настилките се заема оторизиран от ФИФА производител. Спортното съоръжение ще има и собствен паркинг.Футболният комплекс ще бъде изграден по програма FIFA Forward и ще се ползва от БФС, а приходите ще се за поддръжка. След изтичане на договора спортният обект остава собственост на район „Надежда“. Футболният съюз е поел ангажимент и за охраната на обекта и спазването на обществения ред. ", "date": "2018.09.26", "title": "Комплекс за минифутбол ще има до два месеца в кв.„Свобода в столицата"}
{"url": "https://www.novinite.bg/articles/165067/Bul-Montevideo-e-otvoren-za-avtomobili", "text": "Бул. Монтевидео вече е отворен за движение, похвалиха се в социалната мрежа жители на Овча купел.  Една от възловите артерии в района дълго време беше в ремонт. До вчера там се поставяше последния слой асфалт, а рано тази сутрин бе пуснато движението, пише Все още има доста работа по тротоарите, но шофьорите са доволни, тъй като ще се сложи край на задръстванията. Сега по ремонтирания „Монтевидео“ вече може да се излиза на Горнобански път. И въпреки ремонта и отварянето пак има недоволни. Едни питат защо имало три ленти в едната посока, друг е недоволен от широките тротоари, забравяйки, че преди ремонта нямаха никакви.Остава озеленяването, осветлението и довършването на тротоарите по булеварда.", "date": "2018.09.26", "title": "Бул. „Монтевидео“ е отворен за автомобили"}
{"url": "https://www.novinite.bg/articles/165099/Metroto-v-stolicata-tragva-kam-Geo-Milev-i-Slatina", "text": "След като приключи работата по третия метродиаметър, метрото ще започне разширението си към „Слатина“ и „Гео Милев“.75% е изграденото от третия метродиаметър. Очаква се през септември месец следващата година да са факт още 5 нови спирки в участъка „Патриарх Евтимий” – „Красно село”, информира БТВ.В депото в „Красна поляна“ са налични 6 нови мотриси, които са автоматични, но първоначално ще се управляват от машинисти. В случая, машинистите ще имат грижата да следят качването и слизането на пътниците. Влаковете сами ще се справят с движението.Според направената статистика, градските линии от „Гео Милев” и „Слатина” са най-натоварени. Метрото намалява наземния трафик с 25%, което е 70 000 коли по-малко на ден.Очаква се през 2020 г. метрото да превозва 500 000 човека дневно и да стига до „Овча купел“. Ще бъдат направени и две нови спирки в „Люлин“, както и продължение след Бизнес парка.", "date": "2018.09.26", "title": "Метрото в столицата тръгва към „Гео Милев“ и „Слатина“"}
{"url": "https://www.novinite.bg/articles/165079/Stachka-na-28-septemvri-otmenya-190-poleta-na-Ryanair", "text": "Hискотарифният авиопревозвач Ryanair обяви, че ще отмени 190 от своите 2 400 редовни полета поради стачка на на 28 септември на кабинни екипажи в Белгия, Германия, Италия, Холандия, Португалия и Испания, съобщи агенция АФП, цитирана от \"Сега\". В Белгия и Холандия освен кабинния персонал ще стачкуват и пилотите.По данни на ръководството на компанията това ще засегне 30 000 клиенти и нарече стачката \"ненужна\".Ryanair постигна договорка със синдикатите в Италия за колективни трудови договори по италианското право със срок на действие от 3 години. Преговорите в Германия, Португалия и Испания продължават, поясниха от концерна.Компанията се сблъска с трудови спорове в редица държави, откакто в края на миналата година започна преговори със синдикатите за заплати на пилоти и кабинния екипаж. Служителите настояват за по-високо заплащане и по-добри условия на труд.", "date": "2018.09.26", "title": "Стачка на 28 септември отменя 190 полета на Ryanair"}
{"url": "https://www.novinite.bg/articles/165096/Jalt-kod-za-silen-vyatar-v-Iztochna-Balgariya", "text": "Жълт код за бурни ветрове е в сила и в сряда, но вече само за Източна България. Поривите ще достигат до повече от 70 км/ч.Предупреждението важи за областите Добрич, Варна, Бургас, Сливен, Ямбол, Хасково и Кърджали.Жълт код е в сила и по Черноморието, където вятърът ще е от север-североизток 14-17 м/с (7 бала по Бофорт) и с пориви 20-24 м/с (8-9 по Бофорт). Вълнението ще е 3-4 бала.", "date": "2018.09.26", "title": "Жълт код за силен вятър в Източна България"}
{"url": "https://www.novinite.bg/articles/165098/Bez-miyachi-na-prozorci-muzikanti-i-sabirachi-na-dareniya-po-stolichnite-ulici", "text": "Столичната местна власт окончателно е решила да въведе ред по столичните улици и булеварди. Това е заложено в проекта за наредбата за обществения ред, която е предвидено да бъде гласувана на 27 септември, четвъртък,пишеЩе бъде забранено събирането на всякакви дарения по улиците като изключение ще правят кампаниите на БЧК, след дадено разрешение от общината. В противен случай ще бъде налагана глоба в размер от 100 до 300 лв.В наредбата е отбелязано и това, че не може да се вдига шум при ремонт от 22:00 до 8:00 и от 14:00 до 16:00 в работни и почивни дни, информира Днес.Така общината иска да бори шума в столицата. Разбира се, изключение ще се прави за общински строителни обекти, по които се работи по график.Ще бъдат глобявани шофьорите, които плащат за миене на стъклата на автомобилите на кръстовищата, както и миячите със 100 до 300 лв.Уличните музиканти ще могат да свирят след разрешение.", "date": "2018.09.26", "title": "Без миячи на прозорци, музиканти и събирачи на дарения по столичните улици"}
{"url": "https://www.novinite.bg/articles/165100/Samo-za-sedmica-sa-sabrani-2-t-stari-drehi-chanti-i-obuvki-v-Sofiya", "text": "Само за седмица в София са събрани 2 т стари дрехи, чанти и обувки. Това е резлутатът от поставените стационарни пунктови на три места в столицата. Това е пилотен проект на Столична община – „Време е за детокс на гардероба“ и с него се предотвратяват неправомерното изгаряне на старите дрехи, а също и изхвърлянето им в контейнерите за битови отпадъци.От общината съобщават, че вече има възможност за перработването и рециклирането на този вид отпадъци. Стационарните пунктове бяха разположени в Южен парк – на входа откъм бул. „Витоша“ и на входа откъм ул. „Нишава“; „Борисова градина“ – на централната алея, водеща към Лятната сцена;Паркингът пред Столичния инспекторат – ул. „Париж“ 5. Вече е обявен графикът от 26 до 30 септември т. г. за изхвърлянето на стари дрехи, информира  ", "date": "2018.09.26", "title": "Само за седмица са събрани 2 т стари дрехи, чанти и обувки в София"}
{"url": "https://www.novinite.bg/articles/165103/Galap-82-ot-balgarite-sa-nedovolni-ot-dejstvashtiya-model-za-patna-bezopasnost", "text": "\r\nСега действащият модел на практически споделена отговорност между институциите се възприема като основен проблем в обществото, когато става дума за пътна безопасност. 82% го оценяват негативно, едва 10 на сто позитивно, а 8% не могат да преценят. Това са изводите от ново независимо проучване на \"Галъп интернешънъл\", проведено сред 932 души между 12 и 14 септември. Качеството на пътищата също се оценява ниско.\r\n\r\n\r\n\r\n\r\n\r\n\r\n \r\n", "date": "2018.09.26", "title": "\"Галъп\": 82% от българите са недоволни от действащия модел за пътна безопасност"}
{"url": "https://www.novinite.bg/articles/165082/ChEZ-misli-da-sadi-Balgariya-zaradi-Ginka-Varbakova", "text": "ЧЕЗ ще предприеме мерки срещу България. Това обяви говорителят на чешката компания Алице Хоракова. Електроразпределителното дружество обмисля да подаде жалба до Европейската комисия заради блокираната продажба на активите му у нас или да заведе ново арбитражно дело.\"Ние анализираме въпроса дали действията, предприети от българската държава, като отговор на нашите намерения да продадем българските си активи, не накърняват принципите на защита на инвестициите. Това може да бъде решено от арбитражен съд\", заяви Хоракова пред БНР.Причината е, че държавата възпрепятства сделката за продажбата на активите на компанията \"Инерком\". Хоракова е категорична, че юристите на компанията анализират не само решението на Комисията за защита на конкуренцията, но и промените в Закона за енергетиката. Според Хоракова аргументите на КЗК били неадекватни и несъстоятелни. Говорителката на ЧЕЗ допълва, че са решени да финализират сделката с \"Инерком\", като за целта миналата седмица българската компания извади фотоволтаиците от бизнеса си, чието притежание бе един от мотивите на КЗК да спре сделката.“Ние бихме искали да отбележим, че промените в закона за енергетиката не са преминали през необходимите процедури. Също така все още няма предприети действия от страна на Комисията за енергийно и водно регулиране, въпреки че изминаха шест месеца от промените в закона“, допълни Хоракова.", "date": "2018.09.26", "title": "ЧЕЗ мисли да съди България заради Гинка Върбакова"}
{"url": "https://www.novinite.bg/articles/165107/Deputatite-ne-znayat-dali-sa-proveryavani-ot-Antikorupcionnata-komisiya", "text": "Председателят на Антикорупционната комисия Пламен Георгиев обяви в телевизионно интервю, че Комисията проверява депутати от всички парламентарни групи по сигнали за корупция. Оказа се, че депутатите не знаят да са проверявани по каквито и да е сигнали. Някои от тях обаче заявиха, че нямат съмнение за корумпирани техни колеги.Без информация за проверки на депутати се оказаха и управляващи, и опозиция. Тома Биков от ГЕРБ подчерта.\"Нямам идея. Този орган е извън обхвата на парламента\".А Йордан Цонев от ДПС дори уточни:\"Идеята на органа беше такава - да проверява всички, за които има съмнение, за които има сигнали, но никъде в закона не е казано, че ще се уведомяват проверяваните\".Според Антон Кутев от БСП Антикорупционната комисия трябва основно да проверява за корупция управляващите.\"Честно казано, за мен Комисията по корупция трябва да се занимава с всичко, но главно с тези, които имат възможност да упражняват корупция. Аз разбрах, че са имали проверка даже и на Делян Пеевски, но всичко е наред, така че очевидно Комисията работи\".Депутатът от „Обединени патриоти“ Славчо Атанасов заяви, че има корумпирани депутати, но не посочи имена и парламентарни групи:\"Само вижте костюмите и обувките на някои, с които ходят. С една депутатска заплата тези костюми не могат да се купят. Коментирам за колеги - народни представители, които карат коли за по 150 000 лева\".", "date": "2018.09.26", "title": "Депутатите не знаят дали са проверявани от Антикорупционната комисия"}
{"url": "https://www.novinite.bg/articles/165074/Maya-Manolova-Lipsva-spravedlivost-pri-opredelyaneto-na-smetkite-za-voda-i-parno", "text": "Липсва справедливост при определяне на сметките за вода. Общото потребление се сформира по един несправедлив начин. Става дума финансовото натоварване на добросъвестните потребители заради неизрядните платци и технологичните загуби на вода. Това каза националният омбудсмМая Манолова в ефира на БТВ.„При това разпределяне на отговорностите всичко е в полза на ВиК. Дружеството е в монополно положение“, смята общественият защитник.„В случаите, в които има нерегламентирано ползване на вода, течове или непоставени водомери, ВиК-дружеството нищо не губи, защото всичко това е за сметка на потребителите. Затова ВиК няма интерес да контролира реалното потребление на вода“, отбеляза Манолова.По думите ѝ нормите в България се пишат в интерес на монополистите.Според омбудсмана докато всички живущи не се снабдят с водомери на дистанционен отчет в една етажна собственост, няма как да се отчита действително.Има нечестно формиране на сметките за вода. Тези, които плащат най-много вода поемат сметките на неизрядните потребители. Течовете и авариите по водопреносната мрежа е за наша сметка. Трябва да се създаде заинтересованост в ВиК дружествата да се затегне контролът“, категорична е Манолова.За да се реши проблемът, Манолова препоръча да се изчисли индивидуалното потребление на вода, а във фактурите да се смята минимален процент от технологични загуби. Кражбите на вода пък да са изцяло за сметка на монополиста.Манолова коментира и повишаването на цената на природния газ и на топлоенергията. „18 милиона лева са събрани от намаляването на цените на природния газ през миналата година. Днес предстои решение на КЕВР за повишаване на цената на парното. Това намерение обаче не е икономически обосновано“, смята тя.Омбудсманът се аргументира защо цената на парното не трябва да се пипа. През 2015 г. цената на природния газ е била по-висока, а цената на парното е била увеличена. Сега се иска ново с увеличение с около 20 лева, което сумарно за период от три години е около 25%. В същото време инфлацията е била само с 5% по-висока, отбеляза Манолова.", "date": "2018.09.26", "title": "Мая Манолова: Липсва справедливост при определянето на сметките за вода и парно"}
{"url": "https://www.novinite.bg/articles/165110/Kabinetat-predlaga-naznachavaneto-na-10-novi-poslanici", "text": "Правителството предлага на президента да издаде указ за назначаването на 10 нови посланици. Решението е взето на секретно заседание на Министерския съвет миналата сряда. Кабинетът предлага посланик в Ливан да стане Боян Белев, Иван Котов - в Афганистан, Елеонора Димитрова - в Индия, Светлан Стоев - в Дания, Маринела Петкова - във Виетнам, Румен Петров - в Алжир, Генка Георгиева - в Хърватия, Костадин Коджабашев – в Украйна и Димитър Абаджиев - в Саудитска Арабия.Посланикът ни в Македония Иван Петков ще бъде сменен от Ангел Ангелов, който е директор в Министерството на външните работи (МВнР) - \"Югоизточна Европа\", съобщава . Кандидатури се чакат за още 10 дипломатически поста.", "date": "2018.09.26", "title": "Кабинетът предлага назначаването на 10 нови посланици"}
{"url": "https://www.novinite.bg/articles/165120/Kiril-Ananiev-predstavi-dve-predlojeniya-za-zdravnoosiguritelen-model", "text": "Два варианта за реформа на здравноосигурителния модел представи министър Кирил Ананиев на дискусия за бъдещето на здравеопазването в НДК.Единият предвижда пълна демонополизация на Здравната каса. При този вариант здравната вноска остава 8%, но ще се разпределя на конкурентен принцип между касата и частни застрахователи. Пациентите ще могат да се осигуряват и доброволно в частни фондове, както е и в момента.Вторият вариант предвижда въвеждане на задължителна здравна застраховка. Тя ще зависи от пола, възрастта и региона, в който живеем. Пациентите и Здравната каса ще си делят разходите за лечение в болница, когато то е под така наречената \"Гранична линия\". Ако тя е 700 лева, пациентът ще плати 15%, а здравната каса 85%. Всичко над граничната линия ще се плаща от касата и от застрахователя.Кирил Анаиев, министър на здравеопазването: На първо място - това е нов тип контрол. На второ място - това е конкуренция от страна на финансиращите органи - разбирайте НЗОК и здравните застрахователи. На трето място - премахване на нерегламентираните плащания и на последно място - това е модернизацията на българското здравеопазване.Светла Несторова, председател на Асоциацията на българските застрахователи: Много от принципите, които се обсъдиха днес, са верните принципи. Те са свързани с подобряване на контрола в системата, с много по-добра ефективност на начина, по който работи системата. Но за съжаление от техническите принципи на двата модела за мен още нищо не стана ясно.Стойчо Кацаров, председател на Центъра за защита правата в здравеопазването: Аз смятам, че моделът, който предвижда изцяло премахване на монопола на НЗОК е по-добрият модел. Смятам, че той е по-добрият модел от гледна точка на пациента, по-лесно може да се приложи, крие по-малко рискове и по-лесно може да се приложи от другия.", "date": "2018.09.26", "title": "Кирил Ананиев представи две предложения за здравноосигурителен модел"}
{"url": "https://www.novinite.bg/articles/165083/Stanislav-Popov-zae-myastoto-na-Petya-Avramova-v-parlamenta", "text": "ЦИК прекрати мандата на Петя Аврамова, която бе избрана за министър на регионалното развитие. Мястото й заема икономистът Станислав Попов и днес той положи клетва като депутат.Попов беше десети в листата на ГЕРБ във Враца, но събраните преференции го поставиха на трето място на последните парламентарни избори.", "date": "2018.09.26", "title": "Станислав Попов зае мястото на Петя Аврамова в парламента"}
{"url": "https://www.novinite.bg/articles/165090/KEVR-shte-ima-poslednata-duma-po-sdelki-v-energetikata", "text": "Комисията за енергийно и водно регулиране /КЕВР/ ще се произнася последна по сделки в енергетиката, реши парламентът с приемането на второ четене на промени в Закона за енергетиката.  Комисията ще се произнася след наличие на разрешение или одобрение на други държавни органи, компетентни да разглеждат сделките, записаха депутатите. Така те допълниха приетия в средата на годината текст, с който се дават правомощия на КЕВР да се произнася по такива сделки.Срещу тази поправка възрази Рамадан Аталай от ДПС, който посочи, че при подобни предложения, направени между първо и второ четене извън обсега на предложения от Министерски съвет законопроект, винаги има съмнения за лобизъм.Делян Добрев /ГЕРБ/ посочи, че сега само се уточнява редът, по които ще се произнасят институциите. Тази редакция казва, че КЕВР трябва да се произнесе след всички останали комисии, добави той. С промените в Закона за енергетиката се транспонират разпоредби от директивата за инфраструктурата за алтернативни горива и се създава правна рамка по отношение на операторите на публично достъпни зарядни точки за електрически превозни средства. Съгласно измененията \"зарядна точка\" е интерфейс, с помощта на който може да се зарежда по едно електрическо превозно средство или да се заменя акумулатора на едно електрическо превозно средство. Операторите на публично достъпни зарядни точки като крайни клиенти ползват електропреносната или съответната електроразпределителна мрежа, към която са присъединени, при публично известни общи условия.Отнема се съществуващата към момента възможност операторите на електропреносната и електроразпределителните мрежи да отказват достъп до тях поради влошаване на условията за снабдяване. Тя се заменя с възможност временно да се ограничи или преустанови достъпът на ползвателите при определени условия. ", "date": "2018.09.26", "title": "КЕВР ще има последната дума по сделки в енергетиката"}
{"url": "https://www.novinite.bg/articles/165094/Pak-opashki-pred-obshtejitiyata-500-studenti-na-ulicata", "text": "Започва кампанията по настаняване в студентските общежития, а с това започва и обичайното редене на безкрайните опашки. Тази година, обаче, според студентите положението е напълно трагично.Проблеми с настаняването на бъдещите висшисти се появяват всяка година, но този път неуредиците предизвикаха голямо недоволство и доведоха до искането на две оставки на служители от Поделение \"Социално-битово обслужване\". Те ще бъдат гласувани на академичен съвет днес от 16 ч.Причината е нерегламентиран достъп на лица до личните данни на студентите, което може да доведе до злоупотреби с тяхната информация. Студенти споделиха пред камерата на Bulgaria ON AIR, че информация за това кой, с кого и къде е настанен в общежитие, е била публикувана в социалните мрежи, където е достъпна за абсолютно всички – включително и лица, които нямат право да боравят с техните лични данни.Освен това, тази година има и друго нарушение. Комисията по настаняване трябва да се състои само от студенти чрез избори, които имат мандат от 2 години. През 2018 г.обаче към тях има двама служители, които са от администрацията на СУ и неправомерно разполагат с личните данни на учащите. Именно техните оставки ще бъдат поискани днес.Опашките пред общежитията започнаха още от 5.30 ч. сутринта, въпреки че касите за плащане отварят едва в 8:30 ч. Причината е, че има само една дата, на която трябва да се настанят студенти от 4 факултета на Софийския университет, което не е станало ясно на учащите, защото на сайта на Комисията по настаняване информацията не е била актуализирана.Към момента има реална опасност около 500 студенти да останат на улицата, защото 3 от 10 блока на СУ са в ремонт. Причината е, че е трябвало да се състои среща между Комисията по настаняване и тези на другите университети, за да се уточни дали студентите ще бъдат настанявани в техните блокове чрез разменни писма. Такава среща, обаче, все още не се е състояла, а настаняването чука на вратата.От администрацията на СУ всяка година обещават, че ще въведат онлайн плащане на таксите. Студентите обаче са изгубили вяра, че системата може да се подобри.Проблеми с настаняването на студентите има всяка година. Според тях, обаче, тази настанителна кампания е най-лошата досега. Вече са подадени над 800 писмени оплаквания.", "date": "2018.09.26", "title": "Пак опашки пред общежитията -  500 студенти на улицата?"}
{"url": "https://www.novinite.bg/articles/165104/Valeri-Simeonov-Osnovna-zadacha-e-da-se-podobri-zdraveopazvaneto", "text": "Основната задача е да се подобри качеството на здравеопазването у нас.Това заяви вицепремиерът по икономическа и демографска политика Валери Симеонов по време на Национална кръгла маса. Събитието бе посветено на бъдещето на здравеопазването.По думите на Симеонов коалиционното правителство е заложило в програмата си промяна на здравно-осигурителния модел, реформа в здравеопазването, както и демонополизация на здравната каса.\"Всичко това не е самоцел. Основната задача е да се подобри качеството на здравеопазването в България, да се засили и прецизира контролът върху изразходваните средства и като цяло да се повиши удовлетвореността на хората, пациентите от работата на здравната система\", посочи вицепремиерът.Според него е изключително важно да се обсъди състоянието на здравната система в България.„Вярвам, че днес в тази дискусия ще се предложат алтернативи и ще се приемат най-добрите решения за българското здравеопазване“, обясни вицепремиерът.", "date": "2018.09.26", "title": "Валери Симеонов: Основна задача е да се подобри здравеопазването"}
{"url": "https://www.novinite.bg/articles/165084/Nankov-Moskovski-i-Radev-otnovo-sa-deputati", "text": "Седмица след кадровите промени в правителството и парламентарната рулетка се завъртя. На депутатските банки се върнаха Ивайло Московски, Валентин Радев и Николай Нанков. И тримата подадоха оставки заради пътния ад край Своге с преобърналия се автобус, който отне живота на 17 души. Парламентът ги прие през миналата седмица и на тяхно място избра нови министри.Мястото на Московски като транспортен министър зае Росен Желязков, на Нанков като министър на регионалното развитие Петя Аврамова, а новият МВР шеф вместо Радев стана Младен Маринов. След като вече бившите министри се върнаха на работа в Народното събрание, от депутатските банки си тръгнаха депутатите от ГЕРБ Ралица Добрева, Йорданка Фикирлийска и Калин Василев. Тримата станаха народни представители на 10 май миналата година, след като на 4 май встъпи в длъжност кабинетът \"Борисов\" 3.Клетва пък днес положи нов депутат – Станислав Попов. Той заема мястото на Петя Аврамова, която стана министър.", "date": "2018.09.26", "title": "Нанков, Московски и Радев отново са депутати"}
