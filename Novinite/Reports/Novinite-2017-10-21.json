{"url": "http://www.novinite.bg/articles/151563/Vokalistat-na-Iron-Maiden-shte-dere-garlo-za-Levski-sreshtu-CSKA", "text": "Много интересна новина съобщиха от Националния клуб на привържениците на Левски. От тяхна декларация става ясно, че рокдинозавърът Брус Дикинсън вече е левскар. Вокалистът на легендарната хеви метъл група Iron Maiden официално е част от семейството на Левски, като дори притежава членска карта на \"сините\", пише sporta.bg ЕТО КАКВО КОМЮНИКЕ ПУСНАХА ОТ НКП:„Скъпи левскари,с гордост ви споделяме една уникална левскарска постъпка. Вокалистът на легендарната хеви метъл група Iron Maiden Брус Дикинсън вече е част от семейството на Левски. Певецът получи членска карта на Национален клуб на привържениците на Левски София (НКП).Подаръкът му бе връчен от група левскари, които присъстваха на официалната премиера на автобиографията на Дикинсън - \"What Does This Button Do?\", която се състоя в Лондон на 17-ти октомври. Поздравяваме ви с една от песните на Iron Maiden и Брус Дикинсън, и очакваме всеки, който все още не е наш член да го направи! Напомняме, че картата ще ви даде много отстъпки и привилегии.", "date": "2017.10.21", "title": "Вокалистът на Iron Maiden ще дере гърло за Левски срещу ЦСКА"}
{"url": "http://www.novinite.bg/articles/151561/53-po-Rihter-udari-bregovete-na-Indoneziya", "text": "Земетресение с магнитуд 5.3 по Рихтер бе регистрирано край бреговете на Индонезия, съобщи Европейския средиземноморски сеизмологичен център, цитиран от NOVA. Епицентърът на труса е бил на 264 км северно от индонезийския град Тобело на дълбочина 80 км. Засега няма данни за щети и пострадали хора. ", "date": "2017.10.21", "title": "5.3 по Рихтер удари бреговете на Индонезия"}
{"url": "http://www.novinite.bg/articles/151577/Grigor-Dimitrov-otiva-na-final-v-Stokholm", "text": "Най-добрият ни тенисист Григор Димитров се затрудни срещу Фабио Фонини, но все пак не даде сет на в полуфиналния мач от турнира от ATP 250 в Стокхолм, пише ДАРИК. Поставеният под номер 1 българин се наложи над италианеца с 6:3, 7:6 (7:2)  и се класира за трети път на финала в тази надпревара.Турнирът в Стокхолм определено носи късмет на първата ни ракета, който има шанс да вземе титлата за втори път, след като през 2013 година спечели първото си отличие в шведската столица след триумф над Давив Ферер. Миналият сезон Григор пък достигна до полуфиналите, където отстъпи на спечелилия впоследствие титлата Хуан Мартин дел Потро.", "date": "2017.10.21", "title": "Григор Димитров отива на финал в Стокхолм"}
{"url": "http://www.novinite.bg/articles/151572/Cheshkiyat-Donald-Tramp-e-na-pat-da-vzeme-vlastta-v-stranata", "text": "Чешкият Доналд Тръмп е на път да вземе властта в страната. Колоритният прякор е приписван на милиардера Андрей Бабиш.Неговата партия ще спечели провеждащите се в момента избори, като повечето прогнози им дават преднина от над 10 процента пред най-близкия им конкурент.Бабиш е сравняван с Доналд Тръмп, защото посланията му са много подобни на тези на американския политик - спиране на имиграцията, ограничаване на властта на политическия елит и намаляване на данъците.Бабиш е наричан от противниците си \"олигарх\" и се припомнят обвиненията, че е стартирал бизнеса си със съмнителни заеми. ", "date": "2017.10.21", "title": "Чешкият Доналд Тръмп е на път да вземе властта в страната"}
{"url": "http://www.novinite.bg/articles/151564/SASht-zatyagat-sankciite-sreshtu-Iran", "text": "САЩ затягат санкциите срещу Иран, предаде АП, цитира news.bg. Поредният законопроект трябва да бъде разгледан от конгреса през следващата седмица.Той има за цел да ограничи възможностите на подкрепяната от Техеран организация Хизбула до финансиране. През последните месеци нейните милиции оказват активна помощ на сирийския президент Башар Асад да се задържи на власт. \r\nОт своя страна американският президент  дори заплаши, че ще скъса ядреното споразумение с Иран.\r\n \r\n    ", "date": "2017.10.21", "title": "САЩ затягат санкциите срещу Иран"}
{"url": "http://www.novinite.bg/articles/151581/Napadenieto-v-Myunhen-ne-e-svarzano-s-terorizam", "text": "Мотивите на мъжа, нападнал в Мюнхен минувачи, не са свързани с тероризъм. Това съобщи на пресконференция представител на мюнхенската полиция, цитиран от ДАРИК.Няма данни инцидентът да има политически или религиозни мотиви. Нападателят - 33-годишен мъж, който е задържан, е известен на органите на реда с прояви на насилие и кражби, добави служителят. Той уточни, че са ранени съвсем леко 8 души (първоначалните съобщения бяха за петима): дете на 12 години, шестима мъже и една жена. Шест от жертвите са германци, а другите две - италианка и румънка.", "date": "2017.10.21", "title": "Нападението в Мюнхен не е свързано с тероризъм"}
{"url": "http://www.novinite.bg/articles/151578/Vremeto-na-22-oktomvri-nedelya", "text": "През нощта ще преобладава ясно време, с минимални температури между 5° и 10°, по Черноморието 11°-15°.Утре ще е предимно слънчево, с разкъсана висока облачност, по-значителна след обяд над западните райони. Вятърът ще се ориентира от изток-североизток, ще е слаб, в Източна България – до умерен. Максималните температури ще са между 20° и 25°, информира ДАРИК. Атмосферното налягане ще се понижава и ще стане малко по-ниско от средното за октомври.Над планините ще е предимно слънчево, с разкъсана висока облачност. Ще духа слаб, по билата - до умерен вятър от запад-северозапад. Максималната температура на височина 1200 метра около 17°, на 2000 метра – около 10°.", "date": "2017.10.21", "title": "Времето на 22 октомври, неделя"}
{"url": "http://www.novinite.bg/articles/151565/Risunka-na-Donald-Tramp-se-prodade-za-16-000-dolara", "text": "Рисунка на Емпайър стейт билдинг от Доналд Тръмп се продаде за 16 000 долара, съобщи аукционната къща \"Джулиънс окшънс\" от Лос Анджелис, цитирана от ДАРИК.  Скицираната рисунка с черен маркер на известния небостъргач от Ню Йорк с размери 30 на 23 см била направена от Тръмп за благотворителен търг във Флорида, когато той открил там частното си имение Мар-а-Лаго като частен клуб през 1995 г. Тогава рисунката се продала за 100 долара. Подписаната от Тръмп рисунка сега била оценена на между 8000 и 12 000 долара за търга, който се състоял онлайн. Името на купувача не се съобщава. През юли т.г. друга любителска рисунка на Тръмп на небостъргачи на Ню Йорк със златист флумастер се продаде на търг в Лос Анджелис за почти 30 000 долара. ", "date": "2017.10.21", "title": "Рисунка на Доналд Тръмп се продаде за 16 000 долара"}
{"url": "http://www.novinite.bg/articles/151576/Germanskata-policiya-zadarja-zapodozryan-za-Myunhenska-ataka-s-noj", "text": "Германската полиция задържа заподозрян съвпадащ по описания на свидетели на атака с нож в Мюнхен, съобщава \"Ройтерс\", цитиран от news.bg. Полицията призова хората в баварската столица да останат по домовете си, след като мъж с черен велосипед рани четиримата и се опита да намушка двама други.Петима мъже и една жена са атакувани, съобщи говорителят на полицията в Мюнхен Маркъс да Глория Мартинс пред репортери.\"Арестувахме човек, който много силно прилича на описанието на свидетели, но не можем да потвърдим, че той е нападателят\", допълни Мартинс. Полицията описва заподозряния като небръснат мъж на около 40 години с кестенява коса.Мартинс добавя, че полицията не е сигурна какъв е мотивът на нападателя и че те ще назоват името на задържания заподозрян, след като установят, че е отговорен за атаката.Полицията смята, че човекът, който изглежда на случен принцип е нападал хора на няколко различни места е действал сам.", "date": "2017.10.21", "title": "Германската полиция задържа заподозрян за Мюнхенска атака с нож"}
{"url": "http://www.novinite.bg/articles/151568/Slancheva-i-topla-sabota", "text": "Предимно слънчево време ни очаква днес, информира news.bg Сутринта на места ще има мъгли, предимно в равнините и около водните басейни.Максималните температури за деня ще са между 21 и 26 градуса.Атмосферното налягане е близо до средното за октомври и слабо ще се понижи.", "date": "2017.10.21", "title": "Слънчева и топла събота"}
{"url": "http://www.novinite.bg/articles/151573/Madrid-poe-kontrola-varhu-Kataluniya", "text": "Централните власти в Мадрид ще разпусне каталунското регионално правителство. Това съобщи испанският премиер Мариано Рахой, цитиран от Ройтерс. Предстои да бъдат свикани избори в рамките на следващите 6 месеца, предава NOVA. Това се случи на специално заседание на кабинета, на което властите в Мадрид задействаха чл. 155 от Конституцията, който позволява отнемане на автономния статут на Каталуния.Разговорите бяха свикани, след като каталунският лидер Карлес Пучдемон обяви, че регионалният парламент може да гласува официална декларация за независимост, ако Мадрид не се съгласи на преговори. Започва процес за суспендиране на автономията на Каталуния, заяви премиерът Мариано Рахой след правителствено заседание.Решението трябва да бъде одобрено от Сената на испанския парламент. Това ще се случи на 27 октомври. ", "date": "2017.10.21", "title": "Мадрид пое контрола върху Каталуния"}
{"url": "http://www.novinite.bg/articles/151569/Jena-i-dete-zaginaha-pri-katastrofa", "text": "Жена и дете са загинали при катастрофа на пътя Руен - Преображение, съобщиха от пресцентъра на МВР, предава ДАРИК.  Инцидентът в Бургаско е станал около 06:30 ч. тази сутрин.По първоначални данни загиналите са пътували в лек автомобил, който се отклонил от пътя и се забил в спрял на банкета микробус. От вътрешното ведомство съобщиха и за още една катастрофа - верижна, при която са пострадали петима души. Сигнал за инцидента е бил подаден малко след 07:30 ч. тази сутрин. По първоначална информация са се ударили 4 леки коли и са пострадали петима души. Наложило се е движението по пътя Костинброд - Бучин проход, в района на депото за твърди отпадъци, временно да бъде пренасочено. Обстоятелствата се изясняват.", "date": "2017.10.21", "title": "Жена и дете загинаха при катастрофа"}
{"url": "http://www.novinite.bg/articles/151574/Centarat-na-Sofiya-paraliziran-ot-vechnoto-derbi-Levski-CSKA", "text": "„Левски” и ЦСКА ще играят един срещу друг днес. Началото на мача е в 16 часа. Двата отбора излизат на Националния стадион „Васил Левски”, а символичен домакин ще бъдат сините, информира ДАРИК. Засилени мерки за сигурност предприема Столичната дирекция на вътрешните работи.Заради мача ще има и промени в движението в София. Прогнозите са, че на трибуните ще се съберат рекордните над 30 хиляди зрители.От СДВР напомнят, че на стадиона няма да се допускат лица, които носят забранени предмети – всякакви оръжия, боксове, палки, пиротехнически изделия и дори чадъри и парфюми.Публиката на срещата ще минава през проверки на изградените контролно-пропускателни пунктове. Ангажимент към опазването на реда ще имат и частни охранителни фирми.", "date": "2017.10.21", "title": "Центърът на София – парализиран от вечното дерби \"Левски\"-ЦСКА"}
{"url": "http://www.novinite.bg/articles/151562/Protesti-dnes-v-i-okolo-Sofiya-shte-zatrudnyavat-dvijenieto", "text": "Няколко протеста днес. Жители на Владая отново се канят да затворят за един час главен път Е-79 между 13:00 и 14:00 ч.Те настояват за по-уредени обществен транспорт и инфраструктура, посочва NOVA.Протест ще има и в село Лозен. Хората там също заплашват, че ще блокират пътища, ако не се наложи мораториум върху сечта в Лозенска планина. Ще протестират и жители на район „Витоша”.Тяхната акция предвижда да блокират Симеоновско шосе с жива верига. Протестиращите искат диалог с общината, подобряване на инфраструктурата в квартала, повече изходи към Симеоновско шосе, Черни връх и Околовръстното, както и забрана на строежите в района.", "date": "2017.10.21", "title": "Протести днес в и около София ще затрудняват движението"}
{"url": "http://www.novinite.bg/articles/151580/Pojar-plamna-v-Rila", "text": "Пожар избухна в подножието на Рила. Пламъците са обхванали над 5 дка треви и храсти, а впоследствие са навлезли и в широколистна гора, предаде БГНЕС, цитиран от NOVA. „Сигналът за пожара над с. Смочево, община Рила е подаден в 12.20 ч. Огънят е тръгнал от сухи треви и храсти върху площ от 5 дка, но към 13.30 ч. е навлязъл низово в дъбова гора”, уточниха от ОДМВР-Кюстендил.Пожарът, който гори в две съседни огнища, се гаси членовете на две ловни дружинки и два екипа пожарникари от град Дупница. Огънят е тръгнал на надморска височина от около 800 метра.В гасенето се включват и служители на Югозападното държавно горско предприятие, които разполагат с високо-проходима техника. ", "date": "2017.10.21", "title": "Пожар пламна в Рила"}
{"url": "http://www.novinite.bg/articles/151571/BSP-Vazmojno-e-da-ima-predsrochni-parlamentarni-izbori", "text": "Седмица преди конгреса на БСП, софийската организация на Левицата обсъжда възможностите пред партията и управленските алтернативи, информира NOVA. Столетницата се готви за конгреса с прогнозата, че в края на европредседателството ни на ЕС са възможни предсрочни избори.„За първи път имаме управление, което мисли за полугодие, с хризонт до Европресседателството. А след председателството е възможно да има предсрочни парламентарни избори. Подготвени ли сме да управляваме? Алтернативата не е само да отстраним ГЕРБ от власт. А какво по-различно да предложим?”, коментира Калоян Паргов, председател на БСП София. В залата прозвучаха и критики за това, че Левицата изглежда все по-малко масова, а конфликтите в нея продължават с години.  ", "date": "2017.10.21", "title": "БСП: Възможно е да има предсрочни парламентарни избори"}
{"url": "http://www.novinite.bg/articles/151579/Agitki-na-Levski-i-CSKA-se-sbiha-kraj-Vraca", "text": "Агитки на \"Левски\" и ЦСКА се сбиха край Враца. Пострадало е момче от Козлодуй. За момента не е известна тежестта на нараняванията му, предава NOVA. Автобус с фенове на червения отбор, идващ от Козлодуй, спрял пред магазин в края на града. Точно там се спречкали със симпатизанти на синия съперник.Само бързата намеса на полицейски патрул предотвратила по-сериозна ескалация на напрежението, твърдят очевидци. Припомняме, че в събота \"Левски\" и ЦСКА се изправят един срещу друг. Началото на мача беше в 16 часа. Двата отбора излязоха на Националния стадион „Васил Левски”, а символичен домакин ще бъдат сините. ", "date": "2017.10.21", "title": "Агитки на \"Левски\" и ЦСКА се сбиха край Враца"}
{"url": "http://www.novinite.bg/articles/151566/Simeonovsko-shose-blokirano-ot-jiteli-na-rajon-Vitosha", "text": "Жители на район „Витоша” ще блокират „Симеоновско шосе” около 12:00 ч., посочва ДАРИК.  Те ще протестират заради лошата инфраструктура в квартала и заради липсата на диалог със столичното кметство. Настояват и да се спре строителството в района. Казват, че живеят в кошмар. В момента общината закупува терени, за да може до края на годината по „Симеоновско шосе” да бъдат изградени тротоари. „Пътят се разбива от строителните машини, които работят в района”, оплака се жителка на район „Витоша”. И казва, че този кошмар е ежедневие за хората от квартала.", "date": "2017.10.21", "title": "\"Симеоновско шосе\" блокирано от жители на район \"Витоша\""}
{"url": "http://www.novinite.bg/articles/151567/Liderat-na-DOST-Nyamame-otnosheniya-s-turskata-fondaciya", "text": "Лютви Местан с първи коментар по скандала с участието в предизборната кампания на партия ДОСТ на сдружение, финансирано от Турция, предава NOVA. Лидерът на партията се появи в Кърджали на празника на града, но не в официалните чествания, а организира молебен в джамията. Той заяви, че не познава дейността на Асоциация \"Бату платформ\".В четвъртък главният прокурор поиска да бъде заличена регистрацията й, тъй като сдружението е получило от турска банка 100 хиляди евро, с които е закупило хранителни продукти. Те били раздавани по време на кампанията за парламентарните избори през март.", "date": "2017.10.21", "title": "Лидерът на ДОСТ: Нямаме отношения с турската фондация"}
{"url": "http://www.novinite.bg/articles/151570/Maj-napadna-s-noj-nyakolko-dushi-v-Myunhen", "text": "Няколко души са ранени от мъж с нож в Мюнхен в южната част на Германия, съобщава местната полицията, цитирана от \"БиБиСи\".Властите издирват нападателя, който е успял да избяга. Мотивът за нападението е неизвестен, а на жителите е съобщено да останат на закрито, тъй като заподозряният е на свобода, допълва полицията.Никоя от жертвите не е със сериозни наранявания и опасност за живота,според германския вестник \"Билд\".Полицията описва заподозряния като мъж на около 40 години, който е избягал с черен велосипед.", "date": "2017.10.21", "title": "Мъж нападна с нож няколко души в Мюнхен"}
{"url": "http://www.novinite.bg/articles/151575/Kandidat-vojnicite-imat-oshte-dve-sedmici-da-podadat-dokumenti", "text": "Две седмици остават до крайния срок, в които кандидатите за кадрова военна служба могат да подадат документи за длъжности във военните формирования на Сухопътните войски, пише news.bg Срокът за подаване на документи е 7 ноември, а вакантните 188 позиции са във формированията в Асеновград, Благоевград, Враца, Смолян, София и Ямбол.Желаещите да кандидатстват за военна служба могат да посочат до три длъжности в избраното от тях военно формирование.Най-голям е броят на обявените места за войнишки длъжности в 101-ви алпийски батальон в Смолян. От началото на декември батальонът ще се разрасне до полк и затова са обявени за попълване 73 вакантни длъжности, 32 от които за \"алпинист\".60 са вакантни места за войници във военни формирования 56 040 - Благоевград и 54 990 - Враца. В 4-ти артилерийски полк в Асеновград и във военно формирование 28 610 - София ще бъдат приети общо 40 войника, а във военно формирование 54 100 - Ямбол - 15.Конкурсите включват изпит по физическа подготовка, изпит-тест за обща култура и събеседване с кандидата. Конкурсните изпити ще се проведат от 5 до 16 февруари догодина. Изискванията към кандидатите е да са завършили граждански средни или висши училища.Документите могат да бъдат подадени чрез структурите на Централното военно окръжие в страната.Повече информация може да бъде намерена на сайта на Министерството на отбраната.", "date": "2017.10.21", "title": "Кандидат-войниците имат още две седмици да подадат документи"}
