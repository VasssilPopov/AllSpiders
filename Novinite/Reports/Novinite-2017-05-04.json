{"url": "http://www.novinite.bg/articles/143032/Brad-Pit-narushi-malchanieto-si-razvoda-s-Andjelina-SNIMKI", "text": "Холивудският актьор Брад Пит най-накрая наруши мълчанието си след раздялата с Анджелина Джоли. В интервю за списание GQ Style той говори откровено за проблемите с пиенето и тежкия развод, предаде Нова телевизия.\"Току-що започнах терапия. Трябваше да мина през двама терапевти, за да намеря правилния\", признава звездата.Снимка: Instagram В целия разговор той споменава името на бившата си съпруга само веднъж, и казва, че двамата в крайна сметка са решили да се разделят приятелски.  53-годишният актьор признава, че раздялата им е разтърсила техните шест деца.  Пит разказва, че е спрял да пуши марихуана, след като е създал семейство. А когато то се е разпаднало, е спрял да пие. Той разкрива, че в един момент пиенето за него наистина се е превърнало в проблем. Снимка: Instagram \"На маса можех така да надпия руснак с водка, че той да падне под масата. Бях професионалист. Бях добър\", признава той, като допълва, че сега предпочита боровинков сок и газирана вода. Сега холивудският актьор е твърдо решен да стане по-добър баща и по-добър човек. Започнал е да твори.\"Правя всичко. Работя с глина, гипс, дърво\", казва той, като в същото време допълва: \"Вече не гледам на себе си като на актьор\".", "date": "2017.05.04", "title": "Брад Пит наруши мълчанието си развода с Анджелина (СНИМКИ)"}
{"url": "http://www.novinite.bg/articles/143106/Nachelo-na-VMA-zastava-prof-d-r-Vencislav-Mutafchijski", "text": "\r\nЕдин от най-добрите коремни хирурзи у нас проф. Венцислав Мутафчийски оглавява Военномедицинската академия (), след като досегашният началник на лечебното заведение прие поста министър на здравеопазването.\r\nМутафчийски ще бъде временно изпълняващ длъжността до окончателния избор на нов началник. Той увери, че приема със смесени чувства високата чест и отговорност да оглави Военномедицинската академия и обеща да продължи традициите, наложени от предшественика му проф. Николай Петров. \r\n", "date": "2017.05.04", "title": "Начело на ВМА застава проф. д-р Венцислав Мутафчийски"}
{"url": "http://www.novinite.bg/articles/143048/Zodiite-mejdu-koito-vrazkata-e-obrechena-na-proval", "text": "Всички ние търсим любовта, живеем с нея, искаме да я усещаме и раздаваме, но понякога се случва така, че любовта не е това, което си представяме, и оставаме наранени. Тогава започва търсенето на грешка в нас или в партньора ни.Но истината може да бъде друга и да се окаже, че успехът на тази връзка не зависи само и единствено от самите нас, но и от зодиите ни.Тези две огнени зодии съжителстват много трудно помежду си именно заради сложните си характери. Любовта между тях би била огромно изключение, защото егоизмът им не се прекършва лесно от човек със същата доза себелюбие. Противоречията между тези два знака са на няколко фронта и любовта им едва ли ще издържи дълго, защото те искат съвсем различни неща от живота и ценностните им системи се разминават тотално. Рибите са романтични души, които търсят вечната любов и хармония, докато Близнаците са приключенци, които не отдават такова значение на сърдечните трепети. В тази връзка винаги единият ще се чувства пренебрегнат. ", "date": "2017.05.04", "title": "Зодиите, между които връзката е обречена на провал"}
{"url": "http://www.novinite.bg/articles/143066/Dushevno-bolen-vilnya-v-restorant-v-Elena-psuval-po-servitorite", "text": "Бързи производства за незаконно съжителство на семейни начала и за хулиганска проява са започнати в полицейското управление в Елена, пише Труд.На 2 май в 10,30 часа е извършена проверка в жилище в село Майско, обитавано от Д.Н. на 19 години и 14-годишно момиче, с което живее на съпружески начала, без да са сключили брак. В РУ Елена е образувано бързо производство за престъпление по чл.191, ал.1 от НК.В сряда в 17 часа е подаден сигнал, че Р.Г. на 39 години от Златарица ритнал стол в ресторант на хотел в Елена, обиждал и псувал персонала на ресторанта. За непристойните действия, грубо нарушаващи обществения ред е образувано бързо производство за престъпление по чл.325, ал.1 от НК.За Р.Г. има данни, че страда от психично заболяване и е настанен в Държавната психиатрична болница във великотърновското село Церова кория.", "date": "2017.05.04", "title": "Душевно болен вилня в ресторант в Елена, псувал по сервитьорите"}
{"url": "http://www.novinite.bg/articles/143051/Djoshua-se-otkazva-ot-titlata-si-na-IBF-ne-iska-da-se-bie-s-Kobrata", "text": "Антъни Джошуа е готов да оваканти титлата в тежка категория на IBF само и само да не се бие с родния боксьор Кубрат Пулев. Както е известно Пулев е задължителен претендент за колана, а от федерацията настояват скоро да има защита на трофея. Така след дълги увъртания става ясно, че Джошуа въобще не иска да се бие с Пулев. За него е по-важно да направи голям мач в САЩ, Китай или Лондон, който да му докара много приходи, предаде . Мениджърът на Джошуа - Еди Хърн обаче заяви, че е възможно британеца да оваканти титлата си, тъй като за тях приоритет е реванш с Владимир Кличко.\"Много по-изгодно е да има мач с Кличко. Ние разговаряме с екипа на Пулев и предполагам през уикенда ще уточним всичко\", заяви Хърн.\"Не може да позволим на боксовата политика да спира прогреса на Джошуа. А в момента се случва точно това - федерацията го задължава да се бие с Кобрата\", каза още мениджърът на Джошуа.\"В един идеален свят ние искаме да притежаваме всички титли, но за сега това няма как да стане. Готови сме да се откажем от тази титла\", добави Хърн.\"Ще опитаме да сключим сделка с Пулев. Да се организира мач за титлата на IBF с някой боксьор, а победителят след време да се бие с Джошуа\", отсече Хърн. ", "date": "2017.05.04", "title": "Джошуа се отказва от титлата си на IBF, не иска да се бие с Кобрата"}
{"url": "http://www.novinite.bg/articles/143085/Uvelichava-se-broyat-na-decata-stanali-jertva-na-prestapleniya-v-Shumensko", "text": "Увеличава се броят на децата, пострадали от престъпления в Шуменско. За миналата година жертва са били 60 малолетни и непълнолетни, като броят им е с 7 по-голям от предходната година. 41 са момчета, а 19 момичета, съобщават от местната сатистика, пише Труд.Най-много деца (29 от пострадалите) са станали жертва на кражби, а шестима са били бити и са с нанесени телесни повреди. Сред потърпевшите има и деца, жертви на сексуално насилие, а извършителите вече са получили наказания.През м.г. в областта на отчет в Детска педагогическа стая са водени 171 малолетни и непълнолетни за извършени от тях противообществени прояви и престъпления. Кражбите са най-разпространените престъпления от деца. 67 от децата, с които инспекторите са работили, са автори на домови кражби, от магазини или други търговски обекти.15 деца са наказвани за унищожаване и повреждане на имущество, 10 лица за престъпления, свързани с наркотици, а 5 лица за блудство.", "date": "2017.05.04", "title": "Увеличава се броят на децата, станали жертва на престъпления в Шуменско"}
{"url": "http://www.novinite.bg/articles/143092/Razkriha-kam-kakvo-se-stremyat-majete-po-vreme-na-seks", "text": "Главната цел на мъжа по време на секс е едновременния оргазъм с партньорката. Това показва допитване на специализираното издание Lovehoney, извършено сред 4400 двойки. Те отговаряли на въпроси, засягащи сексуалния живот, предаде Дарик.57% от мъжете отговорили, че целта им е да постигнат едновременен оргазъм с партньорката си, докато при жените този показател е 46 на сто. 89% от двойките споделили, че са успявали да достигнат едновременно до оргазъм.Изследователите изясниха още, че 75% от мъжете са се радвали на удоволствие от секса, докато при жените числото е много по-ниско – 28 процента.Друго изследване пък установи, че мнозина мъже смятат за своя заслуга женския оргазъм. Съответно липсата на оргазъм при жената засяга самолюбието им. Вероятно това кара някои жени да имитират оргазъм.", "date": "2017.05.04", "title": "Разкриха към какво се стремят мъжете по време на секс"}
{"url": "http://www.novinite.bg/articles/143053/Tajsan-Fyuri-Shte-se-varna-na-ringa-po-dobar-ot-vsyakoga-VIDEO", "text": "Бившият световен шампион в тежка категория Тайсън Фюри се върна обратно към тренировките, след като над година и половина е извън спорта. През ноември 2015 година той победи легендата Владимир Кличко и прибра поясите, но не след дълго бе спипан да се друса с кокаин. Тогава му се наложи да оваканти титлите и трябваше да се лекува, което го извади от залата, предаде .Наскоро обаче Антъни Джошуа победи Кличко и стана световен шампион на IBF, WBO и WBA, което накара Фюри да се замисли за връщане на ринга. Циганският барон се закани на Джошуа и поиска мач с него. Преди това обаче той ще трябва да влезе във форма.Фюри пусна видео в \"Инстаграм\" от испанския град Марбея, в което реши да представи намеренията си на своите фенове.\"Правя едно хубаво тичани, но бавно. Тъй като все още имам излишни килограми. Това сам си го направил и знам, че сам трябва да се погрижа за формата си\", каза Фюри.\"Категорично искам да отслабна. Не съм ял въглехидрати от 10 дни. Е, без тях няма и много сила, но ще ми се наложи, за да отслабна\", разкри още Фюри.\"Ще се върна по-добър от всякога, за да покажа на хората, че не съм човекът, който бях преди\", обеща още циганският барон.Междувременно пък той се похвали и със снимка на своята муза в живота - съпругата му Парис. На фотоса се вижда, че чаровната блондинка си хапва суши.", "date": "2017.05.04", "title": "Тайсън Фюри: Ще се върна на ринга по-добър от всякога (ВИДЕО)"}
{"url": "http://www.novinite.bg/articles/143056/BFS-reshava-dali-da-pusne-CSKA-za-uchastie-v-Evropa-bez-da-pita-UEFA", "text": "Лицензионната комисия на БФС започва своите заседания на 5 май. На първата си сбирка тя ще разгледа документите на клубовете от Първа лига, които са подали заявки за участие в евротурнирите. Сред тях е и ЦСКА-София. Изпълнителният директор Борислав Попов не посочи в прав текст дали има пречки за регистрацията на ЦСКА-София, но пък заяви, че решението не зависи от УЕФА, пише \"Тема спорт\".\"Какво запитване до УЕФА за ЦСКА-София? Защо трябва да ги питаме? За пръв път чувам. Това са някакви конспиративни теории, които се въртят. И онзи ден ги слушах някъде. Ако има УЕФА да каже нещо, тя следи процесите и ще ни каже.Лицензионната комисия си е автономна. Вече дали има пречки пред ЦСКА-София за евротурнирите, не мога да ви кажа. След като се разгледат документите, тогава може да се обяви конкретно. Не съм ги погледнал все още всичките. Много спекулации има, нека оставим хората да си свършат работата и да видим какви ще са резултатите\", заяви Попов.Зам. изпълнителният директор на БФС Павел Колев не се разграничи от позицията на своя колега. \"Щом Попов е казал, че няма нужда да се пита УЕФА, значи е така\", лаконичен бе Колев.Борислав Попов пък разясни още:\"Сега на 5 май ще разгледаме документите на клубовете, които са подали заявки за участие в УЕФА. На първото заседание предмет на интерес ще бъдат тези в най-изрядно състояние. Дали ще има решение за тях на 5 май, това не мога да ви кажа със сигурност. Но, реално погледнато, няма какво да ги забави. Има и други предвидени заседания. На тях ще разглеждаме клубове, които не са чак толкова добре като другите, или пък такива, за които сме изискали допълнителна документация\", добави Попов.Комисията трябва да издаде лицензите за участие в евротурнирите най-късно до 31 май.Източник: ", "date": "2017.05.04", "title": "БФС решава дали да пусне ЦСКА за участие в Европа без да пита УЕФА"}
{"url": "http://www.novinite.bg/articles/143073/Klivland-drapna-s-20-na-Toronto-VIDEO", "text": "Кливланд Кавалиърс победи със 125:103 Торонто Раптърс във втория мач от 1/4 финалите на плейофите в НБА. Шампионите взеха своето от двете домакинства и водят с 2:0, а сега ще опитат да измъкнат победа като гост, за да продължат напред в шампионата, преследвайки нова титла.Суперзвездата и лидер на отбора ЛеБрон Джеймс отново бе машината за точки в състава. Той закова цели 39 точки. Направи и 4 асистенции и се отчете с 6 борби.За Кливланд Кайри Ървинг пък направи дабъл-дабъл, реализирайки 22 точки и правейки 11 асистенции.На 6 и 7 май следват два двубоя в Торонто.", "date": "2017.05.04", "title": "Кливланд дръпна с 2:0 на Торонто (ВИДЕО)"}
{"url": "http://www.novinite.bg/articles/143069/Klient-na-prokuratirata-stana-bivsh-zam-ministar-na-vanshnite-raboti", "text": "\r\nСпециализирано звено „Антикорупция“ - СГП привлече като обвиняем  – бивш заместник-министър на външните работи за безстопанственост, съобщиха от пресцентъра на държавното обвинение, предаде бТВ.\r\nСпоред прокурорите в периода от 15 януари м.г. до 22 юли м.г. той не е упражнил достатъчен контрол върху директора на дирекция „Управление на собствеността и материално-техническо осигуряване” в МВнР.\r\nВ резултат били подписани две споразумения със земеделското министерство, чрез което се използвали услугите на търговско дружество. Последното имало договор с агроминистерството за осигуряване на въздушен транспорт, хотелски настанявания и медицински застраховки.\r\nТо обаче не спазило ценовото си предложение към Външно. Въпреки това и в нарушение на закона, то получило от МВнР 494 458,03 лв., които не трябвало да получава.\r\nОт прокуратурата посочват, че е имало основание ведомството да проведе своя поръчка за услугата, а не да разчита на споразумение с МЗХ.\r\nРазследването продължава.\r\n", "date": "2017.05.04", "title": "Клиент на прокуратирата стана бивш зам.-министър на външните работи"}
{"url": "http://www.novinite.bg/articles/143054/Navarshvat-se-74-godini-ot-rajdaneto-na-geniya-Gundi", "text": "Най-хубавите редове за Георги Аспарухов ще останат ненаписани. Най-точните думи ще останат неизказани. Защото за перото и ума е непосилно да изразят това, което чувстват сърцата. Онова, което е затворено в душите. Днес, 74 години след рождението на Гунди, още по-ясно осъзнаваме колко ценен, колко нужен бе той. Не само за футбола и привържениците, а за обществото ни въобще като пример за човек и личност, пише .За поколенията, докоснали се до него, и за тези след тях, Аспарухов остава като неподражаем, необикновен, гениален футболист. Величина в стандартите за мъжество, икона за любимия „син” клуб или просто нападателят на нашите мечти.Обаятелен, висок, строен, Аспарухов демонстрира красотата във футбола със своя неподражаем и интелигентен стил на футболния терен. Остава като явление, надхвърлящо границите на играта, защото в Гунди хората виждаха и виждат нещо необикновено. Една искра, хранеща духа, носеща усмивка, упование и надежда.Днес, Гунди можеше да празнува 74-ти рожден ден, ако трагедията на Витиня не го бе отнела от света и България. Можеше да продължава да разказва за красотата на футбола.Да предава своя дух и непримиримост. Да преподава човечност!Съдбата обаче реши друго, а ние сме длъжни никога да не го забравяме и да се учим от него. Защото безсмъртието на великите се кодира в паметта и любовта на поколенията.  Тъгата по Гунди не е просто тъга по един велик играч. Не е тъга само на спортната общественост, но и на цяла България. Защото от загубата на доблестни хора неминуемо боли. Гунди живя като пророк за своето време, което по своята същност бе непокварено и приказно. За кариерата му е написано и казано всичко, а победите и попаденията с Левски и националния отбор ще се помнят завинаги.Той бе и остава всенароден любимец, затова и до наши дни не секва скръбта по ранната му гибел. Човек легенда, човек обичащ и прощаващ, човек, който не заслужаваше да загине толкова млад. Но нали казват, че Господ прибира най-добрите си чада при себе си. Навярно мисията му е била изпълнена - той пося вяра, надежда и обич у привържениците на футбола.Накара няколко поколения футболисти да изучават магията на стила му и да се възхищават на майсторството. Той роди мита за красотата на играта.Всъщност, така живеят легендите. Не само като ги помним, но и като се опитваме да бъдем поне в нещичко големи като тях.  74 години от рождението на Георги Аспарухов... Вечна памет и поклон!, пишат от сайта на Левски.", "date": "2017.05.04", "title": "Навършват се 74 години от раждането на гения Гунди"}
{"url": "http://www.novinite.bg/articles/143072/Jardim-razkri-prichinata-zagubata-ot-Yuventus", "text": "Основният проектант на симпатичния Монако Леонардо Жардим разкри каква е причината неговите играчи да загубят с 0:0 от Ювентус, предаде .„Ювентус започна добре, но след 10-15 минути изравнихме играта. Но мисля, че разликата в този мач я направи ефективността. От три положения Ювентус реализира две, докато ние от три не успяхме да вкараме нито един гол. Джанлуиджи Буфон направи две-три великолепни спасявания. Нашата липса на ефективност се дължи отчасти на неговата чудесна игра“, сподели треньорът на Монако.„Вече говорих с играчите и им вдъхнах увереност, че има надежда. Дори и да имаме само 5% шанс за класиране на финала, те съществуват и трябва да играем с мотивация и желание и на реванша в Торино“, каза още Жардим.", "date": "2017.05.04", "title": "Жардим разкри причината загубата от Ювентус"}
{"url": "http://www.novinite.bg/articles/143081/Buble-s-parva-publichna-proyava-v-Kanada", "text": "Майкъл Бубле е на път да направи първата си публична поява, откакто синът му бе диагностициран с рак през миналата година и бе излекуван, предаде Дарик.Той ще приеме лично наградата си, която ще му бъде връчена от Националния център по изкуство в Отава, Канада на 28 юни. През ноември м.г. Ноа - 3-годишният син на певеца се оказа, че страда от рак на белия дроб. Тогава Бубле и съпругата му Луизана Лопилато решиха да се скрият от прожекторите, за да могат да бъдат до детето си, докато то преминава през лечението си с химиотерапия. Сред отменените ангажименти бе и планираната изява на Майкъл Бубле като водещ на наградите \"БРИТ\" и \"Джуно\".", "date": "2017.05.04", "title": "Бубле с първа публична проява в Канада"}
{"url": "http://www.novinite.bg/articles/143057/Djesika-Bijl-ne-iska-parvordniya-j-sin-da-prilicha-na-Djastin-Timbarlejk", "text": " обича музикалните способности на съпруга си , но когато става дума за сина им Силас, актрисата се надява, че ябълката ще падне много далече от дървото.\"Гледам как Джъстин е на върха на неговата кариера. Той работи с много продуценти и прави страхотна музика, обикаля целия свят и това изглежда много просто. Но той работи от много години, за да стигне до мястото, където е \", казва актрисата. ", "date": "2017.05.04", "title": "Джесика Бийл не иска първордния й син да прилича на Джъстин Тимбърлейк"}
{"url": "http://www.novinite.bg/articles/143035/Izmisliha-nov-ekstremen-sport", "text": "\r\nВ  се роди нов екстремен спорт - , предаде бТВ. Необходимите условия за практикуването на този спорт са пълноводна река и широка поляна в непосредствена близост, където конят може да се засили.\r\nОт скоростта на течението и наличието на стърчащи от водата камъни зависи колко екстремно може да бъде преживяването. Единствената препоръка към дебютантите е да ползват каска.\r\n", "date": "2017.05.04", "title": "Измислиха нов екстремен спорт"}
{"url": "http://www.novinite.bg/articles/143060/Vijte-s-kakvo-shte-mojem-da-letim-mnogo-skoro-SNIMKA", "text": "Още тази година и ние ще можем да летим с този летателен апарат. „Kitty hawk flyer” много прилича на огромен дрон. Задвижва се от осем ротора и развива 40 км/ч, предаде Нова телевизия.Малкото самолетче може да се управлява без книжка. Засега обаче може да се управлява само над вода. Цената му все още не е известна.", "date": "2017.05.04", "title": "Вижте с какво ще можем да летим много скоро (СНИМКА)"}
{"url": "http://www.novinite.bg/articles/143075/Momiche-pokaza-silata-na-choveshkiya-duh", "text": "Тифани пострадала при катастрофа. За съжаление това я обрича на живот в инвалидна количка, предаде Нова телевизия. Вместо да я спре, случилото се я мотивира. Така смелото момиче доказа, че силата на човешкия дух няма граници.", "date": "2017.05.04", "title": "Момиче показа силата на човешкия дух"}
{"url": "http://www.novinite.bg/articles/143084/San-Antonio-napomni-za-sebe-si", "text": "Сан Антонио Спърс разби Хюстън Рокетс със 121:96 във втори мач от 1/4 финалната серия в НБА. \"Шпорите\" показаха на какво са способни и взеха важна победа, тъй като допуснаха изненадваща загуба в първия мач у дома. Така резултатът вече е 1:1 и Спърс ще трябва да търси победа като гост, ако иска да продължи напред, предаде .Кауи Леонард отново трябваше да се развихри, за да може Спърс накрая да се поздрави с успеха. Звездата закова 34 точки, направи 8 асистенции и се отчете със 7 борби.На 6 и 8 май следват два мача в Хюстън, а на 10 май пък двата отбора отново ще играят в Сан Антонио.", "date": "2017.05.04", "title": "Сан Антонио напомни за себе си"}
{"url": "http://www.novinite.bg/articles/143029/Prodaljavat-pregovorite-za-Siriya-v-Astana", "text": "В Казахстан продължават преговорите за мирно решаване на конфликта в Сирия. Стана ясно, че правителството в Дамаск подкрепя направеното от Русия предложение за създаване на четири зони на деескалация, с което се цели слагане на край на сраженията в шестгодишната гражданска война, пише Труд.Стана ясно също, че продължава работата на делегацията на ООН в Астана, водена от специалния пратеник за Сирия Стефан де Мистура. Официален Дамаск е постоянен представител на арабската република.Във вчерашния ден (3-ти май) делегацията на въоръжената опозиция обяви прекратяване на участието си в преговорите. Според специалния представител на руския президент Александър Лаврентиев, опозицията се опитва да окаже натиск върху страните гаранти по примирието, надявайки се да преговаря за допълнителни условия, предаде ТАСС.Междувременно турско-руската среща на върха в Сочи даде мощен тласък на дискусията за създаването на зони в Астана за намаляване на напрежението. Руската страна смята, че по този начин ще бъде в състояние да прекъсне застоя в процеса на отделяне на сирийската опозиция от терористите. По думи на Лаврентиев се готви меморандум, който се очаква да бъде подписан по време на пленарната сесия днес (4-ти май). ", "date": "2017.05.04", "title": "Продължават преговорите за Сирия в Астана"}
{"url": "http://www.novinite.bg/articles/143031/Poredna-jertva-na-protestite-vav-Venecuela", "text": "Поредна жертва на протестите във Венецуела. 18-годишен младеж загина при сблъсъците, които избухнаха по време на протест срещу президента Николас Мадуро, предаде Нова телевизия.Така жертвите през последния месец достигнаха 32. Протестът беше провокиран от решението на президента да промени конституцията.Полицията използва бронирана техника, водни струи и сълзотворен газ, за да отблъсне протестиращите. Съобщава се и за много ранени, сред които и депутати от опозицията. ", "date": "2017.05.04", "title": "Поредна жертва на протестите във Венецуела"}
{"url": "http://www.novinite.bg/articles/143033/Agresiven-ton-na-posledniya-debat-mejdu-Makron-i-Lo-Pen", "text": "Двамата кандидати за президент на Франция застанаха един срещу друг в телевизионен дебат. На 7 май французите трябва решат дали крайнодясната Марин Льо Пен или центристът и проевропеец Еманюел Макрон ще управлява страната за следващите пет години, предаде Нова Телевизия.Още от началото двамата отправиха нападки един към друг, а агресивният тон продължи до края. Льо Пен обвини Макрон, че проявява снизхождение към ислямския тероризъм. Той пък я обвини, че иска „да докара гражданска война в страната\".Според социологическо проучване, направено за телевизия \"BMF\" след дебата, по-убедителен е бил Еманюел Макрон. 63% от зрителите са гласували за него.", "date": "2017.05.04", "title": "Агресивен тон на последния дебат между Макрон и Льо Пен"}
{"url": "http://www.novinite.bg/articles/143063/SASht-maj-nyama-da-stroi-ograda-po-granicata-s-Meksiko", "text": "Камарата на представителите в американския Конгрес одобри бюджета за дейността на правителството до края на финансовата година, предаде бТВ.Конгресмените приеха законопроекта с 309 срещу 118 гласа, като най-много противници имаше в Републиканската партия на президента Доналд Тръмп.Бюджетът възлиза на 1,2 трилиона долара и включва увеличение на разходите за отбрана с 25 млрд. долара и допълнителни 1,5 млрд. за гранична сигурност.Мярката обаче не предвижда средства за започване на изграждането на стена по границата с Мексико, какъвто е планът на президента Тръмп.", "date": "2017.05.04", "title": "САЩ май няма да строи ограда по границата с Мексико"}
{"url": "http://www.novinite.bg/articles/143067/Saprugat-na-Elizabet-II-se-otteglya-ot-publichniya-jivot", "text": "\r\nПринц Филип, херцог на Единбург и съпруг на британската , се оттегля от официалните си ангажименти от тази есен, съобщи Би Би Си, като се позова на информация от Бъкингамския дворец. Решението му е било подкрепено от неговата съпруга, предаде бТВ.\r\nХерцогът, който през ноември ще стане на 96 години, ще изпълни ангажиментите в програмата си до август, но след това няма да приема нови покани за участие в различни мероприятия. Кралицата не планира оттегляне на този етап.\r\nПринц Филип е имал 110 дни с публични изяви през миналата година, като той е патрон, президент или член на повече от 780 организации. В официалното съобщение се посочва, че той може да продължи да посещава някои събития по своя преценка.\r\nФилип и Елизабет ще честват 70-годишнина от сватбата си през ноември.\r\n", "date": "2017.05.04", "title": "Съпругът на Елизабет II се оттегля от публичния живот"}
{"url": "http://www.novinite.bg/articles/143045/Srabskite-specchasti-hvanaha-nelegalna-pratka-boepripasi-za-Makedoniya", "text": "Сръбските специални военни части били задържали огромно количество оръжие и боеприпаси, което е било прадназначено за нелегално прехвърляне на територията на Република Македония. Оръжието е било задържано в южната част на Сърбия, в непосредствена близост до македонската граница, предаде Труд.Това пишат в днешния брой на белградския вестник „Блиц“, цитиран от БГНЕС. Сръбското издание твърди, че „е получило ексклузивната новина от Агенцията за военна сигурност /ВБА/“. Според медията, арсеналът бил предназначен за партийните структури за най-големите албански партии, чиито ръководители са участвали във въоръжения конфликт в Македония и Косово. Според същите източници оръжието е задържано миналата седмица.„В пратката е имало няколко хиляди пушки, автомати, минохвъргачки и ръчни бомби. Целият този арсенал е бил открит недалеч от Прешево и Буяновац. Това е станало в момент, когато един чужд гражданин и двама сръбски от албански произход, са се опитвали чрез нелегални канали да го прехвърлят в Македония\". Източниците твърдят, че става въпрос за огромно количество оръжие, което очевидно е предназначено за използване, ако се стигне до разпалването на сблъсъци в Македония или пък да се предизвикат инциденти с него.Твърди се, че оръжието е можело да бъде използвано и за вземането на властта в Скопие. Акцията е била част от операциите на ВБА и на други спецслужби на Сърбия, които са били проведени по искане на държавното ръководство в Белград и епроведена при пълна секретност. За нея знаели само началникът на ВБА и държавните лидери.", "date": "2017.05.04", "title": "Сръбските спецчасти хванаха нелегална пратка боеприпаси за Македония"}
{"url": "http://www.novinite.bg/articles/143077/Neochakvano-Svrahsigurnata-moneta-ot-1-lira-bila-palna-s-defekti", "text": "\r\nНовата монета от една , която беше обявена за свръхзащитена срещу фалшификации, всъщност се оказа пълна с производствени дефекти, твърди списание „Сън“, предаде бТВ. По-малко от месец и половина след въвеждането ѝ в обращение в кралския монетен двор са постъпили оплаквания, че хиляди монети са разпространени с множество производствени дефекти – пукнатини, изкривявания, недостатъци при фрезоването и дори изцяло липсваща среда.\r\nОт двора увериха, че осъществяват строг контрол върху производството на монетите и обясниха пропуските с големите обеми и с цените на производство.\r\n", "date": "2017.05.04", "title": "Неочаквано! Свръхсигурната монета от 1 лира била пълна с дефекти"}
{"url": "http://www.novinite.bg/articles/143079/EK-shte-otdelya-po-30-minuti-za-Brekzit-na-sedmica", "text": "Говорител на Европейската комисия потвърди днес, че институцията ще отделя по 30 минути на седмица на въпроса с напускането на ЕС от Великобритания. За тази седмица този лимит бе изчерпан, добави той, предаде Дарик.Медии приписват на председателя на ЕК Жан-Клод Юнкер твърдението, че ще отделя по половин час на седмица на въпроса с Великобритания. Говорителят днес с коментара си потвърди подобни намерения, които се възприемат като част от натиска над Лондон в навечерието на преговорите.По повод коментари на британския премиер Тереза Мей, че ЕК се опитва да повлияе на резултата от предсрочните парламентарни избори във Великобритания през юни, говорителят каза, че когато има избори, хората се превъзбуждат. Не сме наивни, добави той. \"Много сме заети с нашата законодателна работа и няма да отдаваме прекалено внимание на въпроса с Великобритания. Веднага щом бъде избрано следващото британско правителство, ще се заемем с преговорите, готови сме за това\", посочи говорителят на ЕК.Междувременно стана ясно, че Тереза Мей може да се изправи пред първия си национален изборен тест като премиер на Обединеното кралство в четвъртък, тъй като тя затвърди позициите си по раздялата с ЕС само няколко седмици преди предсрочните избори в кралството, предаде АФП.Преди две седмици премиерът призова за изненадващите избори през юни, за да укрепи мандата си. В изявление пред офиса си на Даунинг стрийт, Мей посочи Брюкесл като \"заплаха срещу Великобритания\" по темата за Брекзит. От друга страна лидерите на опозицията заявиха, че премиерът използва разговорите с ЕС за отвличане на вниманието от други въпроси, а Джеръми Корбин обвини Мей в \"игра на партии с Брекзит\".", "date": "2017.05.04", "title": "ЕК ще отделя по 30 минути за Брекзит на седмица"}
{"url": "http://www.novinite.bg/articles/143104/Zauerland-ChRD-Kobra-Sledvashtiyat-ti-mach-e-za-svetovnata-titla-SNIMKA", "text": "Промоутърската компания Зауерланд, която представлява българския боксьор Кубрат Пулев го поздрави за рождения ден. Кобрата днес навършва 36 години.Чрез специален пост на официалната си страница във \"Фейсбук\" Team Sauerlnad разкри и какви са следващите им начинания с Кобрата.\"Честит Рожден Ден, Кубрат Пулев! След като успешно защити интерконтиненталната си титла в тежка категория на WBA срещу Кевин Джонсън миналата седмица, следващата крачка е бой за световната титла на IBF\", написаха от Зауерлнад.", "date": "2017.05.04", "title": "Зауерланд: ЧРД, Кобра! Следващият ти мач е за световната титла (СНИМКА)"}
{"url": "http://www.novinite.bg/articles/143087/Vseki-vtori-mlad-evropeec-smyata-che-tryabva-da-se-upravlyava-chrez-demokraciya", "text": "Само около половината млади хора в Европа са на мнение, че демокрацията е най-добрата форма на държавно управление. Това показва проучване на института YouGov и фондация TUI, проведен сред младежи в няколко държави от Общността, съобщава германският национален ежедневник Die Frankfurter Allgemeine Zeitung, предаде агенция Фокус.Резултатите разкриват, че 52 % от младежите в ЕС подкрепят демокрацията. За повече от една четвърт от тях демокрацията не е по-добра от другите форми на управление. Девет процента от участвалите в анкетата дори вярват, че алтернативите й са далеч по-добри. Останалите не са дали отговор.Оказва се, че младите хора в Германия и Гърция имат най-силно доверие към демократичното управление – 62 % от тях считат тази форма за най-добрия модел на отношение власт-общество.", "date": "2017.05.04", "title": "Всеки втори млад европеец смята, че трябва да се управлява чрез демокрация"}
{"url": "http://www.novinite.bg/articles/143090/Moshtna-eksploziya-raztarsi-himicheski-zavod-v-Ispaniya-nad-15-dushi-sa-postradali", "text": "Пожар, съпроводен с няколко експлозии разтърси химически завод в Арганда дел Рей близо до испанската столица Мадрид, съобщи Би Би Си, цитирана от бТВ. Най-малко 15 души са пострадали, като трима от тях – сериозно, предаде .Стана ясно още, че от съображения за сигурност местните власти евакуират част от центровете за обучение на територията на завода, които се намират в близост до мястото на инцидента, предава ТАСС. По данни на очевидци гърмежите от взривените химикали се чувал на най-малко километър.На този етап не са ясни причините за инцидента. На мястото са изпратени екипи огнеборци, а районът е отцепен. Градът се намира на по-малко от 30 км. от Мадрид. ", "date": "2017.05.04", "title": "Мощна експлозия разтърси химически завод в Испания, над 15 души са пострадали"}
{"url": "http://www.novinite.bg/articles/143088/Verijna-katastrofa-kraj-Myunhen-ima-postradali-deca", "text": "При тежка катастрофа на магистрала А8 край баварската столица Мюнхен с участието на няколко превозни средства има множество ранени, включително и деца, съобщава германското издание Focus.В инцидента са участвали четири автомобила и два автобуса, в които са пътували и деца. Към момента няма информация за това дали автобусите са превозвали само деца и от каква националност са пасажерите. В района на пътнотранспортното произшествие има сериозни затруднения в трафика, уточни говорител на германската пътна полиция.", "date": "2017.05.04", "title": "Верижна катастрофа край Мюнхен, има пострадали деца"}
{"url": "http://www.novinite.bg/articles/143082/Obama-pojertval-lyubovta-si-kam-byalo-momiche-zashtoto-mejdurasoviyat-brak-shtyal-da-mu-kostva-uspeha", "text": "Преди началото на стремителната си политическа кариера бившият президент на САЩ Барак Обама се отказал от сватба с бяло момиче, защото се опасявал, че междурасовият брак ще му коства успеха, предаде ТАСС, цитирайки вашингтонското издание \"Дейли колър\", предаде Нова телевизия.То се осведомило за биографичната книга \"Изгряваща звезда\", посветена на Обама. Книгата е написана от носителя на награда \"Пулицър\" Дейвид Гароу и ще бъде пусната в продажба на 9 май.В съответствие с изложената в биографичната книга информация Обама живял в Чикаго, щата Илинойс, и се срещал с момиче със смесен расов произход, което е наполовина японка и наполовина холандка - Шийла Миоши Джагър.През 1986 г., когато бил 25-годишен, той й предложил брак. На предложението за брак отрицателно реагирал бащата на момичето, който се поинтресувал как кандидат женихът възнамерява да осигури прехраната на дъщеря му. Впоследствие било решено да се отложи сватбата.През 1987 г. сред двойката възникнали разногласия по въпроси, свързани с расовата принадлежност. Твърдата му решимост да отъждестви себе си с афроамериканците повлия директно на решението му да гради политическа кариера, пише изданието, като цитира извадка от книгата на Гароу. По-късно Обама се развълнувал от историята за тъмнокожия сенатор от Илинойс Ричард Нюхаус, чиято съпруга е бяла. По негов адрес често се изказвали критично националисти, които уверявали, че ако се съди по думите му, той е с тъмнокожите, но спи с белиБарак бе много близък с Джагър, но имаше усещането, че е между два огъня - жената, която обича, и съдбата, която бил уверен, че му е предначертана, отбелязва \"Дейли колър\", като цитира извадка от книгата.", "date": "2017.05.04", "title": "Обама пожертвал любовта си към бяло момиче, защото междурасовият брак щял да му коства успеха"}
{"url": "http://www.novinite.bg/articles/143097/V-Italiya-razreshiha-izpolzvaneto-na-ognestrelno-orajie-pri-samozashtita", "text": "Самозащитата с огнестрелно оръжие при взлом става законна в Италия, реши парламентът. Убийството на нападател също ще се оневинява. Досега законът позволяваше реакцията при взлом да отговаря като сила на заплахата.При много от случаите обаче е трудно да се определи какви са намеренията на похитителите. Много от жертвите на нахлуване в магазин например се оказаха зад решетките, защото отреагирали силово на нападатели.Дискусия предизвика случаят, в който беше повдигнато обвинение срещу собственик на ресторант в Милано. Той застреля крадец, нахлул в заведението, за да го обере. 21 години затвор грозяха 65-годишния собственик на ресторанта. Собственикът на ресторанта получи голяма обществена подкрепа и случаят доведе до ускорено приемане на промените в закона. ", "date": "2017.05.04", "title": "В Италия разрешиха използването на огнестрелно оръжие при самозащита"}
{"url": "http://www.novinite.bg/articles/143102/Demonstranti-zameryaha-Lo-Pen-s-yajca-v-Bretan", "text": "Крайнодясната кандидатка за президент на Франция Марин льо Пен беше замеряна с яйца днес при посещение в западния френски департамент Бретан, предаде Франс прес, цитирана от Дарик. При пристигането на Льо Пен на входа на транспортно предприятие петдесетина опоненти започнали да скандират \"Фашистите вън\" и \"Няма какво да правите тук, мадам\". Те хвърляли яйца към лидерката на Националния Фронт, докато тя излизала от колата си. Льо Пен влязла в сградата, защитавана от охраната си.Това се случи ден след телевизионния дебат между Марин льо Пен и опонента й центрист Еманюел Макрон. Коментатори нарекоха дебата \"небивала словесна схватка\", отбелязва АФП. След него Макрон остава фаворит в проучванията на общественото мнение, според които се очаква той да получи около 60 на сто от гласовете на балотажа в неделя. ", "date": "2017.05.04", "title": "Демонстранти замеряха Льо Пен с яйца в Бретан"}
{"url": "http://www.novinite.bg/articles/143078/KNDR-otpravi-seriozna-zaplaha-kam-Kitaj", "text": "Северна Корея отправи сериозна заплаха към Китай, разгневена от критиките на Пекин към ядрената й програма, предаде бТВ.Критиките на Китай към севернокорейската ядрена програма подлагат на изпитание търпението на Пхенян и може да доведат до \"тежки\" последици. Това се казва в коментарна статия, публикувана от Корейската централна телеграфна агенция.Според автора на материала тези критики влошават бездруго напрегнатата ситуация.Необичайно е за Северна Корея да критикува директно Китай, отбеляза Асошиейтед прес. Предишни подобни критики са били завоалирани с формулировки като \"една съседна страна\".", "date": "2017.05.04", "title": "КНДР отправи сериозна заплаха към Китай"}
{"url": "http://www.novinite.bg/articles/143107/Rusiya-Iran-i-Turciya-podpisaha-memorandum-za-zonite-na-sigurnost-v-Siriya", "text": "Русия, Иран и Турция са се споразумели за зоните на сигурност в Сирия, предаде Ройтерс. Трите държави подписаха меморандум в казахстанската столица Астана, предаде БНР.Представителите на бунтовниците са напуснали преговорите, недоволни от подписания документ. Казахстанският външен министър е съобщил, че следващият кръг преговори в Астана ще се проведе в средата на юли.През последните два дни участниците в преговорите обсъждаха подписването на споразумение за прекратяване на огъня и военните действия в Сирия. Меморандумът бе подписан от специалният пратеник на Русия Александър Лаврентев, от турският зам.-министър на външните работи за Близкия изток и Африка Седат Онал и от зам.-министъра на външните работи на Иран по арабско-африканските въпроси Хосеин Джабери Ансари, предаде ТАСС.Техеран заяви, че подкрепя подписването на меморандума. \"Ние подкрепяме всяка инициатива, насочена към премахване на ескалацията на конфликта в Сирия, за да се предотврати кръвопролитие, унищожаване, което води до бягството на сирийския народ извън родната си земя\", коментира иранският външен министър. Междувременно зам.-председателят на Комитета за Съвета на ЕС Франц Клинтевич коментира, че подписването на меморандума за Сирия ще покаже това дали САЩ са готови за мирното уреждане на конфликта. \"Ясно е, че трябват достатъчно мощни военни контингенти, които ще имат повече власт в зоните на сигурност\", допълни Клинтевич.От друга страна делегацията на сирийската въоръжена опозиция отхвърли ролята на Иран като гарант за примирието в Сирия. \"Всяко споразумение няма да бъде приемливо, ако в него не са включени следните елементи - липса на всяка роля на Иран и свързаните с него звена\", се казва в официалното изявление на сирийската опозиция.Стана ясно също, че следващата среща в казахстанската столица ще се проведе в средата на юли. Това заяви външният министър на Казахстан Кайрат Абдакманов. \"Споразумяхме се за провеждане на следващата среща в Астана в средата на юли и се съгласихме да проведем предварителни консултации на експерно ниво след две седмици в Анкара\", коментира той. ", "date": "2017.05.04", "title": "Русия, Иран и Турция подписаха меморандум за зоните на сигурност в Сирия"}
{"url": "http://www.novinite.bg/articles/143036/Kosovo-podava-molba-za-chlenstvo-v-ES-do-kraya-na-godinata", "text": "Енвер Ходжай, министърът на външните работи на Косово, обяви, че до края на годината страната му ще подаде молба в за получаване на статут на кандидат за присъединяване към Европейския съюз, съобщава македонската „Алсат М“, пише Труд.„Искаме да видим Сърбия, Македония, Босна и Херцеговина, Черна гора като част от ЕС, но смятаме, че трябва да бъдем наградени за работата, която свършихме в нашата страна и в рамките на диалога, точно както и нашите колеги в Белград“, подчерта Ходжай по време на визита в Брюксел в отговор на въпрос каква е целта на подобна стъпка, при положение, че Косово не отговаря на основните изисквания за статут на кандидат за членство в ЕС.Междувременно Русия определи Косово като \"квази-държава\", а също и като основен източник на нестабилност на Балканите. От руското външно министерство коментират, че стремежите на Прищина водят към разпалване на междуетническото напрежение в региона, предаде ТАСС.", "date": "2017.05.04", "title": "Косово подава молба за членство в ЕС до края на годината"}
{"url": "http://www.novinite.bg/articles/143099/Voenen-helikopter-se-razbi-blizo-do-filipinskata-stolica-Manila", "text": "Хеликоптер на Военновъздушните сили на Филипините се е разбил в района на Рисал, съобщава вестник Manila Bulletin. Пилотът на машината и двама души от екипажа за загинали. Пострадал е още един човек, който е настанен в медицинско заведения за оказване на помощ, предаде агенция фокус.Говорител на военните съобщи, че на база получената към момента информация може да се каже, че инцидентът се е случил около три часа следобед в четвъртък (местно време). Малко преди катастрофата пилотът и екипажът на машината HD-1D са завършили тренировъчен полет. В ученията са участвали около 60 военнослужещи и 12 полицейски служители.", "date": "2017.05.04", "title": "Военен хеликоптер се разби близо до филипинската столица Манила"}
{"url": "http://www.novinite.bg/articles/143028/Tejka-katastrofa-kraj-Montana-ima-zaginal-i-mnogo-raneni", "text": "Автобус на монтанска фирма с пътници се преобърна в дере, след като бил засечен от тежкотоварен автомобил. Инцидентът стана на път Е-79 между Монтана и Видин в района на село Смоляновци около 19:30 ч.Загинала е жена. Най-малко 12 души са пострадали, трима от които са в критично състояние, съобщи бТВ.Автобусът е пътувал от София за Видин и е паднал от височина около 2 метра. Задната част на тира е ударила автобуса странично и го е изхвърлила в дерето. Всички пострадали са откарани в болницата в Монтана.Сред ранените е и бременна в осмия месец жена, на която се е наложило да бъде направена операция и бебето да бъде извадено. То е момченце и е в добро състояние, но заради преждевременното раждане е на апаратно дишане. Състоянието на майката се стабилизира.Камионът е с турска регистрация, водачът също е турски гражданин. Пробата му за алкохол е отрицателна. При ограничение от 60 км/ч в участъка той се е движил със 100 км/ч. Ще бъде използван кран за изтегляне на автобуса.След приключване на спасителната операция ще бъде извършен оглед с цел изясняване на причините за инцидента. Към полунощ пътят в района на катастрофата остава затворен. Пътуващите могат да ползват обходен маршрут по път III-112 Монтана - Брусарци и път III-114 Дреновец - Дражинци.На около 10 км от този участък е имало удар и между два тира. При този инцидент няма пострадали, тежкотоварните автомобили са отбити от пътя и не пречат на движението.", "date": "2017.05.04", "title": "Тежка катастрофа край Монтана, има загинал и много ранени"}
{"url": "http://www.novinite.bg/articles/143091/Eto-kakvo-se-dogovoriha-Putin-i-Erdogan-v-Sochi", "text": "В сряда руският президент Владимир Путин и неговият турски колега Реджеп Тайип Ердоган се срещнаха в Сочи, за да обсъдят двустранните отношения, сирийската криза и борбата с международния тероризъм, предаде агенция Фокус. Двамата лидери се договориха скоро да свалят всички ограничения във взаимната си търговия. Путин заяви, че двустранните отношения с Турция са напълно нормализирани след кризата, предизвикана от свалянето от турска страна на руски изтребител в близост до сирийската граница през 2015 г. „Преди известно време нашите двустранни отношения, както е добре известно, бяха поставени на изпитание. Сега може да се каже със сигурност, че процесът по нормализация на руско-турските отношения е завършен“, заяви Путин. По време на разговора лидерите отделиха много време на темата за свалянето на ограниченията и бариерите. „Важно е, че успяхме да прекратим низходящата тенденция в общата търговия“, посочи Путин. Ръстът през първите месеци на тази година е 3%. Освен това скоро ще започне работа съвместният инвестиционен фонд. „Нашите икономически екипи често се срещатат в Москва и Анкара. Уверен съм, че през следващите дни ние ще видим резултатите от тяхната работа“, подчерта Ердоган. Темата за сигурността също беше сериозно засегната. Москва и Анкара постигнаха съгласие да работят за засилване на сътрудничеството по линия на министерствата на отбраната и спецслужбите, включително и в борбата с тероризма. „Договорихме се да засилим взаимодействието по това направление по линия на спецслужбите и министерствата на отбраната. В частност, ще продължим практиката на редовно провеждана на междуведомствени консултации по темата“, каза още Путин. Особено важно място в преговорите зае въпросът за ситуацията в Сирия. Еродоган беше категоричен, че Турция ще продължава да взима мерки срещу заплахите по нейните южни граници със Сирия и Ирак. Според него кюрдските Отряди за народна самоотбрана (YPG), които САЩ подкрепя в качеството им на съюзници срещу бойците от „Ислямска държава“, по нищо не се различават от радикалната сунитска групировка.„Ние не правим разлика между терористичните организации. „Ислямска държава“, Отрядите за народна самоотбрана и „Ал Кайда“ за нас са едно и също“, заяви Ердоган по време на речта си, излъчена по телевизията. „Наша обща отговорност е да ги изкореним“, добави той.Ердоган изрази увереност, че съвместните действия на Турция и Русия могат да повлияят на ситуацията в Близкия Изток. „Ние имаме много сериозна работа да свършим и носим много голяма отговорност. И аз съм убеден, че стъпките, които предприемем заедно ще променят съдбата на целия регион“, уточни турският държавен глава.  От своя страна Путин напомни, че Русия предлага в Сирия да се създадат четири зони за сигурност. Според руския лидер появяването на тези зони ще позволи да се сложи край на кръвопролитията и ще помогне за политическия диалог. Руските власти се надяват, че Меморандумът за създаването на зони на деескалация ще бъде подписан в четвъртък в Астана по време на новия кръг от преговорите за Сирия. Документът предвижда, че по граничните линии на зоните ще могат да бъдат разположени контингенти на чуждестранни войски. „Ние всички изхождаме от това, че трябва да се създадат механизми, които ще гарантират прекратяване на кръвопролитието и създаване на условия за започване на политически диалог“, обясни Путин. Точните координати на зоните трябва да бъдат определени от страните гаранти до 22 май. С тази цел пет дни след подписването на Меморандума трябва да бъде създадена работна група. Към момента се предлага такива зони да се създадат в провинция Идлиб, на север от Хомс, в източна Гута и в южната част на Сирия.", "date": "2017.05.04", "title": "Ето какво се договориха Путин и Ердоган в Сочи"}
{"url": "http://www.novinite.bg/articles/143038/Otkriha-nov-snaryad-v-Plovdiv", "text": "Откриха нов снаряд в пловдивския район „Тракия“, на същото място, където беше обезвреден вчерашния. Това съобщи за Радио „Фокус“ – Пловдив кметът на района Костадин Димитров. Мястото е отцепено от полицейски служители. Снарядът е по-голям от вчерашния. Открит е по същия начин, при изкопни работи с багер там. Хората от съседните блокове отново се евакуират. Отново се чакат военни сапьори.Районният кмет все още не може да каже от какъв вид са снарядите.", "date": "2017.05.04", "title": "Откриха нов снаряд в Пловдив"}
{"url": "http://www.novinite.bg/articles/143101/Predsedatelyat-na-parlamenta-v-Harvatiya-podade-ostavka", "text": "Председателят на парламента в Загреб Божо Петров подаде оставка и поиска да бъдат проведени нови избори, съобщи в. „Вечерни лист”, цитиран от ТАСС и БГНЕС, предаде Нова телевизия. „Гласуването на вот на доверие на минстъра на финансите Здравко Марич показа, че в парламента няма мнозинство. Кризата беше предизвикана от (премиера Андрей) Пленкович, който защитаваше министъра, знаейки какво става в „Агрокор”, после се обяви в защита на всичко, случващо се в компанията, и това предизвика смут в Хърватия. Пленкович няма право да е начело на правителството, защото няма подкрепа от 76 депутати в Сабора. Подавам оставка от поста председател, единственото решение е насрочването на избори”, заяви Петров.Днес парламентът не можа да вземе решение по вота на доверие на финансовия министър: \"За\" и \"Против\" бяха по 75 депутати, а един отсъстваше. По-рано партията МОСТ внесе в парламента предложение за разпускането му и за провеждане на предсрочни избори.За това се обяви лично Петров, който е лидер на МОСТ.Правителствената криза в Хърватия започна, когато Пленкович уволни четирима министри – членове на МОСТ, защото те се обявиха срещу финансовия министър.„Агрокор” е най-голямата частна компания в страната, която се занимава с производството на хранителни стоки и с търговия на дребно. Компанията е в дългова криза, задълженията й пред руски банки са за около 1,3 млрд. евро (около 30% от общия дълг). В началото на април правителството прие закон за въвеждането на държавно управление в компанията и начало на процедура по реструктуриране. ", "date": "2017.05.04", "title": "Председателят на парламента в Хърватия подаде оставка"}
{"url": "http://www.novinite.bg/articles/143039/Kola-se-udari-v-stalb-v-Sofiya-ima-trima-postradali", "text": "Трима души пострадаха, след като автомобилът им се удари в стълб на бул. „Асен Йорданов” в София, съобщи bTV. По първоначална информация водачът на автомобила се опитал да избегне удар с велосипедист, който отнел предимството на пътя. 20-годишният шофьор се е движил с над 100 км/ч и не успял да овладее колата.И тримата пътници са с тежки черепно-мозъчни травми и са транспортирани в лечебни заведения.", "date": "2017.05.04", "title": "Кола се удари в стълб в София, има трима пострадали"}
{"url": "http://www.novinite.bg/articles/143080/Slavi-protestira-pred-parlamenta-SNIMKI", "text": "Слави Трифонов протестира пред парламента. Причината е отхвърления референдум. Има събрали се граждани. „Нямам политически амбиции, имам граждански”, заяви шоуменът пред репортери.Преди това Трифонов изпрати писмо до медиите.„Срамувам се, че допуснахме да се получи така - шепа хора да се смятат за богоизбрани и да не се съобразяват със законния си началник – българския народ. Три милиона и половина гласуваха на Референдума. Два милиона и половина с положителен отговор. Като един от тези хора, извървях всички законови стъпки, въпреки пречките, за да се приеме решението на гласувалите на референдума. Но явно желанието за власт е по-силно. И от морала, и от законите. Затова аз отивам да си търся правата пред Парламента”, пише в съобщението на Трифонов.И допълва, че като трибуна на гражданската си позиция ще използва интернет, което е останало „единственото свободно медийно пространство в България”.", "date": "2017.05.04", "title": "Слави протестира пред парламента (СНИМКИ)"}
{"url": "http://www.novinite.bg/articles/143059/Slavi-shte-si-tarsi-pravata-pred-parlamenta", "text": "Слави Трифонов съобщи, че ще протестира пред парламента днес заради отхвърления референдум, предаде Нова телевизия. „Срамувам се, че допуснахме да се получи така - шепа хора да се смятат за богоизбрани и да не се съобразяват със законния си началник – българския народ. Три милиона и половина гласуваха на Референдума. Два милиона и половина с положителен отговор. Като един от тези хора, извървях всички законови стъпки, въпреки пречките, за да се приеме решението на гласувалите на референдума. Но явно желанието за власт е по-силно. И от морала, и от законите. Затова аз отивам да си търся правата пред парламента”, пише в съобщението на Трифонов.И допълва, че като трибуна на гражданската си позиция ще използва интернет, което е останало „единственото свободно медийно пространство в България”.", "date": "2017.05.04", "title": "Слави ще си търси правата пред парламента"}
{"url": "http://www.novinite.bg/articles/143071/Vse-oshte-ne-e-godna-za-piene-vodata-v-Haskovo", "text": "Водата в Хасково все още не е годна за пиене и готвене, сочат резултатите от последните анализи, предаде бТВ. Съдържанието на естествен уран при крайните потребители вече е в границите на нормата, но алфа активността все още е завишена. Продължават да се търсят и причините за повишената алфа активност.Ще бъдат направени и допълнителни изследвания на питейната вода, за да се направи окончателна оценка на риска.До получаване на крайните резултати здравните власти препоръчват водата в Хасково да се използва само за хигиенно-битови нужди.", "date": "2017.05.04", "title": "Все още не е годна за пиене водата в Хасково"}
{"url": "http://www.novinite.bg/articles/143030/Dneven-horoskop-za-04-maj", "text": "\r\nОвен\r\nВашата ранима душа днес няма да се справи с нападките на околните. Ще се затворите в себе си и цял ден ще страдате. Все пак вечерта ще намерите утеха - някой ще ви помогне да превъзмогнете депресията си.\r\nТелец\r\nЕдин човек ви ядосва и е крайно време да го поставите на мястото му. Днес ще имате сериозен конфликт с него. Опциите са две - или да се промени, или да изчезне завинаги от живота ви. Средно положение няма, защото ситуацията наистина е сериозна.\r\nБлизнаци\r\nЗдравето ви днес ще бъде застрашено, затова не поемайте излишни рискове. Пазете се, тъй като после ще съжалявате за небрежността си. Вечерта прекарайте у дома на спокойствие, отдадени на приятни занимания.\r\nАко сте представител на някой от останалите зодиакални знаци, можете да намерите своя  на Jenite.bg\r\n", "date": "2017.05.04", "title": "Дневен хороскоп за 04 май"}
{"url": "http://www.novinite.bg/articles/143044/Derajlira-tovaren-vlak-kraj-Pirdop", "text": "\r\nТоварен  на частния жп превозвач „ДБ Шенкер” е л в района на гара Пирдоп около 7:45 тази сутрин, съобщиха от БДЖ, предаде бТВ. Няма пострадали, нанесени са само материални щети. При излизането от релсите вагоните са били празни.\r\nВ резултат на инцидента е затворена Подбалканската линия. На място работят специалисти, като целта е в следобедните часове движението да бъде възстановено. Бързият  3621 от София за Бургас е отклонен през Казичане, Пловдив, Карлово. Това води до около 90 минути закъснение поради удължаване на маршрута.\r\nПътниците от четири пътнически а в участъка Копривщица – Златица се извозват с автобуси.\r\n", "date": "2017.05.04", "title": "Дерайлира товарен влак край Пирдоп"}
{"url": "http://www.novinite.bg/articles/143025/Slanchevo-no-sledobed-shte-prevali", "text": "Днес ще бъде предимно слънчево. В следобедните часове над Западна България ще се развива купеста и купесто-дъждовна облачност и на места там ще превали краткотраен дъжд с гръмотевици. Ще се появи слаб източен вятър. Максималните температури ще са между 24° и 29°, по-ниски по крайбрежието на морето: 19°-24°. Такава е прогнозата за времето на Националния институт по метеорология и хидрология (НИМХ) към БАН, съобщи за Агенция „Фокус” дежурният синоптик Красимир Стоев. Атмосферното налягане е близко до средното за месеца - слабо ще се понижи.                                                             Над Черноморието ще бъде предимно слънчево. Ще духа слаб вятър от източната четвърт. Максималните температури на въздуха: 19°-24°. Температурата на морската вода е 11-14°. Вълнението на морето ще бъде 1-2 бала.                                               Над планините ще бъде преобладава слънчево време. Около и след обяд ще се развива купеста и купесто-дъждовна облачност и на места в масивите от Западна България ще има краткотрайни валежи и гръмотевици. Ще духа слаб до умерен вятър от южната четвърт. Максималната температура на височина 1200 метра ще бъде около 18°, на 2000 метра – около 10°.", "date": "2017.05.04", "title": "Слънчево, но следобед ще превали"}
{"url": "http://www.novinite.bg/articles/143093/Meche-ot-Albaniya-shte-jivee-v-parka-kraj-Belica-SNIMKI", "text": "Нов обитател на Парка за танцуващи мечки край Белица пристигна рано тази сутрин от Албания. Мечето Рику беше спасено от \"Четири лапи\" през ноември от селски двор в планинската област Шкрапар в южната част на Албания, но едва сега стана възможно преместването му в България заради трудностите при оформяне на документите за международен транспорт, предаде Нова телевизия.Докато бъдат издадени всички разрешителни, Рику беше временно настанен в зоопарка в Тирана.След близо 24-часова одисея по пътищата на четири балкански страни – Албания, Македония, Гърция и България, Рику пристигна в парка край Белица. Той е настанен в самостоятелно карантинно отделение, където ще прекара 10 дни, за да се адаптира към новата среда, преди да бъде пуснат на свобода в някое от откритите заграждения.Рику е бил отгледан от бебе в частен двор, след като майка му по всяка вероятност е била отстреляна от бракониери. Първоначалната идея на собственика на малкото мече била да го продаде като танцуваща мечка за забавление на туристите в морските курорти на Албания.Преди Рику да бъде предаден на „Четири лапи“, собственикът му е опитвал няколко пъти да се отърве от него и да го пусне в дивата природа, но мечето винаги се е връщало обратно в търсене на храна. С пристигането на Рику общият брой на обитателите в убежището за мечки стана 26.", "date": "2017.05.04", "title": "Мече от Албания ще живее в парка край Белица (СНИМКИ)"}
{"url": "http://www.novinite.bg/articles/143100/Nova-jertva-na-modata-Opasno-selfi", "text": "\r\n\r\n\r\n\r\n ", "date": "2017.05.04", "title": "Нова жертва на модата „Опасно селфи”"}
{"url": "http://www.novinite.bg/articles/143037/Parvanov-Valentin-Radev-moje-da-se-uspee-kato-vatreshen-ministar", "text": "Като цяло кабинетът „Борисов 3“ е очакван – като идейна основа, като формула и като състав. Това коментира лидерът на АБВ и президент (2002 г. – 2012 г.) Георги Първанов в ефира на bTV.„Няколко неща обаче правят впечатление. Издиша идейната основа, в сравнение с предишния кабинет „Борисов“, когато много солидно се подготви програмната декларация и не просто имаше силни раздели, тя не беше така еклектична, беше много по-синтезирана като единен документ. Второ – структурата и взаимоотношенията на коалицията – в предишната коалиция нямаше елементарни коалиционни отношения и това беше една от причините за печалния край. Сега се залага принципът на консенсуса. А консенсус в правителството няма да бъде работещо. Винаги има проблеми, по които премиерът или партията мандатоносител трябва да може да отсече, да наложи едно или друго решение, т.е. този консенсус може да блокира правителството в един или друг момент“, смята Първанов.Със сигурност ще има приемственост в линията на Борисов. Част от добрите министри – Томислав Дончев, Владислав Горанов, както и Цецка Цачева, може би ще бъдат стълбовете на управлението, каза гостът.Първанов определи избора на Валентин Радев за министър на вътрешната работи като рисково решение. „Вътрешният ред е много тежка система, не знам дали той ще успее да се справи“, каза гостът. Според него във ведомството няма да се случи нищо по-различно от досега. Бойко Борисов и Цветан Цветанов „ще си владеят министерството, те винаги са държали на това. Все пак не е маловажно кой е оперативният човек – кой е министърът, кой е главният секретар, защото видяхме, че когато има пробойни на определени нива, имаме недобър резултат“.Според Първанов във външната политика Екатерина Захариева „ще продължи линията на Даниел Митов, надграждайки я с визията на президента Росен Плевнелиев, чийто съратник беше“.Изборът на Теменужка Петкова за министър на енергетиката „не ме изненадва, но и не очаквам нищо да се случи нещо, защото самата програма в сферата на енергетиката е много безлична“.За Валери Симеонов и избора му за вицепремиер за демографска и икономическа политика Първанов каза: „Като знам неговото отношение по малцинствените въпроси, които са елемент от демографската политика, мога да си представя какво ще се случи. Очаквам там, уви, тежки скандали“.Първанов е по-умерено оптимистичен за Министерството на отбраната. Той определи Красимир Каракачанов като опитен политик с управленски качества.„ЦУМ-гейт“ гостът определи като „поредния скандал в българската политика“, който показва, че има хора, които са съпричастни с паралелната държава. „Вижда се, че има задкулисие при избора на председател (на БСП), че Георги Гергов е играл ключова роля при този процес. Впрочем, това не е нещо ново, не се е случило само при Корнелия Нинова. Това беше една от причините да си тръгна“.Първанов каза още, че Сашо Дончев си е позволил да намеси и неговото име, твърдейки, че той и руският президент Владимир Путин са искали да направят промени в „Овергаз“. „Това е нелепо“, каза гостът и добави, че Дончев има проблеми в Москва отдавна и там го смятат за мошеник.Първанов даде „като цяло добра“ оценка на президента Румен Радев, но посочи, че има 2 – 3 неща, които хвърлят сянка и не е добре, че се случва в първите 100 дни от мандата му, като например идеята за уседналост.Източник: bTV", "date": "2017.05.04", "title": "Първанов: Валентин Радев може да се успее като вътрешен министър"}
{"url": "http://www.novinite.bg/articles/143040/Reshavat-za-imuniteta-na-Mareshki-v-petak", "text": "Временна парламентарна комисия ще решава дали да бъде свален депутатският имунитет на лидера на „Воля“ и зам.-председател на НС Веселин Марешки. Тя ще бъде гласувана в петък, решиха днес народните представители като включиха точката в дневния си ред, пише Труд.Имунитетът на Марешки беше поискан от главния прокурор с цел даване на разрешение за възбуждане и провеждане на наказателно преследване срещу него.Предложението е било внесено от председателя на НС Димитър Главчев и подкрепено от 203 народни представители. Един гласува „против“, а двама се въздържаха.", "date": "2017.05.04", "title": "Решават за имунитета на Марешки в петък"}
{"url": "http://www.novinite.bg/articles/143041/Deputatite-nyama-da-zamrazyavat-zaplatite-si", "text": "\r\nДепутатите решиха да не замразяват те си. Парламентът отхвърли с гласуване проекта на лидера на БСП и шеф на парламентарната група на левицата Корнелия Нинова за спиране на преизчисляването на основното месечно възнаграждение на те до края на мандата на 44-ото Народно събрание, предаде .\r\nНинова и група беврени народни представители смятат, че техните  трябва да са в размер на тези, които са получавали техните колеги от 43-ия парламент през декември преди последното им увеличаване, предаде Дарик.  \r\nПо време на дебата преди гласуването Крум Зарков от БСП заяви от парламентарната трибуна, че \"той и колегите му не са за оплакване по отношение на те си\".\r\n\"Има нужда от нов механизъм за изчисляване на депутатските  и трябва да спрем тяхното нарастване, защото хората се дразнят, мнозинството от тях живеят в бедност в страната\", отбеляза социалистът. \"13 категории държавни служители са обвързани с нашите възнаграждения и не е справедливо да имаме промяна на те си, след като 10 години реално няма индексация на пенсиите\", аргументира се той.  \r\nСамо 74  от БСП и двама от ДПС гласуваха \"за\", всички останали бяха \"против\" и \"въздържали се\".\r\nСлед това народните представители включиха в дневния ред за гласуване избиране на министър-председател, приемане на структура и избиране на Министерски съвет. \"За\" гласуваха 176 народни представители, а един се въздържа, с което предложението бе прието. \r\n", "date": "2017.05.04", "title": "Депутатите няма да замразяват заплатите си"}
{"url": "http://www.novinite.bg/articles/143043/Rumen-Radev-podpisa-ukaz-za-kabineta-Borisov-3", "text": "\r\nВ изпълнение на конституционните разпоредби държавният глава  издаде указ, с който предлага на Народното събрание да избере Бойко Борисов за министър-председател на Република България, съобщиха от прессекретариата на Президентството, пише .\r\nПо-рано днес лидерът на ГЕРБ връчи на президента изпълнен проучвателен мандат за съставяне на правителство и обяви неговите структура и състав.\r\n\"На основание на предложения от Вас състав на правителство изразявам готовност да издам указ, с който да предложа на 44-ото Народно събрание да Ви избере за министър-председател на Република България\", заяви  президентът  и пожела успех на новото правителство.\r\n", "date": "2017.05.04", "title": "Румен Радев подписа указ за кабинета \"Борисов 3\""}
{"url": "http://www.novinite.bg/articles/143034/Joncheva-Novoto-pravitelstvo-e-na-zadkulisnite-dogovorki", "text": "„Задкулисно са правени договорките за новото правителство.” Това заяви говорителят на ПГ на „БСП за България” Елена Йончева. Според нея възможността в коалиционното споразумение да се отстояват различни политики дава възможност да се търсят плаващи мнозинства. „Така че в парламента ще има задкулисни договорки, може би и купуване, приобщаване на гласове. Затова смятам, че съставеното правителство ще бъде правителство на задкулисните договорки”, коментира Йончева. Тя припомни и случая от вчера, когато мнозинството не подкрепи създаването на комисия за нарушенията в АПИ, въпреки съмненията за корупция, пише Труд.На въпрос дали всичко, което се случва около пътищата ни е повлияло Лиляна Павлова да не получи вицепремиерско място, а министерство за европредседателство, Йончева каза: „Оставам с впечатлението, че се търсят места за конкретни хора”. Според нея има и доста странни предложения за министри. „Пример е Екатерина Захариева, предложена за външен министър, която няма абсолютно никакъв досег с дипломацията и то в момент, когато отношенията на Балканите са изключително деликатни и много напрегнати. Или предложението Цецка Цачева да бъде правосъден министър, която обяви края на съдебната реформа и каза също, че националният интерес е над отделните човешки права”, припомни Йончева и допълни, че ако един правосъден министър в Западна Европа каже подобна реплика, едва ли ще има повече политическо бъдеще.Елена Йончева определи като скандална фигура- Румен Порожанов, предложен за министър на земеделието и храните. Тя припомни, че той е бил Изпълнителен директор на Фонд „Земеделие” и е бил проверяван от ДАНС. През 2016 г, когато той е бил директор на фонда, след одит от ЕК, са били спрени милиони евро по европрограмите. „Около него има много въпроси, които нямат отговор”, коментира кандидатурата му Йончева.Тя коментира и отказа на БСП Деница Златева да остане на поста си и да продължи работата по подготовката на европредседателството. \"Преди изборите ГЕРБ обясняваше колко антиевропейска партия е Социалистическата партия. Днес искат Златева да отговаря за този процес. Очевидно става дума за едно много яко лицемерие\", допълни Йончева. По нейни думи правителството трябва да носи отговорността за това какво се случва в страната, предаде БНР.\"Трябва да е ясно, че четирима души носят отговорност за политическите процеси в България от тук нататък. Това са Бойко Борисов, Валери Симеонов, Волен Сидеров и Красимир Каракачанов\", допълни говорителят на ПГ на \"БСП за България\". Йончева е на мнение, че правителството най-вероятно ще просъществува до средата на 2018 г. Тя коментира и твърденията за групи за натиск върху БСП, които са настоявали за следизборна коалиция с ГЕРБ.\"Чувала съм от Нинова, че е имало натиск за широка коалиция и смятам, че позицията на партията е правилна. Това означава, че в парламента ще се търсят плаващи мнозинства\", допълни Йончева.", "date": "2017.05.04", "title": "Йончева: Новото правителство е на задкулисните договорки"}
{"url": "http://www.novinite.bg/articles/143050/Radev-Mandata-na-kabineta-zavisi-ot-upravlenskata-programa", "text": "Надявам се да има приемственост, особено в областта на председателството на Съвета на ЕС, сигурността, външната политика. Това коментира президентът Румен Радев на влизане в сградата на парламента, преди Народното събрание да гласува новия министър-председател, структурата и състава на Министерския съвет, предаде Дарик.Държавният глава изрази надежда пробивът, постигнат в кохезионната политика, да бъде включен като приоритет и използван по най-добрия начин от новото правителство. Радев се въздържа от оценка на новия кабинет, защото било още рано. Не сме видели управленската програма, обясни той и пожела успех на новото правителство. Според президента е рано да се съди дали кабинетът ще изкара четиригодишен мандат, защото, по думите му, това зависи от управленската програма, от начина на реализация на политиките, от приоритетите, които са поставени. Но има като че ли един стремеж на всяка цена да бъдат изкарани четири години, за мен това е важно, това гарантира стабилност, но това не е най-важният критерий, най-важният критерий е свършената работа, каза Румен Радев. Попитан дали вицепремиерът, отговарящ за българското председателство на ЕС в служебния кабинет, Деница Златева трябваше да приеме предложението и да остане в бъдещото правителство, президентът отговори: \"Според мен, държавнически погледнато - да, но това вече е лично нейно решение\".", "date": "2017.05.04", "title": "Радев: Мандата на кабинета зависи от управленската програма"}
{"url": "http://www.novinite.bg/articles/143061/Karadaja-Glasuvame-protiv-kabineta-ima-ne-malko-neizvestni", "text": "Ще гласуваме против предложения кабинет, на изборите имаше не малко неизвестни. Това каза от парламентарната трибуна лидерът на ДПС Мустафа Карадайъ преди гласуването на състава на кабинета „Борисов 3“. „Основният въпрос беше накъде след изборите, с голяма сила той стои и сега“, коментира той, пише Труд.„Въпросът трябва да се разглежда в контекста на интензивно променящата се обществено политическа обстановка в района“, обясни Мустафа Карадайъ. „Следвайки демокрацията, правата на гражданите и националната сигурност трябва да се фокусираме и в европейските проблеми“, допълни той. „Българските граждани очакват решителни мерки за справяне с бедността и демографската криза“, заяви лидерът на ДПС. „Възможно ли е изобщо да се постихне успех – нашият отговор е не“, коментира той.Карадайъ изрази колебание и за структурата на правителството, специално за коалицията с националистически партии, което не носи стабилност и реформи, от които България се нуждае. Между патриотизма и национализма има ценностна стена, смята Карадайъ. Той нарече идеологията на новия кабинет \"агресивен, лицемерен национализъм- те си смениха речника, за да влязат във властта и излъгаха българските граждани\", посочи Карадайъ, предаде БГНЕС.По негови думи евролидерите трябва да се запознаят с модела на настоящия вицепремиер - живи са спомените, пазят се стенограмите. Да сложиш националист да отговаря за демографската политика на този пост е цинизъм, поясни Карадайъ. И даде пример, че в ЕС няма националисти във властта: в България - може, в Европа - не, а ДПС ще напомня на ГЕРБ това, за този двоен стандарт при всяка възможност във всеки европейски формат.Според Карадайъ това правителство няма програма за управление. Той подчерта, че уникалният български етнически модел трябва да бъде осмислен и да бъде издигнат до национален идеал, без лъжи и демагогия и без фалшив патриотизъм. \"Ние проповядваме заедност и обединение, толерантност и мир, те могат да ни обединят и да създадат мнозинство на ценностна основа. Защо най-голямата политическа сила в НС трябваше да се коалира в тази сложна формула\", запита той.Всеки компромис, липсата на смелост и политическа воля, поддаването на „харесване” и моментни решения, знака на равенство между бежанци и емигранти ерозира демокрацията, самите политици и техните формации в дългосрочен аспект, посочи лидерът на ДПС. По негови думи народът мъдро трябва да прецени и осъди. \"Но кой ще плати за изгубеното време - най-голямата политическа сила сега, тя ще плати\", смята Карадайъ.Ние трябва да изберем стабилност вместо криза, национално отговорно поведение вместо популизъм и национализъм, призова той и добави, че сега това изглежда невъзможно. Заради недалновидна политика и липса на държавническо поведение този мандат ще бъде труден за ГЕРБ. Лошото е, че това ще бъде труден период за всички български граждани и за демокрацията в България.Без да наблягаме на библейската истина „Който сее вятър, жъне бури”, призовавам ви към повече разум и мъдрост, каза Карадайъ. Всеки отговорно трябва да носи своята служба в името на България, за положението на българските граждани, за мира вътре в страната, в ЕС и между съседите. ДПС ще осъжда всяка проява на разделение и омраза, на етническо и верско противопоставяне. Такъв модел на поведение може да бъде толериран, България трябва да бъде част от демократична Европа като алтернатива на авторитарния популизъм в световен мащаб - да спасим България, заключи Карадайъ.", "date": "2017.05.04", "title": "Карадайъ: Гласуваме против кабинета, има не малко неизвестни"}
{"url": "http://www.novinite.bg/articles/143064/Cvetanov-Nadyavam-se-che-polagame-nachaloto-na-dobro-badeshte-za-Balgariya", "text": "Отговорността е огромна, но съм сигурен в твърдата воля и решителност, с която Бойко Борисов ще работи за просперитета на България. Това каза председателят на ПГ на ГЕРБ Цветан Цветанов от парламентарната трибуна, който представи в НС кандидатурата на Борисов за мин.-председател, пише Труд.„Вярвам, че заедно с МС и парламентарната подкрепа, ще може да се постигне политическа и институционална стабилност, която е най-важна за страната ни“, заяви той. „Убеден съм, че с тази номинация и с възможността Бойко Борисов да състави кабинет ще даде възможност да се движим в единствения път за България- европейския“, обясни Цветан Цветанов и благодари на всички депутати, които ще подкрепят номинацията.„Пожелавам успех на Бойко Борисов и МС и се надява, че днес полагаме началото на добро бъдеще за България“, каза още той.", "date": "2017.05.04", "title": "Цветанов: Надявам се, че полагаме началото на добро бъдеще за България"}
{"url": "http://www.novinite.bg/articles/143068/Zaharieva-Shte-razchitam-na-hora-kato-Najdenov-v-noviya-ekip", "text": "Не съм оставила съдебната реформа. Това каза пред журналисти на влизане в сградата на парламента народният представител от ПГ на ГЕРБ и бъдещ вицепремиер и министър на външните работи Екатерина Захариева.„Ще разчитам на хора като Ради Найденов, който е един от най-добрите дипломати. Един министър трябва да има екип. Чувствам се подготвена. Има какво да уча, човек винаги има какво да учи“, коментира Захариева. Попитана защо е изоставила съдебната реформа, Захариева отговори с думите: „Напротив, предложението на премиера Борисов е да бъда вицепремиер, който ще отговаря за правосъдната реформа, така че не съм я оставила със сигурност“.", "date": "2017.05.04", "title": "Захариева: Ще разчитам на хора като Найденов в новия екип"}
{"url": "http://www.novinite.bg/articles/143052/Ninova-Glasuvame-protiv-pravitelstvoto-na-Borisov", "text": "БСП ще гласува против правителство, предложено от Бойко Борисов, поради 3 причини, каза лидерът на БСП Корнелия Нинова от парламентарната трибуна, пише Труд.  е сериозните различия по нашите идеи и програми за развитието на икономиката, борбата с бедността и борбата с престъпността. В наше лице ще имате реални алтернативи на управление, каза Нинова, предаде БГНЕС. причина, поради която няма да подкрепим предложеното правителството, е заради това, че приоритетите за управление, които определиха сега, са отказ от предизборните обещания. Това е правителство на подмяната на това, което обещахте.За причина Нинова посочи, че с коалиционното споразумение страната се обрича на несигурност. Лидерът на БСП подчерта, че партията подкрепя европейската перспектива. \"Поздравявам патриотите за промяната им в позициите - вън от ЕС до бъдещето на европейската и евроатлантическа интеграция\", допълни още Нинова. ", "date": "2017.05.04", "title": "Нинова: Гласуваме против правителството на Борисов"}
{"url": "http://www.novinite.bg/articles/143062/Oficialno-Borisov-e-otnovo-premier-na-Balgariya", "text": "\r\nДепутатите гласуваха  да е следващият премиер на България. Със 133 гласа в парламента \"за\", 100 \"против\" и нито един въздържал се, народните представители одобриха именно лидерът на  отново да оглави изпълнителната власт, информира . \r\nПри второто гласуване депутатите гласуваха за предложения от него състав на кабинета. Той пък беше подкрепен от 134 депутати, а \"против\" бяха 101. Предстоят гласуването за за персоналния състав на кабинета.\r\nВ речта си от трибуната първото, което лидерът на  обяви, бе, че няма да се откаже от магистралите, тъй като това било гаранция за развитието на регионите. Той представи приоритетите на правителството във всички сфери, като специално открои като безалтернативни евроатлантическата ориентация на страната, валутният борд (поне до влизането в еврозоната и банковия съюз) и либерализацията на енергийния пазар.\r\nВ пленарната зала са президентът Румен Радев, Негово Светейшество патриарх Неофит, служебният премиер Огнян Герджиков и министрите от служебния кабинет, официални лица, представители на различни държавни институции, представители на различните вероизповедания и дипломати.  \r\nПредседателят на Народното събрание Димитър Главчев прочете указа на президента Румен Радев, с който се предлага за  да бъде избран Бойко Методиев Борисов. Указът е издаден днес - 4 май, предаде Дарик.  \r\nПредседателят на Парламентарната група на  Цветан Цветанов представи кандидатурата на  за министър-председател. \r\n\"Отговорността е огромна, но съм сигурен в твърдата воля и решителност, с която  ще работи за просперитета на България\", заяви вторият в ГЕРБ. И допълни: \"Вярвам, че заедно с Министерския съвет и с парламентарната подкрепа, ще може да се постигне политическа и институционална стабилност, която е най-важна за страната ни\".\r\nИнфраструктура\r\n\"Нямаме основание да се откажем от изграждането на модерна инфраструктура. Това ще помогне за развитие на регионите и намаляване на регионалните различия\", заяви от трибуната Борисов преди депутатите да подложат на гласуване структурата на Министерския съвет.\r\nПравителството му поемало ангажимент за доизграждането на магистралите \"Хемус, \"Струма\", \"Калотина-София\", Южната дъга, разширението на метрото в София и др.\r\n\"Ангажираме се с увеличаване на инвестициите в образованието и увеличаването на бюджета за образование\", обясни Борисов . По думите му правителството предвижда и ежегоден ръст на средствата за наука.\r\n\"Подобряване на здравето на нацията е стратегически приоритет за управлението ни\", каза още лидерът на ГЕРБ. \"Започваме поетапна демонополизация на НЗОК и интегрирана информационна система\", допълни той. След това Борисов представи имената на номинираните за министри. \r\n\"Намираме се в исторически момент за света и за Европа. Политическата несигурност, религиозните противоречия налагат надмогване на партийния егоизъм – българските граждани се нуждаят от отговорно пред тях и пред бъдещето на страната управление\", подчерта Борисов.\r\nСоциална сфера\r\nБъдещият премиер заяви, че социалните помощи ще бъдат обвързани с обществено полезен труд, отговорно родителство и редовно посещаване на детските градини и училищата. Ще се работи и за възможности активните и предприемчивите да съвместяват кариерата със семейния живот.\r\nНоминираният за премиер анонсира \"решителна политика, насочена към ликвидиране на неграмотността и задължително образование със силата на всички държавни институции и инструменти. Родолюбието и образователната система ще бъдат основа на възпитанието и извисяването на българския дух, средства за формиране на чувство на солидарност в обществото и привързаност към родината”.\r\n\"На този фон ще се увеличават парите за образование и наука, а учителите трябва да получат двойни заплати в края на мандата. Здравната сфера ще види демонополизация на НЗОК и преодоляване на регионалните дисбаланси, обеща новият стар премиер.\r\nСигурност\r\nБорисов направи сериозна заявка за политиките в областта на сигурността. \"Ще предприеме всички мерки, за да гарантираме сигурността на българските граждани и да ограничим битовата престъпност чрез засилване на полицейското присъствие в малките населени места, спиране на нелегалната имиграция и защита на границите”, заяви той.\r\nЗа целта ще се работи за ускорено развитие на въоръжените сили, а страната ни ще участва в новата политика на ЕС за европейска отбрана. Ще бъдат по-ангажирани българските фирми и научни центрове.\r\nСъдебна реформа и нов антикорупционен закон\r\nНоминираният за премиер анонсира и продължаваща работа по съдебната реформа с нов антикорупционен закон и нов орган, който да го прилага, прехвърляне на корупционните дела в спецсъда. Ще има и промени в НПК с цел намаляване на формализма, а Борисов анонсира и \"нова наказателна политика и нов Наказателен кодекс”.\r\nАмбицията на новата власт е до края на следващата година да бъдат адресирани всички препоръки на Европейската комисия.\r\nИкономика и повишаване на благосъстоянието\r\nЦелта на България е влизане в единния банков съюз и еврозоната в момента, в който страната ни покрие критериите. До тогава валутният борд е \"безалтернативен и неприкосновен”, подчерта той.\r\nЩе бъдат предприети мерки с цел България да има балансиран бюджет до 2020 г.\r\n\"Енергийната сигурност е ключова за нашата икономика”, подчерта Борисов. И посочи, че тя ще дойде със собствен газов добив, интерконектори, газов хъб и либерализация на пазара за ток и газ, която е \"безалтернативна”.\r\nПравителството ще работи за привличане на инвеститори и намаляване на административната тежест. Целта е доходите да се повишат чрез растеж на икономиката.\r\nСпоред Борисов модернизацията ще доведе до БВП от 120 млн. лв. в края на мандата, минимална заплата от 650 лв. и средна заплата от 1500 лв. \"Дай Боже – и повече”, пожела си Борисов.\r\n", "date": "2017.05.04", "title": "Официално: Борисов е отново премиер на България"}
{"url": "http://www.novinite.bg/articles/143070/Noviyat-regionalen-ministar-I-az-ochakvah-Pavlova-da-e-titulyar", "text": "И аз очаквах Лиляна Павлова да оглави Министерството на регионалното развитие и благоустройството (МРРБ). Това заяви номинираният за титуляр на ведомството Николай Нанков, досегашен заместник-министър пред БТВ.Той обаче не пожела да разкрие защо се е стигнало именно до неговата номинация. „Премиерът е номинирал кандидатите, не е редно аз да коментирам”, каза Нанков.Той увери, че Павлова му е дала съвети за бъдещата работа, а той самият се надява приятелските им отношения да се запазят. „Министерството на Лиляна Павлова, свързано с подготовката на председателството на Съвета на ЕС, е не по-малко важно като ресор – то е изключително отговорно”, подчерта Нанков.По отношение на приоритетите в МРРБ той заяви, че санирането е задължително в дългосрочен план, но ще има промени в програмата, като поетапно ще започне да се въвежда съфинансиране от страна на собствениците. Сред останалите приоритети е балансираното развитие и намаляването на диспропорциите в районите в страната.", "date": "2017.05.04", "title": "Новият регионален министър: И аз очаквах Павлова да е титуляр"}
{"url": "http://www.novinite.bg/articles/143086/Angelkova-Vajno-e-Balgariya-da-bade-dobre-predstavena-na-predsedatelstvoto-na-ES", "text": "Вярвам, че летният туристически сезон ще бъде изключително успешен. Това каза министърът на туризма Николина Ангелкова, която прие поста от служебният министър Стела Балтова, пише Труд.„Радвам се, че отново се събираме в тази сграда. Благодаря на Стела Балтова, че води последователна политика по отношение на рекламата, така че именно да се постигнат тези резултати, както в областта на зимния туризъм, така и на тези, които очакваме през летния. Един от основните приоритети на моята работа е именно свързан с летния туристически сезон. Да видя какво е състоянието на плажовете, колко могат да се дадат под наем. Имаше доста съдебни процедури. Най-важното е да бъде осигурено безпроблемното протичане на летния сезон“, заяви Ангелкова.По думите й следващата седмица ще направи среща с бранша по отношение на дългосрочните цели, които са заложили. „Важно е какъв ще бъде и самият продукт, който се предлага. Заедно с премиера Бойко Борисов и вицепремиера Валери Симеонов ще обсъдим стъпките, така че Законът за трудовата мобилност и трудовата миграция да бъде приложен на практика. Важно е да продължим работата за това България да бъде представена добре по време на председателството на Съвета на ЕС“, допълни Ангелкова.Според нея това дава възможност да покажем всичко, което прави страната ни уникална. „Вярвам, че това, което е направено до момента, ние ще го продължим. Председателството ни дава възможност не само да се представим, но и да движим политиките“, каза още Николина Ангелкова.", "date": "2017.05.04", "title": "Ангелкова: Важно е България да бъде добре представена на председателството на ЕС"}
{"url": "http://www.novinite.bg/articles/143094/Galan-Poveche-ot-polovinata-balgari-smyatat-che-naprejenieto-v-Makedoniya-e-vajno-za-stranata-ni", "text": "Случващото се в Македония е много важно за България. Това отговарят 52% от запитаните в проучване, проведено от „Галъп интернешънъл”, предаде Нова телевизия. Малко над една трета не са дали еднозначен отговор, а само една десета смятат, че това, което се случва в югозападната ни съседка, не е важно за нас.Оказва се, че хората не са добре запознати с темата, но смятат, че е важна и буди тревога у тях. Освен това преобладава мисленето, че кризата в съседната държава ще се задълбочи. Във въпроса умишлено не е уточнено какво се има предвид под „това, което се случва в Македония“ - за да се измери едновременно чувствителността към текущите тревожни събития и общото отношение към тази близка за България страна.Освен това по-възрастните и по-образованите са по-добре запознати със събитията в Македония. Колкото повече житейски опит има отговорилият, толкова повече проявява интерес към събитията в Македония. Историческата близост между двете страни също оказва влияние върху нагласите. „Галъп интернешънъл“ наскоро провери и общото отношение на българските граждани към други страни. Македония се подреди в първата десетка на страните, които усещаме като близки - сред 42 държави. Когато бяха попитани кои страни чувстват най-далечни, българите отново показаха, че Македония не е сред тях.В ежемесечните изследвания на „Галъп интернешънъл“ обаче недоверието на българските граждани към съвременната република Македония е видимо – вероятно заради десетилетните политики на съзнателно раздалечаване на хората от двете страни на границата. Това означава, че у нас отношението към политическия елит на югозападната ни съседка е закономерно заредено по-скоро с недоверие, но отношението към самите хора на Македония и към страната като цяло е като към близки.Доказателство за последното беше експерименталният въпрос, който зададохме през 2015 г., в тогавашния пик на политическата криза в съседната страна. Тогава беше актуална темата за евентуални бежанци от Македония, Украйна и т.н. Данните ясно показаха, че у нас хората от Македония не се възприемат като проблем. 67% отхвърлиха твърдението, че бежанци от Македония са проблем за заплаха за националната ни сигурност.", "date": "2017.05.04", "title": "Галън: Повече от половината българи смятат, че напрежението в Македония е важно за страната ни"}
{"url": "http://www.novinite.bg/articles/143095/Moskovski-Osnovnata-ni-zadacha-e-da-uskorim-rabotata-po-upravlenskata-programa", "text": "Основната ни задача е да ускорим работата по изпълнението на приоритетите в управленската програма. Това заяви министърът на транспорта, информационните технологии и съобщенията Ивайло Московски по време на церемонията по предаване на управлението на МТИТС, съобщиха от пресцентъра на Министерството, предаде БНТ.Той каза още, че е имал възможност да се убеди в професионализма на експертите в министерството и ще разчита на тяхната зрялост и опит при реализирането на политиките в транспорта, информационните технологии и съобщенията, както и при решаването на трудни задачи.От своя страна министър Христо Алексиев заяви, че е доволен от свършеното през последните месеци и благодари на своя екип, както и на всички служители в министерството за добрата работа. Той пожела успех на Ивайло Московски в третия му мандат като министър на транспорта, информационните технологии и съобщенията.", "date": "2017.05.04", "title": "Московски: Основната ни задача е да ускорим работата по управленската програма"}
{"url": "http://www.novinite.bg/articles/143096/Noviyat-zdraven-ministar-obeshta-korekcii-no-ne-utochni-kade", "text": "\"Тук съм, за да дам всичко от себе си за реализацията на политическата програма\". Това каза пред журналисти новият министър на здравеопазването Николай Петров след едночасов разговор с досегашния министър в служебния кабинет Илко Семерджиев, предаде БНТ.На въпрос кой успя да го убеди да стане министър на здравеопазването, Петров отговори, че е бил поканен от премиера Бойко Борисов. Той подчерта, че всичко добро, което досегашният екип е направил, ще бъде прието като добре дошло, ще бъде надградено и ако се налага, ще се нанасят корекции, но не уточни конкретно къде и какво би трябвало да се коригира.Илко Семерджиев пожела успех на новия министър Николай Петров. За здравеопазването нямат значение цвят и пол, ние се грижим за хората, каза Семерджиев.", "date": "2017.05.04", "title": "Новият здравен министър обеща корекции, но не уточни къде"}
{"url": "http://www.novinite.bg/articles/143074/Borisov-Izvinyavam-se-na-kolegite-ot-BSP-che-gi-pobedih", "text": "Истински се извинявам на колегите от БСП, че съм ги победил и единствената дума, която нямат право да казват е, че се борим за власт. Това каза Бойко Борисов в Народното събрание, след като депутатите гласуваха новия кабинет, пише Труд.", "date": "2017.05.04", "title": "Борисов: Извинявам се на колегите от БСП, че ги победих"}
{"url": "http://www.novinite.bg/articles/143049/Kakvo-shte-svarshi-Bojko-Borisov-v-noviya-mandat", "text": "„ГЕРБ и Обединените патриоти поемаме отговорността за управление на България през следващите четири години. Намираме се в исторически момента за света и Европа – политическата несигурност, икономически проблеми, религиозни противоречия, нестабилността в региона. Това налага надмогване на партийния егоизъм и посветеност на интересите на българските граждани и националните приоритети”, заяви от трибуната на парламента Бойко Борисов, съобщи Нова телевизия.„В името на българските граждани ГЕРБ и коалиция Обединени патриоти преодоляхме различията си, вижданията си по много въпроси и постигнахме съгласие по основните приоритети в работата на съвместното ни правителство. Продължаваме по пътя на евроатлантическата интеграция на страната и ще работим за реформиране на ЕС в името на неговото успешно развитие и разширяване”, каза още Борисов.„Ще предприемем всички мерки, за да гарантираме сигурността на българските граждани и да ограничим битовата престъпност чрез засилено полицейско присъствие в населението места на страната. Ограничаване на нелегалните мигранти и защита на националните ни граници, които са наш основен приоритет. Ще провеждаме политики и ще налагаме мерки за увеличаване доходите на гражданите чрез заетост и по-голяма производителност на труда. Модернизацията на страната и ускоряването на растежа ще осигурят БВП от 120 милиарда лева в рамките на мандата”, обеща бъдещият премиер. Той гарантира минимална работна заплата от 650 лева и средна работна заплата от 1500 лева.„Ще създаваме по-гъвкави възможности за заетост и допълнителна квалификация на работещите, като улесним активните и предприемчиви с мерки за по-добро съвместяване на кариерата, семейния живот. Ще подкрепим както растежа на икономиката, така и решаването на демографските проблеми на страната. Социалните помощи ще се обвържат със заетост. Всички в трудоспособна възраст, които получават помощи, трябва да се включат в заетост”, каза Борисов.Увеличаването на минималната пенсия ще се осъществи от 1 юли 2017 г., а минималната пенсия за осигурителен стаж и възраст ще нарасне от 1 октомври 2017 г. Заедно с това ще се преизчислят и всички пенсии, отпуснати през 2010 г. със средния осигурителен доход за 2009-а.„Ще въведем по-тясно обвързване на социалните помощи с полагането на общественополезен труд, отговорното родителство и редовното посещаване от децата на детските градини и училищата. Ще приложим и система за мерки за преодоляване на негативните демографски тенденции”, зарече се Бойко Борисов.Кабинетът ще работи и активно за ограничаването на контрабандата и ще предприеме решителни мерки за борба със сивата икономика. Важен приоритет е устойчиво нарастване на доходите, което може да стане само с ръст в икономиката.„Поставяме образованието като стратегически приоритет за нашето правителство. То ще осъществи решителна политика, насочена към ликвидиране не неграмотността и задължително образование. Родолюбието и образователната система ще бъде основа на възпитание и извисяване на българския дух, средство за формиране на чувство за солидарност в обществото и привързаност на родината. Ангажираме се увеличаване на инвестициите в образованието и гарантиран ръст на бюджета. Учителското възнаграждение ще се увеличи двойно до края на мандата”, заяви Борисов.", "date": "2017.05.04", "title": "Какво ще свърши Бойко Борисов в новия мандат?"}
{"url": "http://www.novinite.bg/articles/143058/Uskoryavane-na-biznes-aktivnostta-v-chastniya-sektor-na-evrozonata-do-blizo-6-godishen-vrah-prez-april", "text": "Бизнес активността в частния сектор на еврозоната се ускори до близо 6-годишен връх през април благодарение на по-силния икономически подем в Италия и Испания и при лекото забавяне на все още солидния растеж на активността в Германия и Франция, показват окончателните резултати на Markit, предаде БНР.Индексът PMI, измерващ общата бизнес активност, нарасна до 56,8 пункта през април, от 56,4 пункта месец по-рано и малко над предварителния индекс на ниво от 56,7 пункта. Това представлява най-високото ниво на индекса от април 2011 г. насам и неговото стабилно задържане в нива на експанзия за 46-ти пореден месец (индекс над важното ниво от 50 пункта).PMI, измерващ само активността в сферата на услугите, също нарасна малко по-силно от очакваното до 56,4 пункта от 56,0 пункта през март при предварителен индекс на ниво от 56,2 пункта. Растежът на новия бизнес в сектора на услугите остава солиден, въпреки да бележи слабо забавяне през последните три месеца, докато разкриването на работни места през април е едно от най-добрите през последните девет години. Ценовият индекс на входа на предприятията в сферата на услугите пък достигна тримесечно дъно, но въпреки това се отчита по-нататъшен възходящ ценови натиск на техния изход.По-рано тази седмица анализаторите отчетоха добро нарастване на промишления PMI индекс през април до 72-месечен връх от 56,7 пункта спрямо 56,2 пункта месец по-рано. Главният бизнес икономист Крис Уилямс отбеляза, че солидните PMI индекси са предпоставка за ниво на растеж на БВП в еврозоната от 0,7 на сто на тримесечна база. \"Данните от проучването обрисуват икономика, която нараства с обнадеждаващо здраво темпо и предполагат, че рисковете за икономическите перспективи вече не са в низходяща посока, а са по-скоро балансирани\", коментира Уилямс.Според главния анализатор окуражителната картина, обрисувана от официалните данни, вероятно ще помогне на мнозина икономисти да повишават очакванията си за растежа на икономиката на еврозоната през 2017-та и също така без съмнение ще засили спекулациите, че риториката на ЕЦБ ще стане по-агресивна по отношение на водената от нея все още прекалено стимулираща парична и лихвена политика.Агенцията оповести и окончателните резултати от аналогичните проучваниоя за четирите най-големи икономики в еврозоната. Експанзията на общата бизнес активност в Германия се забави леко до 56,7 пункта от многогодишния връх от 57,1 пункта, достигнат през март, но над предварителения индекс на ниво от 56,3 пункта. В същото време PMI индексът в сферата на услугите се понижи през април до 55,4 пункта от 55,6 месец по-рано. Но това е добра възходяща ревизия спрямо предварителния индекс на ниво от 54,7 пункта.Френският общ PMI индекс на бизнес активността също отстъпва от 70-месечния връх през март от 56,8 пункта до 56,6 пункта при предварителните проучвания, отчитащи солиден негов ръст до 57,4 пункта през април, докато индексът в сферата на услугите се понижи до 56,7 пункта от 57,5 месец по-рано и под предварителния индекс от 57,7 пункта.PMI индексът, измерващ бизнес активността в сектора на услугите в Италия, нарастна изненадващо силно през април до 56,2 пункта от 52,0 месец по-рано, а аналогичният испански индекс се повиши до най-високото си ниво от август 2015-та до 57,8 пункта от 57,4 месец по-рано. ", "date": "2017.05.04", "title": "Ускоряване на бизнес активността в частния сектор на еврозоната до близо 6-годишен връх през април"}
{"url": "http://www.novinite.bg/articles/143076/Soliden-rast-v-prodajbite-na-drebno-u-nas-za-treti-poreden-mesec", "text": "Продажбите на дребно в 28-те страни членки на ЕС се свиха слабо през март, но в същото врем отбелязаха солиден растеж в България за трети пореден месец от началото на годината, показват данните на Евростат, предаде БНР.За разлика от аналогичните данни в рамките на еврозоната, търговията на дребно в ЕС се сви през март с 0,2 на сто спрямо февруари, когато продажбите на дребно нараснаха с цели 0,7%, отчитайки по този начин първо влошаване от началото на годината. Намаляването се дължи в най-голяма степен на спад с 0,4 на сто при продажбите на автомобилни горива и понижение с 0,3% при тези на нехранителни стоки, докато продажбите на храни, напитки и тютюневи изделия нарастват с 0,1 на сто.Но на годишна база растежът при продажбите на дребно се ускори до 2,5 на сто през март, от 2,4% месец по-рано. Най-солидно повишение при търговията на дребно на месечна база бе регистрирано в Унгария - скок от 1,8 на сто, следвана от Естония (с 1,6%) и Люксембург (с 1,5 на сто). Най-силно понижение при продажбите на дребно беше отчетено в Португалия - спад с 2,3 на сто, Словениея - с 2,2%, Великобритания - 2,2% и Финландия - 2,1%.Днешните по-слаби данни изглеждат в синхрон с експресната оценка на Евростат, показваща известно забавяне на евроикономическия растеж в началото на годината до 0,4 на сто спрямо последното тримесечие на 2016-та, когато БВП на ЕС нарасна с 0,6 на сто. За разлика от негативните осреднени европейски данни, европейската статистика отчита здрав растеж при продажбите на дребно през март в България за втори пореден месец и тяхното трайно повишение от началото на настоящата година.По данни на Евростат продажбите на дребно в нашата страна се повишиха с цели 0,8 на сто през март, спрямо месец по рано - ръст от 0,8%, и след като през януари беше отчетен растеж от 0,4 на сто. С изключение на отчетената през декември 2016 г. стагнация, продажбите на дребно в България бележат непрекъснат растеж от август 2015-та насам, когато те се свиха за последно на месечна база с 0,2 на сто.В същото време растежът на продажбите на дребно у нас се ускори до 5,9% на годишна база през март, от 3,8 на сто месец по-рано, отбелязвайки устойчиво повишение за четиринадесети пореден месец и най-солидно темпо на растеж от юни 2016-та, когато те нараснаха с 6,3 на сто. Само шест от останалите 28 страни членки на ЕС регистрират по-солиден ръст при търговията на дребно през третия месец на настоящата 2017 г.", "date": "2017.05.04", "title": "Солиден ръст в продажбите на дребно у нас за трети пореден месец"}
{"url": "http://www.novinite.bg/articles/143105/Goranov-Pokazahme-che-mojem-da-otstoyavame-finansovata-stabilnost-na-darjavata", "text": "„При нас не е класическото приемане – предаване на този пост, тъй като ние от години сме екип със служебния министър Ананиев. Това заяви министърът на финансите Владислав Горанов по време на церемонията по предаване на поста в МФ, предаде БНТ.\r\n\r\n\r\n\r\n\r\n\r\n\r\n\r\n \r\n", "date": "2017.05.04", "title": "Горанов: Показахме, че можем да отстояваме финансовата стабилност на държавата"}
{"url": "http://www.novinite.bg/articles/143083/Karakachanov-Poemam-posta-v-riskovo-vreme-s-mnogo-konflikti-okolo-nas", "text": "Официална церемония по предаване и приемане на длъжността „министър на отбраната“ се състоя в зала „Тържествена” на военното министерство. На нея служебният вицепремиер и министър на отбраната в служебното правителство Стефан Янев предаде длъжността на встъпващия в длъжност Красимир Каракачанов, който ще заема длъжността заместник министър-председател по обществения ред и сигурността и министър на отбраната в кабинета „Борисов 3”, пише Труд.При сдаването на поста служебният министър Стефан Янев заяви: „Наред с основните задачи на служебния кабинет да проведе парламентарните избори и да подготви председателството на Република България на Съвета на ЕС в началото на следващата година, за нас основните задачи са били и ще бъдат – ежедневният процес подготовка на въоръжените сили. Тяхното изграждане така, че да бъдат в състояние да изпълняват конституционните си задължения”.От своя страна новият военен министър Красимир Каракачанов посочи, че поема отговорността, в качеството на министър на отбраната, в рисково за България време. „С много конфликти около нас. Конфликти в точки, от които могат да произведат напрежение, не само в България, но и в целия регион”, заяви Каракачанов и даде за пример кризата в Украйна, войната в Сирия, цялата ситуация в Близкия изток и др.„Аз съм абсолютно наясно, че в това време Българската армия трябва да е в състояние да изпълни своя конституционен дълг – защитата на Отечеството, териториалната цялост и суверенитета на България”, допълни още той. Каракачанов пое ангажимент да работи за това всички млади българи, които служат в Българската армия, да го правят с гордост и чест. „Българският офицер да има и за в бъдеще уважението, което е имал в българското общество. Надявам се, че с общи усилия ще успеем да го направим”, допълни още новият министър на отбраната.По стара традиция при предаването на длъжността новият военен министър получи като подарък икона на Св. Георги, който е патрон и пазител на военнослужещите.", "date": "2017.05.04", "title": "Каракачанов: Поемам поста в рисково време, с много конфликти около нас"}
{"url": "http://www.novinite.bg/articles/143089/Noviyat-regionalen-ministar-smenya-na-shefovete-na-API", "text": "Най-вероятно утре ще бъдат готови имената в новото ръководство на Пътната агенция. Това каза пред журналисти Николай Нанков, който поема длъжността на министър на регионалното развитие и благоустройството в кабинета „Борисов 3“, след официалната церемония, на която служебният регионален министър Спас Попниколов му предаде поста, предаде агенция „Фокус“. На въпрос дали предстои смяна на ръководството на Агенция „Пътна инфраструктура“ министър Нанков отговори, че това влиза в плановете му.По думите му това ще бъде съгласувано с премиера, но вече има имена на членове на управителния съвет, които се обсъждат. „Нека да мине днешният ден. В утрешния ден ще говорим конкретно за имена. Факт е, че в Пътната агенция има изключително много неща, които трябва да свършим и забавени такива“, коментира той и допълни, че утре най-вероятно ще станат ясни и заместник-министрите във ведомството. „Водим разговори с коалиционните партньори, с ръководството за евентуалните заместници, обсъждат се имена, но изчакайте още 1 ден“, отбеляза той, като уточни, че те ще бъдат експерти и хора от бранша, доказали се в Европа и национално ниво. „Ще създадем един отличен екип в министерството, с глобалната цел да продължим със същите темпове да развиваме инфраструктурата на страната“, заяви министър Нанков.По думите му приоритетна остава и програмата за санирането. „Продължаваме програмата, ще видим какво са направили колегите за тези три месеца. Доста бяхме критикувани по темата, доста предложения имаше. Моето лично мнение е, че програмата би трябвало да бъде оптимизирана “, заяви министър Нанков. \"Няма да бъде ревизьори, ще се запознаем какво наследяваме\", каза още той.", "date": "2017.05.04", "title": "Новият регионален министър сменя на шефовете на АПИ"}
{"url": "http://www.novinite.bg/articles/143046/Simeonov-Poemame-otgovornostta-nyama-da-ima-prehvarlyane-na-topkata", "text": "Ще носим политическа отговорност за хората, които сме предложили. Това е обявено, записано в нашето споразумение, че ние можем и имаме правото да предлагаме хора, които не са политически ангажирани. Това заяви пред журналисти в парламента номинираният за вицепремиер Валери Симеонов, пише Труд.Той каза още, че лично е поискал да отговаря за борбата с демографската криза. \"Заложили сме си сериозни цели, затова пожелах да отговарям за икономиката и демографията. Поемаме отговорността изцяло върху себе си, няма да има прехвърляне на топката, както в предишни управления. Ще отговаряме за цялостното поведение на правителство\", каза Валери Симеонов и допълни, че има желание за цял 4-годишен мандат.На въпрос какви ще бъдат приоритети му в изпълнителната власт, Валери Симеонов отговори: „Програмата. Четете програмата”. Симеонов не коментира кой ще поеме ръководството на парламентарната група на „Обединени патриоти”, след като двама от съпредседателите – той и Красимир Каракачанов, влязат в изпълнителната власт.„В България, в Народното събрание, ръководители дал Господ”, заяви Симеонов. Нашите министри са трима – Красимир Каракачанов, Нено Димов и Емил Караниколов. До последно в обществената телевизия и Румен Порожанов се представяше за наше предложение, но той е предложение на ГЕРБ.", "date": "2017.05.04", "title": "Симеонов: Поемаме отговорността, няма да има прехвърляне на топката"}
{"url": "http://www.novinite.bg/articles/143103/Karanikolov-shte-namalyava-bordovete-po-predlojenie-na-Ataka", "text": "Новият министър на икономиката Емил Караниколов заяви, че към момента не възнамерява да прави смени в бордовете на държавните дружества, освен ако някъде няма пълно неизпълнение. \"Нещо друго - мисля да намаля бордовете, а и това е предложение на \"Атака\", а не да се правят смени\", заяви министър Караниколов на церемония по предаването на поста, предаде БНТ.Сред задачите на ведомството новият министър посочи намаляването на административната тежест за бизнеса, като за целта заедно с деловите среди ще се направи анализ на административните пречки.", "date": "2017.05.04", "title": "Караниколов ще намалява бордовете по предложение на \"Атака\""}
{"url": "http://www.novinite.bg/articles/143098/Ryazak-spad-na-bezraboticata-v-SASht-do-44-godishno-dano", "text": "Броят на американците, попълнили молби за помощ при безработица, се понижи рязко през последната седмица обратно към едно от най-ниските нива от 70-те години на миналия век насам. Това е пореден сигнал за продължаващо засилване на пазара на труда в САЩ, предаде БНР.Заявките за социални помощи при безработица за седмицата до 29 април се понижиха с цели 19 000 до 238 000 при средна прогноза на финансовите пазари за тяхното по-скромно понижение до 245 000. Такива са официалните данни на Департамента по труда. По този начин молбите за помощи при безработица отново доближават тяхното 44-годишно дъно от 227 000, достигнато през седмицата до 25-ти февруари (най-ниско ниво от март 1973 г.).В същото време заявките остават под важното ниво от 300 000 за 113-та поредна седмица, като това представлява най-продължителен период на ниски заявки за социални помощи от началото на 70-те години на миналия век, когато обаче населението и работната сила в САЩ бяха далеч по-малки по размер.На четириседмична осреднена база молбите за помощи при безработица за седмицата до 29-ти април отбелязаха символично повишение със 750 до 243 000 броя, след като девет седмици по-рано те паднаха до 234 250 (най-ниско ниво от април 1973-та).Продължаващите молби за помощи при безработица за седмицата до 22-ри април пък се понижават с 23 000 до 17-годишно дъно от малко над 1,96 млн. (най-ниското ниво от април 2000 г. насам). Така продължаващите молби за помощи при безработица остават за трета поредна седмица под важната бариера от 2,0 млн. броя - нещо, което не се е случвало от май 2000-та насам, когато се сложи край на продължителния икономически бум по време на ерата на президента Клинтън, дължащ се най-вече на разцвета на интернет бизнеса.Данните продължават да потвърждават, че трудовия пазар на САЩ остава на солидна основа, което ще бъде потвърдено от утрешния важен доклад на Департамента по труда за месец април. Средните очаквания на финансовите пазари са за нарастване на новите работни места през същия месец с около 185 000 след значително скромния растеж с 98 000 през март и слабо повишаване на нивото на безработица до 4,6 на сто от многогодишното дъно (4,5%), достигнато месец по-рано - най-ниско ниво от май 2007 г. насам от 4,5 на сто.", "date": "2017.05.04", "title": "Рязък спад на безработицата в САЩ до 44-годишно дъно"}
