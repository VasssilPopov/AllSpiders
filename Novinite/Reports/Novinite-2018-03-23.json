{"url": "http://www.novinite.bg/articles/157963/Spored-proverkite-na-NAP-vseki-deseti-targovec-e-narushitel", "text": "Статистиката на проверките на НАП показва, че всеки десети търговец е нарушител.Колкото се увеличават проверките, толкова повече нарушения се откриват, каза по време на парламентарния контрол министърът на финансите Владислав Горанов. Той отговори на въпрос на народния представител Радослав Стойчев относно проверки на НАП. От 2 януари до 15 март НАП е направила 3544 проверки в търговски обекти и хотели в зимните курорти. Сред тях са 290 наблюдения на обекти с продължителност от 2 до 8 часа и 135 съвместни проверки с МВР. При тях са установени 373 нарушения на данъчно законодателство - най-вече разлика в касовата наличност, неиздаване на касов бон и липса на фискално устройство. След тези проверки са запечатани 236 обекта. Информация за глобите и санкциите още не може да се даде, защото има административни процедури, каза Горанов. Запечатването на обектите и качването им в регистър дава резултати и се надявам скоро да докладваме нарушения под 10%, допълни финансовият министър.", "date": "2018.03.23", "title": "Според проверките на НАП всеки десети търговец е нарушител"}
{"url": "http://www.novinite.bg/articles/157959/Predlagat-jestoviyat-ezik-da-stane-izbiraem-predmet", "text": "Жестовият език трябва да се признае като официален език в България и да се въведе като задължителен или избираем предмет в общообразователните училища. За тази промяна призова преподавателят от Софийски университет \"Св. Климент Охридски\" проф. Цанка Попзлатева на брифинг в просветното министерство. На него бе представен първият Речник на жестовия език.По думите на Попзлатева жестовият език се състои от над 5600 символи и знаци, които се групират в три сегмента, наречени още кереми. Първият сегмент е формата на ръката, следван от местоположението на тялото и характеристиката на самото движение.\"Жестовете се възприемат като подобие на дактителната азбука\" обясни тя и допълни, че жестовият знак е изграден на системен принцип, който образува информацията от лявото полукълбо на мозъка.Грета Ганчева, директор на \"Приобщаващо образование\" към МОН, добави, че конфигурациите на ръката трябва да бъдат групирани в 22 семейства, които включват 22 основни форми за ръката и 37 техни разновидности за общуване.\"Ще изпратим план до Всеобщата конвенция на ООН за правата на човека, с която да се легализира и установи жестовият език като официален\", каза още Ганчева.Тя отправи призив и към всички ръководители на администрации и неправителствени организации да назначават глухи хора на работа, които да обслужват и подкрепят нуждите на други хора със сродни заболявания.Цветен Кунчев, председател на фондацията \"Глухи без граници\" от своя страна заяви, че жестовият език трябва да стане равен с всички останали езици на територията на Европа.", "date": "2018.03.23", "title": "Предлагат жестовият език да стане избираем предмет"}
{"url": "http://www.novinite.bg/articles/157945/Zapochva-pochistvaneto-na-malkite-ulici-v-stolicata", "text": "В София сенгопочистващата техника вече влиза в по-малките улички.След вчерашния снеговалеж обстановката в столицата се нормализира.В София сенгопочистващата техника вече влиза в по-малките улички.След вчерашния снеговалеж обстановката в столицата се нормализира.", "date": "2018.03.23", "title": "Започва почистването на малките улици в столицата"}
{"url": "http://www.novinite.bg/articles/157960/Slujitelite-na-zatvorite-spirat-protestite-si", "text": "Синдикатът на служителите в затворите в България ще прекратява протеста си. Това беше решено на извънредно заседание на УС в Пловдив. Събранието беше свикано извънредно 72 часа след ангажимента на правителството за отпускане на допълнителни средства за изпълнение на поставените от синдиката искания. Припомняме, че на 20 март по време на среща между представители на синдиката и премиера Бойко Борисов бе решено, че ще бъдат отпуснати 15 милиона лева за изравняване на заплатите на служителите на ГД „Изпълнение на наказанията“ и ГД „Охрана“ с тези на на останалите ведомства в сектора за сигурност. Синдикатът на служителите в затворите в България днес е разглеждал и възможностите за разпределение на отпуснатите средства, при които ще се гарантира справедливо увеличение за отделните направления на дейност в двете дирекции и как тези 15 милиона лева да са достатъчни за изравняване на заплатите със съответните категории в МВР, каквото е основното искане на синдиката от няколко години насам.", "date": "2018.03.23", "title": "Служителите на затворите спират протестите си"}
{"url": "http://www.novinite.bg/articles/157962/Intenziven-trafik-na-granicata-s-Turciya", "text": "На българо-турската граница трафикът е интензивен на ГКПП Капитан Андреево и на ГКПП Лесово за товарни автомобили на изход. Това сочи информация от ГДГП за трафика на българските гранични контролно-пропускателни пунктове към 14 часа. На българо-сръбската граница трафикът е нормален на всички гранични контролно-пропускателни пунктове. На българо-македонската граница трафикът е нормален на всички гранични контролно-пропускателни пунктове. На българо-гръцката граница трафикът е нормален на всички гранични контролно-пропускателни пунктове. На българо-румънската граница трафикът е интензивен на ГКПП Русе за товарни автомобили на вход и на изход.", "date": "2018.03.23", "title": "Интензивен трафик на границата с Турция"}
{"url": "http://www.novinite.bg/articles/157967/Veche-ima-dostap-do-vsichki-selishta-v-Obshtina-Vidin", "text": "До всички селища, които бяха блокирани в снежен капан от обилния снеговалеж и силния вятър в община Видин, вече е осигурен достъп. Това съобщиха преди минути от общинската управа. Няма бедстващи хора в селищата на общината. Участъците до селата Гомотарци, Гайтанци, Въртоп, където има снегонавявания, трябва да бъдат разширени. В селата Покрайна, Дунавци, Търняне, Синаговци, Гайтанци, Слана бара, Генерал Мариново и Пешаково продължава почистването. За с.Войница, където снежната покривка достигна над 30 см, има уверение от снегопочистващата фирма, че до 22.00 ч. положението ще бъде овладяно. Проблемен участък е разклонът за Майор Узуново на републиканския път от с. Иново към с. Гъмзово и там разширяването на проходимостта на пътното платно там продължава.  Фирмата, която се грижи за снегопочистването в селата Слана бара, Генерал Мариново и Пешаково е ангажирала допълнително три снегорина. За град Видин също са се включили в работата допълнително три фадроми. Продължава почистването на улици, квартали и пешеходни зони. Кметът на община Видин Огнян Ценков обобщи, че най-сериозният проблем остава подаването на електрозахранване за помпената станция за питейна вода в с.Сланотрън, както и на канална помпена станция в землището на с. Антимово. Той обяви, че насрочва следващото заседание на щаба за 17.00 ч. и очакванията му дотогава са голяма част от съществуващите проблеми да бъдат отстранени. Бедственото положение в община Видин остава в сила.  До всички селища, които бяха блокирани в снежен капан от обилния снеговалеж и силния вятър в община Видин, вече е осигурен достъп. Това съобщиха преди минути от общинската управа.Няма бедстващи хора в селищата на общината. Участъците до селата Гомотарци, Гайтанци, Въртоп, където има снегонавявания, трябва да бъдат разширени. В селата Покрайна, Дунавци, Търняне, Синаговци, Гайтанци, Слана бара, Генерал Мариново и Пешаково продължава почистването.За с.Войница, където снежната покривка достигна над 30 см, има уверение от снегопочистващата фирма, че до 22.00 ч. положението ще бъде овладяно. Проблемен участък е разклонът за Майор Узуново на републиканския път от с. Иново към с. Гъмзово и там разширяването на проходимостта на пътното платно там продължава. Фирмата, която се грижи за снегопочистването в селата Слана бара, Генерал Мариново и Пешаково е ангажирала допълнително три снегорина. За град Видин също са се включили в работата допълнително три фадроми. Продължава почистването на улици, квартали и пешеходни зони.Кметът на община Видин Огнян Ценков обобщи, че най-сериозният проблем остава подаването на електрозахранване за помпената станция за питейна вода в с.Сланотрън, както и на канална помпена станция в землището на с. Антимово.Той обяви, че насрочва следващото заседание на щаба за 17.00 ч. и очакванията му дотогава са голяма част от съществуващите проблеми да бъдат отстранени. Бедственото положение в община Видин остава в сила.До всички селища, които бяха блокирани в снежен капан от обилния снеговалеж и силния вятър в община Видин, вече е осигурен достъп. Това съобщиха преди минути от общинската управа.Няма бедстващи хора в селищата на общината. Участъците до селата Гомотарци, Гайтанци, Въртоп, където има снегонавявания, трябва да бъдат разширени. В селата Покрайна, Дунавци, Търняне, Синаговци, Гайтанци, Слана бара, Генерал Мариново и Пешаково продължава почистването.За с.Войница, където снежната покривка достигна над 30 см, има уверение от снегопочистващата фирма, че до 22.00 ч. положението ще бъде овладяно. Проблемен участък е разклонът за Майор Узуново на републиканския път от с. Иново към с. Гъмзово и там разширяването на проходимостта на пътното платно там продължава. Фирмата, която се грижи за снегопочистването в селата Слана бара, Генерал Мариново и Пешаково е ангажирала допълнително три снегорина. За град Видин също са се включили в работата допълнително три фадроми. Продължава почистването на улици, квартали и пешеходни зони.Кметът на община Видин Огнян Ценков обобщи, че най-сериозният проблем остава подаването на електрозахранване за помпената станция за питейна вода в с.Сланотрън, както и на канална помпена станция в землището на с. Антимово.Той обяви, че насрочва следващото заседание на щаба за 17.00 ч. и очакванията му дотогава са голяма част от съществуващите проблеми да бъдат отстранени. Бедственото положение в община Видин остава в сила.До всички селища, които бяха блокирани в снежен капан от обилния снеговалеж и силния вятър в община Видин, вече е осигурен достъп. Това съобщиха преди минути от общинската управа.Няма бедстващи хора в селищата на общината. Участъците до селата Гомотарци, Гайтанци, Въртоп, където има снегонавявания, трябва да бъдат разширени. В селата Покрайна, Дунавци, Търняне, Синаговци, Гайтанци, Слана бара, Генерал Мариново и Пешаково продължава почистването.За с.Войница, където снежната покривка достигна над 30 см, има уверение от снегопочистващата фирма, че до 22.00 ч. положението ще бъде овладяно. Проблемен участък е разклонът за Майор Узуново на републиканския път от с. Иново към с. Гъмзово и там разширяването на проходимостта на пътното платно там продължава. Фирмата, която се грижи за снегопочистването в селата Слана бара, Генерал Мариново и Пешаково е ангажирала допълнително три снегорина. За град Видин също са се включили в работата допълнително три фадроми. Продължава почистването на улици, квартали и пешеходни зони.Кметът на община Видин Огнян Ценков обобщи, че най-сериозният проблем остава подаването на електрозахранване за помпената станция за питейна вода в с.Сланотрън, както и на канална помпена станция в землището на с. Антимово.Той обяви, че насрочва следващото заседание на щаба за 17.00 ч. и очакванията му дотогава са голяма част от съществуващите проблеми да бъдат отстранени. Бедственото положение в община Видин остава в сила.", "date": "2018.03.23", "title": "Вече има достъп до всички селища в Община Видин"}
{"url": "http://www.novinite.bg/articles/157956/BDJ-udaljava-sroka-na-porachkata-za-remont-na-lokomotivi", "text": "БДЖ удължава срока за получаване на оферти в процедурата заремонт на локомотиви, определена от две компании като нагласена.Управителят на „БДЖ - Пътнически превози” Пламен Пешаров заяви пред журналисти, че се дава възможност на повече фирми, които имат интерес, да участват. В процедурата могат да се включват както български, така и фирми от целия Европейски съюз, добави Пешаров. По думите му ремонтът на локомотиви е комплексна услуга и на външен изпълнител се възлага само онази част, която не може да се извърши от служители на дружеството. Това са специфични дейности, свързани например с електрониката на тяговия подвижен състав, софтуера и настройките, уточни Пешаров.Напълно недопустимо е процедура със състезателен характер да бъде определяна като нагласена, след като всички условия са публични и достъпни за имащите интерес да участват компании, изтъкна той. За нагласена обществена поръчка в БДЖ алармираха дружествата„Експрес Сервиз“ и „БДЖ-Кончар“. Те посочиха, че изискванията на процедура за ремонт на локомотиви са в полза на компанията „ЖП Тракция“. Според тях е заложено изискване ремонтираните машини да се приемат и предават в София, а крайният срок за извършване на технологичен преглед е 8 работни часа, като от него не може да се приспада времето за транспортиране на локомотивите от друго населено място.Така „Експрес Сервиз“, който се намира в Русе, автоматично отпада, обясниха от ръководството на дружеството и изтъкнаха, че това изискване е в полза на „ЖП Тракция“, което използва държавното локомотивно депо в Соф В отговор Пламен Пешаров заяви днес, че никъде в документациятаняма изискване ремонтите да се извършват за 8 часа. В София и около нея има минимум 5 бази, подходящи за изпълнението на предмета на поръчката, каза още той.", "date": "2018.03.23", "title": "БДЖ удължава срока на поръчката за ремонт на локомотиви"}
{"url": "http://www.novinite.bg/articles/157930/Radev-Blizkoiztochniyat-konflikt-moje-da-bade-razreshen-samo-chrez-mirni-dvustranni-pregovori", "text": "България отдава голямо значение на отношенията си с Палестина и ще продължи да работи за тяхното всестранно развитие, заяви президентът Румен Радев след срещата си в Рамала с палестинския си колега Махмуд Аббас. Българският държавен глава беше посрещнат с официална церемония в Президентския дворец в рамките на  официалното си посещение в Палестина.  Активният политически диалог на най-високо равнище е от съществено значение за последващото разширяване на партньорството във всички области от взаимен интерес и затова ще се радвам президентът Аббас да направи посещение в България, посочи Румен Радев. И двамата президенти откроиха двустранното сътрудничество в образованието като сфера, в която добрите традиции трябва да бъдат надградени. Над 5 000 палестински граждани са завършили висшето си образование в България и много от тях заемат важни държавни постове в палестинската администрация или са водещи в своите професионални области. Румен Радев отбеляза и възможността за развитие на търговско-икономическото сътрудничество, за организирането на съвместни бизнес форуми и насърчаването на контактите между деловите среди от България и Палестина.  Българският държавен глава подчерта, че страната ни ще продължи да подкрепя усилията на международната общност за подновяване на преговорния процес между Израел и Палестина, който няма алтернатива. Румен Радев заяви, че България следва ясно изразените позиции на ЕС и, че дългосрочно и устойчиво решение на Близкоизточния мирен процес може да има само на основата на принципа на две независими държави, живеещи в мир, сигурност и разбирателство. „Без да влизам в ролята на посредник, предадох на президента Аббас пожеланията на израелския президент Реувен Ривлин и на израелския премиер Бенямин Нетаняху за конструктивни и мирни отношения“, заяви Румен Радев. По време на срещата на двамата президенти в Рамала беше откроено доброто двустранно сътрудничество в сферата на сигурността и в борбата с тероризма. Президентът Аббас оцени високо конструктивната политика на Европейския съюз и на държавите членки по отношение на  Близкоизточния мирен процес и голямата подкрепа на съюза към палестинския народ за изграждането на неговите институции. Палестинският държавен глава заяви, че страната му е винаги готова за подновяване на преговорния процес, който е единственото легитимно средство за намиране на устойчиво решение, но няма да приеме решения извън легитимността на международното право, позициите на Общото събрание и Съвета за сигурност на ООН.", "date": "2018.03.23", "title": "Радев: Близкоизточният конфликт може да бъде разрешен само чрез мирни двустранни преговори"}
{"url": "http://www.novinite.bg/articles/157966/Skite-v-Pamporovo-prodaljavat-do-Velikden", "text": "Ски сезонът в Пампорово продължава до Великден, информират от \"Пампорово\" АД.От там отчитат, че в скизоната има отлични условия за ски и през март, а от началото на април влиза в сила до 25 на сто намаление на цените на лифткартите и скиуслугите.Навалелият нов сняг и падналите температури през последната седмица позволиха пистите да освежат и възстановят снежната си настилка, посочват от дружеството. Отворени са 10 писти с различна трудност и обслужващите ги лифтови съоръжения. Пистите са с устойчива и твърда снежна настилка.От 1 април дневна карта за лифт в Пампорово ще струва 42 лв. за възрастни и 25 лв. - за деца от 7 до 12 ненавършени години. Предвидени са и полудневни сутрешни или следобедни карти.Последни за сезона събития в Пампорово ще бъдат осмото поредно издание на снежната байкнадпревара Winter Bike Duel на 25 март, маратонът по скибягане на 30 март и националният шампионат за журналисти - на 31 март. Закриването на сезона ще бъде в края на Великденските празници, като скизоната ще работи до 9 април.Закриването на сезона е в същия ден с 5-то издание на снежното парти, съчетаващо ски и басейн в края на една от пистите, а скиорите и сноубордистите могат да експериментират скокове над водата.", "date": "2018.03.23", "title": "Ските в Пампорово продължават до Великден"}
{"url": "http://www.novinite.bg/articles/157941/Ministar-Porojanov-se-sreshtna-s-izpalnitelniya-komitet-na-Evropejskata-asociaciya", "text": "„България е с големи традиции в тютюнопроизводството. Ценим иподкрепяме работата на нашите производители и браншовиорганизации“. Това заяви министърът на земеделието, храните и горитеРумен Порожанов на среща с изпълнителния комитет на Европейскатаасоциация на тютюнопроизводителите – УНИТАБ.„Не искаме нищо повече от равнопоставеност на сектор „Тютюн“ состаналите браншове в Общата селскостопанска политика след 2020 г.“,каза председателят на УНИТАБ Цветан Филев. Той изтъкна, четютюнопроизводителите имат важен принос за приходите в държавнитебюджети на страните от ЕС и респективно за финансиране на важниполитики като образование и здравеопазване. На заседаниеизпълнителният комитет на УНИТАБ е приела декларация. Тя бешевръчена на министър Порожанов. От асоциацията обясниха, че тя щестигне и до правителствата на всички държави членки на ЕС.Тютюнопроизводителите предупреждават, за опасността, която криятнякои предложения за международни регулации в сектора.„Ние като екип в министерството сме солидарни с нелекия труд, койтополагате. Темата е много чувствителна за всички страни-членки и трябвада се комуникира много внимателно“, каза още министър Порожанов. Тойпредстави пред УНИТАБ досегашната работа на Съвета на министрите отЕС по новата ОСП след 2020 г. и приетите заключение напредседателството.", "date": "2018.03.23", "title": "Министър Порожанов се срещна с изпълнителния комитет на Европейската асоциация"}
{"url": "http://www.novinite.bg/articles/157947/Rast-na-infarktite-v-studa", "text": "Заради рязкото застудяване и непрекъснатите промени в температурите броят на инфарктите и инсултите расте, отчитат кардиолозите и екипите на Спешна помощ.Студът обаче не е причина, а само повод за сърдечните кризи, категоричен е кардиологът Сотир Марчев от болницата в Плевен.\"Инфарктът е исхемична болест на сърцето, причина за нея е обездвижването, тютюнопушенето, нездравословни храни\", каза той пред Нова тв. Според  специалиста не трябва да обвиняваме природата за инфарктите, а най-вече нездравословния си начин на живот.Д-р Марчев е убеден, че младите хора днес получават много повече инфаркти от предишното поколение, защото се движат по-малко.Кардиологът съветва обаче да внимаваме с физическата активност при падане на температурите.\"Ако трябва да почистите пред къщата – почистете, починете, влезте на топло, пийте чай и после продължете. Студ плюс физически натоварвания е лоша комбинация, правете го на паузи\", обясни специалистът.Причина за инфарктите и сърдечносъдовата смъртност е и лошата храна и най-вече трансмазнините в нея, смята още д-р Марчев.\"Обичайте се с хората около вас, контактувайте, социалните контакти пазят здравето и сърцето\", посъветва още той.", "date": "2018.03.23", "title": "Ръст на инфарктите в студа!"}
{"url": "http://www.novinite.bg/articles/157955/Proveryavat-za-disciplinarni-narusheniya-slujiteli-ot-letishte-Sofiya", "text": "Със заповед на директора на ГД “Гранична полиция“ е образувана проверка за дисциплинарни нарушения на служители от ГКПП Аерогара София.На 20 март т.г. те са закъснели при проверката на пътници, пристигащи с полет от Франция.В резултат на нарушенията част от пътниците не са обработени, съобщиха от пресцентъра на МВР.При проверка на бордовия списък, сред тези пътници няма обявени за издирване и с наложени ограничения. Веднага в ГДГП е образувана проверка за дисциплинарните нарушения, изясняват се всички обстоятелства по случая.", "date": "2018.03.23", "title": "Проверяват за дисциплинарни нарушения служители от летище София"}
{"url": "http://www.novinite.bg/articles/157958/Maj-podhvarli-50-lv-na-policai", "text": "Двама мъже са задържани за предложен подкуп на полицейски служители. На 22 март около 20.45 часа в с. Равнец служители от РУ – Камено спрели за проверка лек автомобил „Форд Транзит“, управляван 45-годишния И.И. от Средец. С цел да осуети съставянето на актове по Законите за движение по пътищата и за българските лични документи мъжът подхвърлил в полицейския автомобил сумата от 50 лв. На 23 март сутринта на бургаската ул. „Струга“ служители на Второ РУ спрели за проверка лек автомобил „ВАЗ 2108“, без регистрационни табели. Самоличността на водача – Н.Л./49 г./ от с. Граматиково била установена със съдействието на служители от сектор „Пътна полиция“ и Пето РУ – Бургас. За да не му бъде съставен акт, мъжът поставил в джобовете на двамата полицаи по една банкнота от 50 лева. По случаите са образувани бързи полицейски производства.", "date": "2018.03.23", "title": "Мъж подхвърли 50 лв. на полицаи"}
{"url": "http://www.novinite.bg/articles/157939/Sindikatat-na-nadziratelite-oshte-ne-e-reshil-spirat-li-protestite", "text": "Синдиката на служителите в затворите в България решава днес за по нататъшните си действия. Това ще се случи на извънредно заседание на УС в Пловдив.То с регионалните представители на служителите на затвори и арести ще започне в 12:00 часа в Заседателната зала на ОС „ИН“, гр. Пловдив. Събранието е свикано извънредно 72 часа след ангажимента на правителството за отпускане на допълнителни средства за изпълнение на поставените от синдиката искания. По време на дискусията ще се обсъждат постигнатите до момента резултати от протестната кампания „Европа и за нас“, както и дали ще има национален протест на 26 март.Както е известно на 20 март по време на среща между представители на синдиката и премиера Бойко Борисов бе решено, че ще бъдат отпуснати 15 милиона лева за изравняване на заплатите на служителите на ГД „Изпълнение на наказанията“ и ГД „Охрана“ с тези на на останалите ведомства в сектора за сигурност.Синдиката на служителите в затворите в България ще разисква и върху възможностите за разпределение на отпуснатите средства, при които ще се гарантира справедливо увеличение за отделните направления на дейност в двете дирекции и как тези 15 милиона лева да са достатъчни за изравняване на заплатите със съответните категории в МВР, каквото е основното искане на синдиката от няколко години насам.", "date": "2018.03.23", "title": "Синдикатът на надзирателите още не е решил спират ли протестите"}
{"url": "http://www.novinite.bg/articles/157938/Sreshtata-ES-Turciya-v-Evksinograd-vse-pak-shte-ya-ima", "text": "Срещата между Европейския съюз и Турция във Варна все пак ще се състои. Тя беше под въпрос заради възражения на Гърция и Кипър, предизвикани от напрежение между двете страни и Анкара и задържането на двама гръцки войници от турските власти, които твърдят, че са пресекли границата случайно. Срещата във Варна ще се проведе в понеделник, 26 март, както беше по план. Това стана ясно късно тази нощ и бе договорено на вечеря след края на пролетната среща на върха в Брюксел, съобщи Нова телевизия. Държавите от ЕС са категорични, че диалог с Анкара трябва да има.По време на разговорите в Брюксел вчера 28-те страни-членки застанаха единодушно зад Великобритания и посочиха Русия като най-вероятният организатор на отравянето на бившия руски агент Сергей Скрипал на британска територия. Държавите от ЕС решиха, че ще координират с Лондон съответните мерки, които ще предприемат по казуса. Те ще привикат посланика на Общността от Москва, а някои европейски страни ще експулсират руски дипломати. ", "date": "2018.03.23", "title": "Срещата ЕС-Турция в Евксиноград все пак ще я има"}
{"url": "http://www.novinite.bg/articles/157942/Balgariya-pokaza-mladite-si-talanti-na-sportna-Evropa", "text": "България показа част от младите си спортни таланти по време наофициалната вечеря на Европейския спортен форум 2018 в София,която се проведе в тренировъчната зала на „Арена Армеец“. На събитието присъстваха министърът на младежта и спорта Красен Кралев, заместник-генералният директор по образование и култура в Европейската комисия Йенс Нийманд Кристенсен, хърватският държавен секретар по спорта Яница Костелич, евродепутатът Богдан Вента, вицепрезидентът на Европейските олимпийски комитети Нилс Нигаард, вицепрезидентът на Китайския олимпийски комитет Янг Шуан,президентът на Европейската атлетическа асоциация Свен Арне Хансен, президентът на Испанската футболна лига Хавиер Тебас, президентът на Асоциацията на волейболните лиги Филип Буун, президентът на Европейския мотоциклетен съюз Волфганг Сръб, множество представители на европейски и български спортниорганизации. Гостите бяха приятно изненадани от нестандартното решение официалната вечеря да се проведе в спортна зала. Те видяха демонстративни изпълнения по художествена гимнастика от момичета на възраст от 8 до 10 години. Сборната формация бе съставена отсъстезателки на клубове „Левски“, „Левски Илиана“, „Левски +“,Левски Триадица“, „Академик“ и Нюанс“.Майсторски изпълнения пред участниците в Европейски спортенфорум 2018 показаха и участниците в националния демонстративенотбор по таекуондо. Много овации обраха възпитаниците на четирикратния олимпийски медалист Йордан Йовчев от първия у нас клуб по стрийтфитнес „Стрийт уъркаут – България“, сред които бе и 28-годишния Влади Стоянов, който е роден с увреждане, но от една година се занимава активно с уличен фитнес. Те демонстрираха как здраво тяло и силни мускули се създават без вдигане на тежести, а с упражнения, при които се използва собствената тежест на тялото. Всички спортисти от демонстрационните формации получиха подаръци от Европейската комисия. Европейският спортен форум, който завършва днес в София, сеорганизира от Европейската комисия и е най-голямото събитие засподеляне на опит и обсъждане на бъдещите насоки за развитието на спорта в Европа. Форумът бе открит в четвъртък от министър КрасенКралев, еврокомисаря по образование, култура, младеж и спорт ТиборНаврачич и кмета на София Йорданка Фандъкова.", "date": "2018.03.23", "title": "България показа младите си таланти на спортна Европа"}
{"url": "http://www.novinite.bg/articles/157954/Grisho-startira-uchastieto-si-na-Mastarsa-v-Mayami", "text": "Най-добрият ни тенисист Григор Димитров стартира участието си на Мастърса в Маями в петък вечер.Двубоят между българина и германеца Максимилиан Мартерер е последен от програмата на „Grandstand\" и ще започне не по-рано от 23:00 ч. българско време.Двамата тенисисти ще се изправят един срещу друг за първи пътлЧасове по-рано водачът в потока на Гришо -  Марин Чилич, ще премери сили с Пиер Юг-Ербер.На централния корт ще излязат още Новак Джокович, Хуан Мартин дел Потро, Винъс Уилямс и Каролине Возняцки.На „Grandstand\" пък ще видим и Давид Гофен, Кей Нишикори, Джон Иснър и Петра Квитова. Ето и програмата в началото на турнира:Централен корт (започват в 17:00 часа)1. Наоми Осака – Елина Свитолина2. Пиер-Юг Ербер – Марин Чилич3. Беноа Пер – Новак Джокович4. Винъс Уилямс – Наталия Виклянцева (не преди 23:00 часа)5. Хуан Мартин дел Потро – Робин Хаасе (02:00 часа в събота)6. Моника Пуиг – Каролине Возняцки (не преди 03:30 часа в събота)Grandsstand (започва в 17:00 часа)1. Давид Гофен – Жоао Соуса2. Арина Сабаленка – Петра Квитова3. Джон Милман – Кей Нишикори4. Джон Иснър – Иржи Весели5. Григор Димитров – Максимилиан Мартерер (не преди 23:00 часа)Корт №1 (започват в 17:00 часа)1. Диего Шварцман – Николас Хари2. Микаел Имер – Милош Раонич3. Кирстен Флипкенс – Джоана Конта4. Джаред Доналдсън – Фелисиано Лопес5. Йелена Остапенко – Тимеа Бабош", "date": "2018.03.23", "title": "Гришо стартира участието си на Мастърса в Маями"}
{"url": "http://www.novinite.bg/articles/157950/Maj-vze-zalojnici-vav-Franciya", "text": "Мъж е взел заложници в супермаркет във френския град Треб. За сега не е ясно колко души са похитени. Престъпникът твърди, че е привърженик на \"Ислямска държава\". По непотвърдена информация преди да вземе заложниците мъжът е стрелял по полицаи в Каркасон. Един от тях е ранен. Има и версия, че между двата инцидента няма връзка.По информация на Le Figaro след нахлуването на мъжа в супермаркета са се чули изстрели. От префектурата съобщиха, че инцидентът се разглежда като терористичен акт. Въоръженият нападател е стрелял след като влязъл в Super U supermarket около 11.15 ч. сутринта, съобщи БГНЕС. На място спешно са изпратени полицейски екипи – около 140 души. Започнала е подготовка на операция по освобождаване на заловените от престъпника хора.", "date": "2018.03.23", "title": "Мъж взе заложници във Франция"}
{"url": "http://www.novinite.bg/articles/157952/V-otgovorKitaj-planira-mita-varhu-amerikanski-vnos", "text": "След като Доналд Тръмп наложи мита върху вноса на китайски стоки на стойност около 60 милиарда долара Китай обяви, че планира да наложи мита върху американски внос. С подписването на меморандума за налагане на мита върху китайските стоки американският президент изпълнява едно от основните си обещания от предизборната кампания. Все пак документът дава двумесечен срок за консултации преди да бъде взето окончателното решение. Като основен аргумент Доналд Тръмп посочи търговския дефицит с Китай.\"Имаме търговски дефицит. В зависимост от това как го изчислявате той е около 504 милиарда долара. Но както и да го погледнете - това е най-големият дефицит на която и да било държава в историята на света. Той е извън контрол\", аргументира се Тръмп. Въвеждането на митата са последица и от разследване в Съединените щати за кражба от Китай на интелектуална собственост.Дори и лидерът на Демократите в Сената поздрави Тръмп за действията в област, където предшествениците му са се провалили.Мнозина обаче се опасяват, че може да последва мащабен търговски конфликт.Петдесетина от най-големите американски търговци вече изпратиха писмо до президента Тръмп. В него те предупреждават, че новите мита ще окажат негативно влияние върху цените за американските потребители.", "date": "2018.03.23", "title": "В отговор:Китай планира мита върху американски внос"}
{"url": "http://www.novinite.bg/articles/157957/Organizaciya-na-dvijenieto-za-provejdane-na-sabitie-v-kvVrabnica", "text": "От 11.00 до 1.00 часа на 1 април 2018г. се забранява влизането на пътни превозни средства в двете посоки през площада пред АТЦ „Връбница“ 2.Частично се променя маршрута на автобусни линии №№ 85 и 285, както следва:-          от ул.“Бели Дунав“ по ул.“Атанас Цветанов“, ул.“Асен Трайков“, ул.“Златен клас“, ул.“Бели Дунав“ и по маршрута си.-          Разкрива се временни спирки на ул.“Атанас Цветано“ преди ул.“Асен Трайков“ и на ул.“Асен Трайков“ преди ул.“Златен клас“, посока център.", "date": "2018.03.23", "title": "Организация на движението за провеждане на събитие в кв.“Връбница“"}
{"url": "http://www.novinite.bg/articles/157964/Ubiha-vojnika-na-ID-vav-Franciya", "text": "Човекът, който взе заложници в южния френски град Каркасон е убит, предаде Скайнюз. Полицията проведе специализирана операция в супермаркета, където терористът от \"Ислямска държава\" (ИД) държеше заложници и застреля престъпника. Днес 30-годишният мароканец откри огън по служител на реда, влезе в търговския обект и поиска освобождаването на единствения оцелял извършител на атаките в Париж от нощта на 13 срещу 14 ноември 2015 г. Салах Абдеслам. Похитителят се обяви за войник държава (ИД). Министерство на вътрешните работи на Франция малко по-рано обяви броя на жертвите и пострадалите. \"Вследствие на престъплението загинаха двама души, а още 12 души са получили различни по степен травми\", пише в официално съобщение на силовото ведомство.", "date": "2018.03.23", "title": "Убиха войника на ИД във Франция"}
{"url": "http://www.novinite.bg/articles/157926/I-dnes-ochakvame-prevalyavaniya-ot-snyag", "text": "Днес от югозапад валежите временно ще отслабват и в много райони за кратко ще спрат, но привечер от юг отново ще се активизират. Североизточният вятър ще отслабне, ще се ориентира от северозапад и в източната половина от страната ще е умерен, по Черноморието и временно силен. Максималните температури в по-голямата част от Северна България ще са около нулата – там ще вали сняг, в Южна и по Черноморието – до 6°-8° и там снегът временно ще преминава в дъжд, и има условия за обледяване на проводници. През нощта срещу събота в по-голямата част от страната отново ще вали сняг. Над планините ще бъде облачно със снеговалежи, които през деня временно ще отслабнат, на места и ще спрат, но вечерта от юг отново ще се активизират. Ще духа умерен север-северозападен, по билата силен юг-югозападен вятър. Максимална температура на височина 1200 метра около минус 1°, на 2000 метра – около минус 5°.Над Черноморието ще е облачно с валежи, като през деня снегът ще премине дъжд. Ще духа умерен и временно силен северозападен вятър. Максимални температури на въздуха: 6-8°. Температурата на морската вода е 7°. Вълнението на морето ще е 4 бала.", "date": "2018.03.23", "title": "И днес очакваме превалявания от сняг"}
{"url": "http://www.novinite.bg/articles/157927/Sastoyanieto-na-patishtata-v-Sofiya-i-stranata", "text": "През изминалата нощ всички улици и булеварди, по които се движи градският транспорт, са обработени със смеси против заледяване, съобщиха от пресцентъра на Столична община.На терен са 101 машини снегопочистваща техника. Продължават обработките на основните улици в кварталите, извършват се и частични обработки на вътрешно-квартални улици. Започнало е и почистването на спирки и подходи към подлези. Градският транспорт се движи нормално за зимни условия. Известни затруднения има по линията на автобуси 39, 29, 30, обслужващи селата Балша и Клисура. Извършат се допълнителни обработки със смеси против заледяване. Опесъчават се пътищата в природен парк Витоша.Десет екипа на дирекция „Аварийна помощ и превенция“ са на терен, за да проверяват състоянието на всички стъмни и опасни участъци от пътната мрежа. През днешния ден екипите ще наблюдават критичните участъци на реките и ще следят нивата на общинските язовири.Времето над страната е облачно. Слаб до умерен вятър духа в областите Бургас, Варна, Велико Търново, Видин, Добрич, Ловеч, Монтана, Пазарджик, Плевен, Разград, Русе, Сливен, Смолян, Хасково и Шумен.Дъжд вали в областите Бургас, Варна, Кърджали, Сливен, Смолян, Стара Загора, Ямбол, както и в района на Каварна /обл. Добрич/, Първомай /обл. Пловдив/, Бяла /обл. Русе/, Омуртаг и Антоново /обл. Търговище/, „Ришки“ проход и АМ „Хемус“ на територията на област Шумен.Сняг вали в областите Благоевград, Велико Търново, Видин, Враца, Габрово, Кюстендил, Ловеч, Монтана, Пазарджик, Перник, Плевен, Пловдив, Разград, Русе, Силистра, Смолян, както и в района на Пода /обл. Бургас/, АМ „Тракия“, Сливница, Драгоман, Костенец и Самоков /обл. София/, проход „Шипка“ и проход „Република“.Пътните настилки са предимно мокри, заледени и обработени.Намалена видимост поради мъгла:- до 50 м в района на проход „Шипка“- до 100 м в района на „Обзорски“ проход, Стражица /обл. Велико Търново/, Телиш и Люляк /обл. Плевен/Временно е ограничен трафикът на тежкотоварни автомобили над 12 тона поради обиленснеговалеж на територията на област Ловеч по:- АМ „Хемус“ в участъка София - Ябланица в посока Ябланица вобласт Ловеч,- по път I-4 Ябланица - Севлиево- по път I-3 Плевен-Ябланица в двете посоки- през Прохода на Републиката- път I-5 Русе – Велико Търново в посока Велико Търново поради снегопочистване на Прохода на Републиката- път I-3 Бяла – Плевен в посока София- по път I-5 Русе - Бяла - Велико Търново в двете посоки поради снегопочистване- път II-55 Нова Загора – Гурково поради обилен снеговалеж и затваряне на проход „Република“Ограничава се движението за превозни средства над 12 тона с ремаркета и полуремаркета по път II-84 Велинград – Юндола – Якоруда поради обилен снеговалеж и снегопочистване Отпадат ограничението за движение на товарни автомобили над 12 тона по:път l-7 Силистра – Шуменпът I-8 ГКПП „Калотина“ – Софияпът ll-21 Русе – Силистрапът ll-71 Силистра – Добрич.Товарните автомобили над 12 тона задължително да се движат с вериги по път I-2 Русе - Шумен, поради снеговалеж. ", "date": "2018.03.23", "title": "Състоянието на пътищата в София и страната"}
{"url": "http://www.novinite.bg/articles/157965/GDBOP-spipa-pedofil", "text": "Служители на ГДБОП задържаха педофил, издирван с червена бюлетина на Интерпол от 2011 г. за извършени сексуални престъпления срещу деца в САЩ.Задържаният е от Великобритания, последно се подвизавал във Велико Търново.От жилището му са иззети три компютърни конфигурации, използвани от мъжа за сваляне и разпространение на материали с порнографско съдържание. В страната ни педофилът влязъл чрез подменени имена и документи за самоличност. От август миналата година обитавал жилище в един от новите квартали на Велико Търново. Според съседите живеел с жена и дете.Ден след задържането спътницата му и хора от близкото му обкръжение не пожелаха да разкажат, доколко и като какъв го познават. ", "date": "2018.03.23", "title": "ГДБОП спипа педофил"}
{"url": "http://www.novinite.bg/articles/157929/Vavejda-se-organizaciya-na-dvijenieto-v-Sofiya", "text": "Въвежда се организация на движението в София за заснемане на филм. Това съобщиха от пресцентъра на Столична община. От 7.00 до 19.00 часа на 23 март 2018 г. се забранява престоят и паркирането на превозни средства с изключение на автомобилите на снимачния екип и извън местата в режим на платено паркиране „служебен абонамент“, на пл. “Н. Гяуров“. От 14.00 до 19.00 часа на 26 март 2018 г. се разрешава престоят и паркирането на южната част на моста над „Перловска река“ на бул. “Евлоги и Христо Георгиеви“ и при ул. “Шипка“.", "date": "2018.03.23", "title": "Въвежда се организация на движението в София"}
{"url": "http://www.novinite.bg/articles/157931/100-snegorina-pochistvat-ulicite-na-Sofiya", "text": "В София сняг валя през цялата нощ срещу четвъртък. Сутринта обаче пътищата бяха почистени до асфалт, а колите се движеха свободно. Дори вътрешни улици в кварталите са обработени.Из столицата се движат 100 снегорина. Припомняме, че в сряда столицата остана буквално парализирана в час пик, след като 160 снегорина не успяха да почистят трупащия се сняг.", "date": "2018.03.23", "title": "100 снегорина почистват улиците на София"}
{"url": "http://www.novinite.bg/articles/157933/Chestit-imen-den-na-Lidiya", "text": "На 23 март православната църква почита паметта на Света мъченица Лидия.Света Лидия е първата християнка в Европа.Според историците това не е истинското й име, а означава, че е лидийка, родом от Лидия. Bъпреки че кралството влиза в границите на персийската империя 323 г. пр.н.е., жителите му продължават да се наричат лидийци доста време след това.Лидия била продавачка на багрени платове и слушала заедно с другите жени какво говори Св. Апостол Павел по време на мисията му в нейния град. Лидия приела Св. Апостол Павел да живее в дома й. Тя и цялото й семейство приели християнската вяра.Лидия и Филит били християни и по тази причина били заловени и изправени пред императора на разпит. По време на разпита императорът не могъл да противоречи на мъдрите им отговори и ги изпратил в Илирия на съд при военачалника Амфилохий. Там ги измъчвали, а след това ги затворили в тъмница. През нощта им се явил ангел, за да им вдъхне смелост.На другия ден ги измъчвали, като ги потопили в котел, пълен с масло и сяра. Но когато ги потопили, те останали цели и невредими. Посраменият император си тръгнал, а мъчениците започнали да се молят и да благодарят на Бога. След това починали.", "date": "2018.03.23", "title": "Честит имен ден на Лидия"}
{"url": "http://www.novinite.bg/articles/157943/Vse-oshte-nyama-povdignati-obvineniya-za-navodneniyata-v-Burgasko", "text": "Все още няма повдигнати обвинения за  наводненията в Бургаска област миналата есен, при които загинаха петима души.Прокуратурата все още изчаква резултатите от комплексна специализирана експертиза, която трябва да посочи причините за  бедствието.Тогава хората в региона изразиха съмнение, че наводненията са предизвикани от скъсани язовирни стени, а не само от проливните дъждове. \"Все още се събират доказателства. Основната експертиза, която е назначена, не е изготвена\", говорителят главния прокурор Румяна Арнаудова.\"Извършени са всички възможни огледи, разпити на свидетели, близки на починалите, комшии, всички съдебно-медицински експертизи. Единствено тази комплексна - тя е хидро-техническа, геофизическа и метеорологична експертиза, която всъщност ще каже какви са реалните, обективните причини за настъпилото природно бедствие и за смъртта на хората\", коментира Любомир Петров от Апелативната прокуратура в Бургас. ", "date": "2018.03.23", "title": "Все още няма повдигнати обвинения за  наводненията в Бургаско"}
{"url": "http://www.novinite.bg/articles/157946/Startira-kampaniya-za-proletno-pochistvane-na-Sofiya", "text": "Традиционната кампания – Пролетно почистване на Столична община ще започне на 26 март 2018 г. и ще продължи до 28 април 2018 год. под мотото „Заедно за почистим София пролетно!“. Това съобщиха от пресцентъра на столична община. Старт на кампанията ще дадат децата от 74 СУ „Гоце Делчев“ и техните родители в район „Връбница“ от 11.00 ч. на 26 март /понеделник/ с фолклорна програма и дейности по почистване, засаждане на дървета, растителност, възстановяване и боядисване на пейките за отдих в училищния двор. Тази година кампанията ще протече на две етапа: - Първи етап: „Заедно да почистим, поддържаме и пазим своя квартал” от 26.03.2018 г. до 15.04.2018 г.. През първия етап ще бъдат почистени прилежащите територии към жилищни сгради и еднофамилни къщи, дворове, паркинги, държавни и общински учреждения, паркове, детски и спортни площадки, градинки, междублокови пространства, затревяване на свободни общински площи и др., засаждане на растителност. - Втори етап: „За по-чиста и зелена София” от 16.04.- 28.04.2018 г. През втория етап на кампанията ще се изпълнят дейности по озеленяване на училищни дворове, детски заведения, територии около паметници, затревяване на свободни общински места, засаждане на дървета, нискостеблени храсти и цветя в градинки и паркове, възстановяване на пейки и боядисване на същите; почистване на ел. табла от агитационни материали, рисуване от спонсори. Ще бъдат почистени територии около манастири, крайградски места и зони за отдих, затревяване на свободни площи, засаждане на дървета, нискостеблена растителност, цветя. Създадена е организация за координиране дейността по пролетното почистване, като на телефона на оперативния център на Столичният инспекторат 987 55 55 и 93 77 566 в периода на кампанията (вкл. събота и неделя), гражданите ще могат да подават своите сигнали, предложения и др., за времето от 09.00 до 17.00 ч. За кампанията по пролетното почистване ще бъдат осигурени 50 000 бр. чували и 20 000 бр. ръкавици. Изпратени са покани до строителни и транспортни фирми за включване в кампанията с транспортна и товарачна техника, която ще бъде насочена към районните администрации за почистване на нерегламентираните сметища. Създаден е сайт на кампанията /spring.inspectorat-so.org/, който да даде повече информация за кампанията. ", "date": "2018.03.23", "title": "Стартира кампания за пролетно почистване на София"}
{"url": "http://www.novinite.bg/articles/157953/Jelo-Bojchev-Stana-yasno-che-s-tol-sistemata-sme-donikade", "text": "„Става ясно от отговор на министър Нанков, че с тол-системата сме доникъде. Услугата щебъде начислявана върху транспортната услуга и това означава- да очакваме повишение нацените и на автобусните превози“. Това заяви зам.-председателят на ПГ на „БСП заБългария“ Жельо Бойчев по време на парламентарен контрол към министъра нарегионалното развитие и благоустройство Николай Нанков. „Ние сме готови да участваме втози дебат, защото държим да бъде защитен българският национален интерес“, категоричене той. Бойчев обясни, че на въпроса- кой още определи тарифата, министърът отговаря, четепърва ще се вземе решение за подготовка за тарифирането и ще се наемат допълнителниконсултанти. „А какво правиха до сега? Кой ще определи тарифите – МС, Агенция „Пътнаинфраструктура“, НС? Под път и над път министър-председателят и министърът, понегодина и половина, където и да се снимат - до някакви пътища и обекти, обясняват за тол-системата“, коментира Бойчев. Той подчерта, че народните представители от „БСП заБългария“ няколко пъти са се опитали в комисия да предизвикат този дебат, защотонавсякъде се говори за политиката по тол-системата, само не и в НС.Георги Свиленски: 200 000 администрация няма да стигне, за да реши проблема сдупките – те са доста повече„200 000 администрация няма да стигне, за да реши проблема с дупките – те са достаповече. Не това е начинът“, категоричен е зам.-председателят на ПГ на „БСП за България“Георги Свиленски. Той подчерта, че всяка пролет, когато отмине зимата и снегът се стопи,българските граждани, а и депутатите, виждат резултатите от работата на съответнотоправителство относно поддържането и ремонта на пътната инфраструктура. „Дупките поулиците са факт. Това е най-прекият индикатор за работата на управляващите по ремонта иподдържането на пътни участъци“, каза още той. Според него решението на проблема еможе би в политиката, която е възприело правителството на „Борисов-2“ - въвеждането нат.нар. тол-система. „Това го стартираха през 2015 г. и след дълги усилия, годиниобжалвания, спиране и пускане на процедурата, вече имаме избран изпълнител. Ставаясно, че обхватът на системата ще бъде около 83%-85% от пътищата на България. Следтова обхватът беше намален до 50%. Българските граждани и досега не са наясно каквачаст и кои пътища ще бъдат обложени с такса“, посочи народният представител. Той уточни,че това има значение, както за събирането, така и за хората, които ще плащат.„Управляващите твърдят, че за лоши пътища няма да се прилага тол-система. Как точно щесе преценява кои пътища са лоши? Носят ли отговорност фирмите, които са извършвалиремонт по тези пътища, които трябва да бъдат обложени с тол-система, но порадинекачествените ремонти няма да бъдат обложени?“, попита народният представител.Според него това е най-справедливата система за заплащане преминаването побългарските пътища, но трябва да стане ясно- каква е политиката на правителството по тазитема.", "date": "2018.03.23", "title": "Жельо Бойчев: Стана ясно, че с тол-системата сме доникъде"}
{"url": "http://www.novinite.bg/articles/157968/VMRO-Balgarskata-muzika-tryabva-da-ima-garantirano-myasto-v-rodniya-efir", "text": "Тази позиция депутатът от ВМРО в ПГ „Обединени патриоти“ Александър Сиди изрази по време на редовното заседание на Комисията по взаимодействие с неправителствените организации и жалбите на гражданите към 44-ото Народно събрание.На свое редовно заседание вчера Комисията разгледа петиция на „Сдружение на независими автори, музиканти и продуценти“ относно законодателни инициативи, свързани с гарантиране на минимално време за излъчване на българска музика по радиостанциите и телевизиите в страната. Пред депутатите вносителите изнесоха данни, от които става ясно, че българската музика в медиите у нас заема едва 2-3 процента от общото ефирно време. Ето защо те поискаха да бъде въведена квота, която да гарантира присъствието на българска музика в родните радиа и телевизии.Заместник-председателят на комисията Александър Сиди в своето изказване застъпи тезата, че Патриотите от ВМРО винаги са били за подкрепа на българските автори и изрази становище, че подкрепят по принцип идеята за защита на родните музиканти и могат да бъдат инициатори на промени в тази посока или да подкрепят добри законодателни промени на други политически партии.Според ВМРО не е нормално във всички околни страни по радиостанциите да звучи местна музика, а в България огромната част от музиката да е на английски. Нима останалите страни около нас са по-малко пазарни и отворени, пита Александър Сиди.Той напомня, че подкрепата за местна културна продукция е факт в много държави от Европейския съюз и това не е форма на шовинизъм, а на запазване на идентичността и културното многообразие, което е ценност в ЕС.Ние, Патриотите от ВМРО, припомняме, че в своята 125-годишна история Организацията винаги се е борила за запазване на културата и традициите на народа ни. Ценностите, моралът, културната идентичност и езикът ни са ни запазили като народ през петвековното турско робство. Днес живеем във времена на хибридни войни и постепенно всестранно асимилиране на нацията. Ако въвеждането на квота за българска музика в българския ефир означава стъпка срещу тази асимилация, то ние заставаме зад родните изпълнители.Ние в този случай няма да направим изключение и ще подкрепим всички добри инициативи, с които българските изпълнители ще получат подкрепа от държавата. Искаме обаче да подчертаем, че това трябва да бъде направено без да се променя конкурентният пазар на медиите в България.Позицията ни е, че може да се намери бързо и адекватно управленско решение на справедливите искания на българските музикални дейци и подкрепата на българската музика. Ето защо ние ще работим усилено това да стане факт.", "date": "2018.03.23", "title": "ВМРО: Българската музика трябва да има гарантирано място в родния ефир"}
{"url": "http://www.novinite.bg/articles/157969/VMRO-Balgarskata-muzika-tryabva-da-ima-garantirano-myasto-v-rodniya-efir", "text": "Тази позиция депутатът от ВМРО в ПГ „Обединени патриоти“ Александър Сиди изрази по време на редовното заседание на Комисията по взаимодействие с неправителствените организации и жалбите на гражданите към 44-ото Народно събрание.На свое редовно заседание вчера Комисията разгледа петиция на „Сдружение на независими автори, музиканти и продуценти“ относно законодателни инициативи, свързани с гарантиране на минимално време за излъчване на българска музика по радиостанциите и телевизиите в страната. Пред депутатите вносителите изнесоха данни, от които става ясно, че българската музика в медиите у нас заема едва 2-3 процента от общото ефирно време. Ето защо те поискаха да бъде въведена квота, която да гарантира присъствието на българска музика в родните радиа и телевизии.Заместник-председателят на комисията Александър Сиди в своето изказване застъпи тезата, че Патриотите от ВМРО винаги са били за подкрепа на българските автори и изрази становище, че подкрепят по принцип идеята за защита на родните музиканти и могат да бъдат инициатори на промени в тази посока или да подкрепят добри законодателни промени на други политически партии.Според ВМРО не е нормално във всички околни страни по радиостанциите да звучи местна музика, а в България огромната част от музиката да е на английски. Нима останалите страни около нас са по-малко пазарни и отворени, пита Александър Сиди.Той напомня, че подкрепата за местна културна продукция е факт в много държави от Европейския съюз и това не е форма на шовинизъм, а на запазване на идентичността и културното многообразие, което е ценност в ЕС.Ние, Патриотите от ВМРО, припомняме, че в своята 125-годишна история Организацията винаги се е борила за запазване на културата и традициите на народа ни. Ценностите, моралът, културната идентичност и езикът ни са ни запазили като народ през петвековното турско робство. Днес живеем във времена на хибридни войни и постепенно всестранно асимилиране на нацията. Ако въвеждането на квота за българска музика в българския ефир означава стъпка срещу тази асимилация, то ние заставаме зад родните изпълнители.Ние в този случай няма да направим изключение и ще подкрепим всички добри инициативи, с които българските изпълнители ще получат подкрепа от държавата. Искаме обаче да подчертаем, че това трябва да бъде направено без да се променя конкурентният пазар на медиите в България.Позицията ни е, че може да се намери бързо и адекватно управленско решение на справедливите искания на българските музикални дейци и подкрепата на българската музика. Ето защо ние ще работим усилено това да стане факт.", "date": "2018.03.23", "title": "ВМРО: Българската музика трябва да има гарантирано място в родния ефир"}
{"url": "http://www.novinite.bg/articles/157970/Prestolonaslednikat-na-Kralstvo-Sauditska-Arabiya-idva-u-nas", "text": "Престолонаследникът на Кралство Саудитска Арабия Мохамед бин Салман бин Абдулазиз Ал Сауд ще посети България. Това съобщиха от пресцентъра на Министерски съвет. В писмо до министър-председателя Бойко Борисов, което му беше връчено днес от посланика на Кралството у нас Месфер Абдулрахман Ал Гасиб, престолонаследникът заявява желанието на Саудитска Арабия за укрепване на взаимоотношенията между двете държави. „Оценяваме Вашата решителност за продължаване на развитието на сътрудничеството и заздравяване на връзките между двете ни страни във всички области. Желаем Ви крепко здраве и щастие, а на приятелския български народ пожелаваме още по-голям напредък и благоденствие“, се посочва в писмото. Посещението на престолонаследника на Кралство Саудитска Арабия в София е в отговор на отправената от премиера Бойко Борисов покана по време на визитата му в Рияд в края на миналата година. В разговора си тогава двамата дадоха висока оценка на започналия политически диалог на най-високо равнище и го определиха като нов етап в двустранните отношения.", "date": "2018.03.23", "title": "Престолонаследникът на Кралство Саудитска Арабия идва у нас"}
{"url": "http://www.novinite.bg/articles/157934/Novi-zadrastvaniya-v-Sofiya-zaradi-stroeja-na-metroto-zakrivat-i-avtobusni-spirki", "text": "Във връзка със строителството на третия лъч на метрото в София в участъка от ул. „Житница” до бул. „България”, от 00:00 часа на 1 април 2018 г. до 24:00 часа на 1 октомври 2018 г. се въвеждат следните промени в организацията на движение:Забранява се влизането на пътни превозни средства по:- средната част на пътното платно на бул. „Гоце Делчев”, между ул. „Кюстендил” и бул. „Цар Борис ІІІ”, като се оставят за движение на ППС по една пътна лента в двете посоки в същия участък- северното локално пътно платно на бул. „Цар Борис ІІІ” и две пътни ленти от северната половина на централното пътно платно на бул. ”Цар Борис ІІІ”, с дължина по около 70 м от двете страни спрямо оста на бул. „Гоце Делчев” и ул. „Житница“;- ул. „Житница” между бул.”Цар Борис ІІІ” и ул. „Гебедже”.Движението на пътни превозни средства по бул. „Цар Борис ІІІ” ще се извършва, както следва:- в посока кв. „Княжево” - в една пътна лента от южната половина на централното пътно платно на бул. „Цар Борис ІІІ”, в обхвата на строителната площадка на кръстовище бул. „Цар Борис ІІІ” - бул. „Гоце Делчев” - ул. „Житница“, като се осигури и лента за движение на пешеходците с широчина 1,50 м;- в посока „Център” - в една пътна лента от южната половина на централното пътно платно на бул. „Цар Борис ІІІ” в обхвата на строителната площадка на кръстовище бул. „Цар Борис ІІІ” - бул. „Гоце Делчев” - ул. „Житница“.От 04:30 часа на 1 април 2018 г. до 24:00 часа на 1 октомври 2018 г. автобусите по линии номера 73, 83 и 102, ще се движат по променен маршрут. Автобусите по линия 73 – в посока ж.к. „Гоце Делчев“ ще се движат от ж.к. Овча Купел 2 по маршрута си до кръстовището на ул. „Любляна“ с бул. „Овча Купел“, надясно по бул. „Овча Купел“, наляво по бул. „Цар Борис III”, надясно по бул. „Братя Бъкстон“, наляво по ул. „Тодор Каблешков“, наляво по ул. „Ген. Стефан Тошев“, надясно по бул. „Гоце Делчев“ и по маршрута си до ж.к. „Гоце Делчев“- двупосочно.Автобусите по линия 83 в посока Зоопарка ще се движат от „Хюндай България“ по маршрута си до кръстовището на бул. „Константин Величков“ с бул. „Възкресение“, по бул. „Акад. Иван Евстатиев Гешов“ през тунела под бул. „Цар Борис III” и ул. „Св. Георги Софийски“, надясно по бул. „България”, наляво по бул. „Гоце Делчев“ и по маршрута си до Зоопарка - двупосочно.Автобусите по линия 102 – в посока Студентски град ще се движат от ж.к. Овча Купел 2 по маршрута си до кръстовището на ул. „Житница“ с бул. „Овча Купел“, наляво по бул. „Никола Мушанов“, надясно по бул. „Възкресение”, надясно по ул. „Акад. Иван Евстратиев Гешов“ през тунела под бул. „цар Борис III” и ул. „Св. Георги Софийски, по бул. „Петко Ю. Тодоров“, наляво по ул. „Бяла черква“ и по маршрута си до Студентски град - двупосочно.Автобусите от линии 73, 83 и 102 ще спират на всички съществуващи автобусни спирки в променените участъци от маршрута. Спирки „Красно село“ с код 0636, 0638, 0639 и 0640 за автобусни линии 63 и 260 и трамвайни линии 4 и 5 се изместват на временно изградени перони в района на кръстовище ул. „Житница“ - бул. „Гоце Делчев“ - бул. „Цар Борис III”.Закриват се спирките:- двупосочна „Балканкар АД“ с код 0564 и 0569 на ул. „Житница“- двупосочна „АП Земляне“ с код 0079 и 0080 на ул. „Житница“- двупосочна „ж.к. Красно село“ с код 0637 и 0641 на бул. „Гоце Делчев“ . ", "date": "2018.03.23", "title": "Нови задръствания в София заради строежа на метрото, закриват и автобусни спирки"}
{"url": "http://www.novinite.bg/articles/157935/V-Novi-han-izlizat-na-protest-sreshtu-dobiv-na-kvarcov-pyasak", "text": "Мирен протест срещу стартирането на концесията за добив на кварцов пясък в лесопарк Побит камък ще се проведе тази неделя, 25 март, от 14:00 ч. на площада пред НЧ “Иван Вазов 1928” в с. Нови хан. Концесионерът “Ватия Холдинг” АД възнамерява да започне експлоатация на 26 март и предвижда добив на 80 хиляди тона кварцов пясък на площ от 67 декара в землището на селото до края на годината.Жителите на Нови хан са категорично против добиването на инертни материали в лесопарка, тъй като това ще влоши качеството на въздуха. Кварцовият пясък е с високо съдържание на силициев диоксид. Фините частици от него остават по-дълго във въздуха, отколкото обикновените прахови частици и продължителното им вдишване може да увреди белите дробове и да доведе до сериозни заболявания като рак и силикоза, известна като болестта на миньорите. През 80-те години на миналия век в района се е добивал кварцов пясък, но след това добивът е спрян, а районът е изцяло залесен заради опасността от свлачища.Първите къщи от вилната зона на Нови хан са само на няколкостотин метра от кариерата. В близост има и комплекс от затворен тип, в който живеят семейства с малки деца. Добивът на кварцов пясък е свързан с изсичането на дървета, което отново ще създаде предпоставки за образуване на свлачища. Към това се допълва и фактът, че концесията не е обвързана с Оценка за въздействието върху околната среда.", "date": "2018.03.23", "title": "В Нови хан излизат на протест срещу добив на кварцов пясък"}
{"url": "http://www.novinite.bg/articles/157951/Radev-otgovori-na-otpravenata-ot-Erdogan-pokana-za-provejdaneto-na-lichna-sreshta", "text": "Държавният глава Румен Радев изпрати днес писмо до президента на Република Турция Реджеп Тайип Ердоган в отговор на сърдечните  поздравления от неговия турски колега по повод Националния празник на страната ни, както и на отправената покана за провеждане в близко бъдеще на среща на най-високо равнище между президентите на двете държави.  „Споделям изразеното от Вас желание да проведем лична среща в близко бъдеще. В тази връзка, предлагам тя да се състои в рамките на предстоящата Среща на върха на НАТО през юли т.г. в Брюксел, където ще имаме възможност да обсъдим по-задълбочено развитието на сътрудничеството и диалога на най-високо равнище между нашите страни“, се казва в писмото на българския президент до неговия турски колега.", "date": "2018.03.23", "title": "Радев отговори на отправената от Ердоган покана за провеждането на лична среща"}
{"url": "http://www.novinite.bg/articles/157940/Organizaciya-na-dvijenieto-vav-vrazka-s-oficialnoto-poseshtenie-na-Prezidenta-na-Republika-Sloveniya", "text": "Забранява се престоят и паркирането на пътни превозни средства, с изключение на автомобилите на делегацията, както следва:От 12.00 часа на 25.03.2018 г. до отпътуване на делегацията на 26.03.2018 г. на паркинга на „София Хотел Балкан”От 07.00 до 10.00 часа на 26.03.2018 г.:- на северозападната дъга на пл. „Св. Александър Невски” между ул. „Оборище” и ул. „11-ти август”;- на ул. „Оборище” между ул. „Г.С.Раковски” и пл. „Св. Александър Невски”.От 08.30 до 10.00 часа на 26.03.2018 г. се забранява влизането на пътни превозни средства по ул. „Оборище” между ул. „Г.С.Раковски” и пл. „Св. Александър Невски”, само при необходимост и по преценка на отдел „Пътна полиция” при СДВР. ", "date": "2018.03.23", "title": "Организация на движението във връзка с официалното посещение на Президента на Република Словения"}
{"url": "http://www.novinite.bg/articles/157949/Bedstveno-polojenie-vav-Vidin", "text": "Кризистният щаб във Видин обяви бедствена ситуация в общината.Причината е обилният снеговалеж и снегонавявания, както и усложнената пътна обстановка, предаде БНР.В общината има непроходими пътища. Няколко населени места са затворени, въпреки че техниката за разчистването на снега работи по пътищата от 4 часа сутринта.Кметът на Видин Огнян Ценков заяви, че от вчера следобед помпената станция в града, която осигурява питейна вода на видинчани и още 22 населени места в общината, е без ток и не работи. Кварталните улици в областния град също не са достатъчно почистени.Във Видин е в сила и първият етап от плана за действие при високи води на Дунав. Нивото на реката вече започна да се понижава под застрашителните стойности.Предупреждение от втора степен за продължаващи снеговалежи и вятър е в сила за областите Плевен, Ловеч, Габрово, Велико Търново, Русе, Търговище, Разград, Шумен и Силистра.Враца:Усложнена остава и обстановката в област Враца след падналите снеговалежи през изминалото денонощие. Снежната покривка достигна 30 см, съобщиха от областната управа във Враца.В съвета по сигурност във Враца денонощно постъпва актуална информация за състоянието на язовирите и нивата на реките на територията на областта. Няма опасност от разливи и нанасяне на материални щети, водата в реките е под критичните стойности.Към 10.00 ч. на нивото на р. Скът при с. Нивянин, община Борован, е 135 см, при критично ниво 340 см. Нивото на реката при Бяла Слатина е 20 см, при критично ниво 400 см. Река Скът в Мизия е 118 см, при критичен праг 290 см. Река Огоста при с. Хайредин е под критичните 200 см.Водният стоеж в българския участък на река Дунав при град Оряхово е 652 см, при критично ниво 700 см. През следващите часове се очаква понижаване.Нивата на язовирите на територията на област Враца се следят денонощно от собствениците и дежурните по общински съвети за сигурност. Данните към момента показват, че хидротехническите съоръжения не създават потенциална опасност за населението.Язовир \"Лесура\" в община Криводол прелива с 15 см през преливника.Язовир \"Бързина\" в община Хайредин прелива с около 1м3/с, а чрез монтираните допълнителни сифони контролирано се изпускат водни маси с около 2 м3/с. Язовир \"Рогозен 1\" е пълен на 50 % от своя воден обем, контролирано се изпускат водни маси с около 3 м3/с чрез монтирани четири сифона и основен изпускател. Така се осигурява необходимият свободен обем за поемане на допълнителни водни количества при предстоящото снеготопене.Областният щаб за изпълнение на плана за защита при бедствия поддържа постоянна връзка с кметовете на общини от област Враца с цел проследяване на оперативната обстановка.Стана ясно и че пътищата от републиканската и общинска пътни мрежи в областта се почистват и обработват и са проходими при зимни условия. Възстановено е движението на товарни автомобили над 12 тона на път I-1 Ботевград - Мездра в посока Мездра. Няма въведени ограничения за тежкотоварни и лекотоварни автомобили.Пътната обстановка в страната:Възстановено е движението на товарни автомобили над 12 тона с ремаркета и полуремаркета по пътя Велинград - Юндола - Якоруда, Нова Загора - Гурково, Дунавци - Арчар - Дреновец, \"Ришки проход\", съобщи БНР.По-рано заради катастрофа временно бе спряно цялото движение през \"Ришки проход\", в района след разклона за Камчия в посока Шумен. Също заради катастрофа временно движението бе в една лента по пътя Варвара - Велинград.Временно движението по пътя Мездра - Своге в посока София, в района на разклона за Очиндол, е двупосочно в една лента поради срутване на скална маса.Веригите за камиони над 12 тона са задължителни по пътя Русе - Кубрат.Временно беше ограничен трафикът на тежкотоварни автомобили над 12 тона поради обилен снеговалеж в следните участъци: Прохода на Републиката, проходите \"Рожен\" и \"Пампорово\", Русе - Велико Търново (в посока Търново), Бяла - Плевен (в посока София), Дунавци - Арчар - Дреновец, София - граничен пункт \"Калотина\", по пътищата Нова Загора - Гурково и Бяла - Попово.Възстановено е движението на тежкотоварни автомобили над 12 тона през прохода \"Предел\" и по пътя - граница с област Перник - Кюстендил - граничен пункт \"Гюешево\". Възстановено е движението на автомобили над 12 тона и по АМ \"Хемус\" между София и Ябланица, по пътя Ябланица - Севлиево в двете посоки, а също и между Плевен и Ябланица и по пътя Мездра - Ботевград в двете посоки.Обстановката в София е нормална при зимни условия. Градският транспорт се движи без закъснение по всички линии, съобщиха от дирекция Аварийна помощ и превенция към Столичната община.", "date": "2018.03.23", "title": "Бедствено положение във Видин"}
{"url": "http://www.novinite.bg/articles/157944/Zasilen-trafik-v-oblast-Montana", "text": "Проблеми с пътищата в област Монтана. Образува се и опашка от камиони, които бяха спрени от движение.Автомобил на социалния патронажа в Монтана се завъртя и влезе в канавката. Инцидентът стана тази сутрин на международния път между Монтана и Видин, близо до село Смоляновци.„Карах с 60 км/ч и колата се завъртя. Карах там, където не е изчистено”, разказа шофьорът Станимир Борисов.От сутринта се спира и движението на тежкотоварни автомобили от Монтана към Видин. Колоната от тирове е дълга няколко километра.„От 5 часа слушам новините и не казват, че този път е проблемен. 3-4 пъти отварям сайта на АПИ и там няма никаква информация”, разказва шофьор на камион.Тази сутрин тежкотоварните автомобили бяха спирани и по главния път между Враца и Ботевград.", "date": "2018.03.23", "title": "Засилен трафик в област Монтана"}
{"url": "http://www.novinite.bg/articles/157937/Chujdite-turisti-s-25-rast-za-2-godini", "text": "Посещенията на чуждестранни туристи в България през 2017 г. са с 25% повече спрямо 2015 г., което показва, че страната ни устойчиво надгражда постигнатите резултати и се превръща във все по-търсена дестинация за четири сезона. Това заяви министърът на туризма Николина Ангелкова на среща с представители на ръководството на Камарата на строителите в България начело с председателя на Управителния й съвет инж. Илиян Терзиев.Заслуга за тези успешни резултати имат и българските строители, които правят нашите курорти по-привлекателни и удобни за своите гости, акцентира министърът. Тя обърна внимание, че рекордните постижения на входящия туризъм у нас водят непосредствено до необходимостта от изграждане на нови петзвездни хотели, тъй като расте устойчиво и интересът на високия клас туристи. Един от водещите акценти в нашата политика е да привличаме платежоспособни клиенти на туристически услуги, които изискват отлично обслужване, каза още министърът. Ангелкова подчерта значението на високото качество в сектора, което е непосредствено свързано с имиджа на страната ни пред света. Тя прогнозира от 5 до 10 на сто ръст на чужди туристи през наближаващото лято и изтъкна значението на добре подготвените професионални екипи, за да може да се реализира този растеж.Проблемът с кадрите е сред основните в нашата туристическа индустрия и ние работим активно с всички заинтересовани институции и бизнеса, за да се справим с него, каза още министърът. Тя припомни своевременните законодателни промени, които позволиха от миналата година да се осигуряват изпълнителски кадри за сектора от трети страни. Това обаче е краткосрочно решение. Ето защо предприехме съвместна инициатива с Министерството на образованието и науката за създаване на Център за квалификация и преквалификация на кадрите в туризма, за който ще бъде използван и опитът на други държави, поясни министър Ангелкова.Министерството на туризма и Камарата ще продължат активно да си сътрудничат при изграждането и поддържането на качествена материална база в туризма, от която до голяма степен зависят сигурността и комфортът на потребителите.", "date": "2018.03.23", "title": "Чуждите туристи с 25% ръст за 2 години"}
{"url": "http://www.novinite.bg/articles/157928/Otlagat-starta-na-motosezon-2018", "text": "Във връзка с лошите метеорологични условия и очакваните валежи през уикенда се отменя стартът на мотосезона. Това съобщиха за Novini.bg от пресцентъра на Столична община. Тържественото мотошествие трябваше да се проведе тази събота на 24 март. То обаче ще се състои следващата седмица – на 31 март. Организираното от клуб GENTLEMEN MC откриване на сезона ще се проведе по маршрута от пл. „Св. Александър Невски“ по ул. „Оборище“, бул. „Васил Левски“, бул. „Цар Освободител“, бул. „Цариградско шосе“, бул. „Пейо К. Яворов“, бул. „Никола Вапцаров“, бул. „Черни връх“ и бул. \"България“ до „Бояна“.", "date": "2018.03.23", "title": "Отлагат старта на мотосезон 2018"}
{"url": "http://www.novinite.bg/articles/157932/Zatvaryat-vremenno-patishta-za-kamioni", "text": "Заради навявания и снегопочистване през последните часове Пътната агенция временно затваря за тежкотоварни автомобили редица ключови трасета, сред които магистрала „Хемус” и пътят от Калотина до София.Днес се очаква магистралата за кратко да бъде спряна в участъка преди Ботевград, за да бъде вдигнат тира, който вчера се преобърна и остана там.Над 100 почистващи машини и 10 аварийни екипа са терен и в София, обяви Красимир Димитров от кризисния щаб на Столичната община. С приоритет се чистят големите булеварди. Засега няма блокирани улици и закъснения на градския транспорт в София.", "date": "2018.03.23", "title": "Затварят временно пътища за камиони"}
{"url": "http://www.novinite.bg/articles/157936/GDBOP-blokira-hakerska-ataka-i-krajba-na-3-mln", "text": "Служители на отдел „Киберпрестъпност“ в ГДБОП успешно пресякоха финансова хакерска атака към голяма фирма от Република Корея. Установено е, че при кибератаката финансови средства на жертвата в размер на 3 000 000 евро са били трансферирани към банкова сметка в България. Тя е била открита на юридическо лице, регистрирано в страната със собственик и управител – чуждестранен гражданин, съобщиха от МВР. В резултат на професионално проведените действия парите са блокирани и успешно възстановени на пострадалата корейска фирма.От отдел „Киберпрестъпност“ припомнят, че по-рано през 2018 г. юридическо лице, регистрирано в САЩ е било подведено чрез кибератака да преведе 1 500 000 щатски долара вместо по сметката на реалния си контрагент, на три банкови сметки в България. От неправомерните средства на жертвата са възстановени 600 000 щатски долара, а за останалите е установено, че часове след получаването им по български сметки, са били трансферирани чрез онлайн банкиране за Хонг Конг.Постигнатото по пресичането на кибератаки  е резултат от постигнатото добро международно взаимодействие на ГДБОП с чужди партньорски служби, както и с банковия сектор в страната.", "date": "2018.03.23", "title": "ГДБОП блокира хакерска атака и кражба на €3 млн."}
{"url": "http://www.novinite.bg/articles/157948/Samo-2-500-izbirat-matura-po-matematika", "text": "Само 2 500 от зрелостниците са заявили желание да се явят на изпит по математика. Тази тревога изрази министърът на образованието Красимир Вълчев, който участва в конференция на тема: \"Бъдещето на труда - Work.4.0\"в Софийския университет \"Св. Климент Охридски\". По думите му от 55 хиляди ученици, които ще се явяват на държавен зрелостен изпит - само 2 500 са заявили желание да се явят на изпит по математика.Министър Вълчев изтъкна, че в областта на математиката се отчитат най-тревожните резултати на учениците. \"Какво правим с резултатите по математика? Ние имаме проблем с обезпечаването на учителите по математика\", констатира просветният министър и изтъкна, че ако нямаме учители по математика, които да подготвят учениците - няма да имаме и инженерни, и софтуерни кадри.В дискусията, организирана от КНСБ за правата на работника в процеса на дигитална трансформация, участваха студенти и преподаватели.Пред участниците във форума Красимир Вълчев изтъкна, че образованието е онзи инструмент, който е призван да преодолява неравенствата в бъдеще, доминирано от много повече неравенства. Като непосредствено предизвикателство са оформящите се дигитални неравенства между \"дигитални създатели\" и \"дигитални ползватели\".\"Икономическите и стопанските неравенства няма да зависят толкова от разпределението на инвестициите, колкото от разпределението на дигиталните неравенства\", посочи Красимир Вълчев.По думите му дигиталните компетентности трябва да бъдат вплетени във всички учебни програми.Министерство на образованието и науката вече има програма: \"Старт за ИТ кариера\", насочена към учениците в гимназиален етап за придобиване на професионална квалификация за софтуерен програмист. \"Целта ни е да разширим базата - да разширяваме уменията за създаване на дигитално съдържание. От ключово значение е отвореното образователно съдържание.Така например, в бъдеще няма да говорим толкова за достъп до крайни устройства, колкото за достъп до съдържание.\"Пред прогнозите голяма част от труда да бъде заменен от машини - професиите свързани с грижата за човека ще запазят своето място и няма да бъдат заменени\", обясни министър Вълчев. По думите му е необходимо да се акцентира върху хуманитарните специалности. \"Бъдещето ни като страна зависи от това - дали ще бъдем страна с образовано население\", заяви още просветният министър и изтъка, че най-важното е да имаме добри учители.Постепенно, когато се говори за дигитализация на образованието, ще се говори не за обучение чрез употребата на ИКТ технологии, а за обучение за ИКТ. Ключови в това отношение ще са дигитална грамотност и дигитална медийна грамотност и как децата да бъдат в по-голяма степен дигитални създатели.", "date": "2018.03.23", "title": "Само 2 500 избират матура по математика"}
{"url": "http://www.novinite.bg/articles/157961/Jivkov-vrachi-dokument-za-ekomarkirovkata-na-ES-na-balgarski-proizvoditel", "text": "Заместник-министърът на околната среда и водите Красимир Живков връчи на български производител на почистващи препарати документ за екомаркировката на Европейския съюз. Правото да се използва екомаркировката на ЕС се предоставя от министъра на околната среда и водите като  компетентен орган за България, който преценява съответствието с екологичните изисквания, установени с Решение на Европейската комисия и следи за постоянното им спазване. Това е четвъртият производител в България, който получава екомаркировка, след като е доказал, че произведените от него продукти  съответстват на високите изисквания на схемата за екомаркировка на ЕС.Към момента има разработени критерии за над 20 вида продукти от нашето всекидневие – детергенти, мебели, текстил, обувки, хартия, компютри, бои и лакове, туристическо настаняване и др. Критериите се обновяват периодично, за да се осигури прилагане на възможно най-екологичните технологични практики и материали, които гарантират и високо качество на продукта. МОСВ участва в разработването на изискванията и ги съгласува с представители на бизнеса.Правото да ползват логото на европейската екомаркировка се дава само за продукти, които отговарят на строги екологични изисквания и са по-безопасни за околната среда в сравнение с конвенционалните. Изискванията покриват целия жизнен цикъл на продукта – от използваните суровини до образувания отпадък. Схемата за екомаркировка на ЕС допринася за по-ефективната употреба на ресурси и преминаването към кръгова икономика.Повече за екомаркировката на ЕС на интернет-страницата на Европейската комисия:  ", "date": "2018.03.23", "title": "Живков връчи документ за екомаркировката на ЕС на български производител"}
