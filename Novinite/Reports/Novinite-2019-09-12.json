{"url": "https://www.novinite.bg/articles/180193/Balgariya-37-a-ot-162-darjavi-po-ikonomicheska-svoboda-izkachila-se-e-s-9-mesta-za-godina", "text": "България бавно се изкачва в индекса  на института „Фрейзър“, като в последното му издание за 2019 г. тя заема 37-о място от 162 държави и територии, на фона на 46-то място . Използваните данните в изследването са за 2017 г.България постига най-високата си позиция заемана в индекса, но всъщност това е връщане на това най-високо място от 2009 г., когато е пак на 37-мо място. От 2009 до 2015 година има влошаване, а от 2015 г. се наблюдава обръщане на тенденцията, се посочва в анализ на Института за пазарна икономика, който е партньор на „Фрейзър“ за България.Няма изненади в подреждането на лидерите по икономическа свобода и тази година – на първите места се нареждат Хонконг (със стойност на индекса 8,91 от възможни 10), Сингапур (8,71) и Нова Зеландия (8,5), а челната десетка се допълва от Швейцария, САЩ, Ирландия, Обединеното Кралство, Канада, Австралия и Мавриций, като всички  са със стойност на индекса над 8. На другия край на класацията са Венецуела, Либия и Судан, като повечето от страните на дъното са в условия на гражданска война, тежка икономическа криза или и двете.Индексът „Икономическа свобода по света“ комбинира множество индикатори, които изграждат пет подиндекса – размер на правителството, правна система и защита на правата на собственост, стабилни пари, свобода на международната търговия и регулации.Тази година България е на 37-о място от 162 държави и територии, като се е изкачила с девет места в рамките на една година. Точно над нея се нареждат Испания и Швеция, а под нея – Израел и Белгия. Общият ръст в стойността на индекса е 0,12 – от 7,43 до 7,55. За сравнение, в първата година в която страната участва – 1985, стойността му е била 5,27.Динамиката и класирането на страната обаче далеч не е еднакво в различните категории на индекса:Динамиката на индекса, съчетана с тази на компонента за правната система, ясно демонстрират, от една страна, противоположните тенденции в тях, а от друга – реалната стагнация на икономическата свобода в България през последните години. На практика, последните значителни подобрения в страната са през годините на скокообразен растеж преди присъединяването към Европейския съюз, а оттогава повишенията в стойността на индекса са козметични. В същия период обаче изменението в оценката на правната система е в противоположна посока, а, както виждаме по-горе, тазгодишното подобрение е следствие от промени в методите на изследването, а не на реални повишения в качеството на правната среда. Що се отнася до останалите подиндекси, най-чувствително се повишават оценките в областта на стабилните пари, в следствие на по-ниските нива на инфлацията.Фокусът върху икономическата свобода и нейните многообразни аспекти далеч не е случаен. Нееднократно е демонстрирано, че високите равнища на икономическа свобода са движещ фактор зад по-високите доходи и стандарт на живот, по-ниските бедност и неравенство и по-високия икономически растеж. Въпреки номиналното подобрение на България в индекса на „Фрейзър“ тази година обаче, последното десетилетие като цяло е такова на стагнация на икономическата свобода в страната, и битката за нейното подобрение не бива да бъде изоставяна.", "date": "2019.09.12", "title": "България 37-а от 162 държави по икономическа свобода, изкачила се е с 9 места за година"}
{"url": "https://www.novinite.bg/articles/180181/GERB-utvardi-kandidatite-si-za-kmetove-v-golemite-gradove", "text": "Изпълнителната комисия на ГЕРБ стартира процедурата по утвърждаване на кандидатите за кметове на общини и кметства и листите за общински съветници, съобщиха от пресцентъра на партията.На заседанието си Изпълнителната комисия реши финансирането на предизборната кампания да става само със средства от партийната субсидия. По време на кампанията няма да се приемат дарения, доброволни вноски от членове на партията, както и участие с лични средства на кандидатите за местна власт.В редица областни градове ГЕРБ залагат на досегашните градоначалници, някои от които са на поста кмет за пореден мандат.В Благоевград ГЕРБ отново застава зад Атанас Камбитов, а в Бургас кандидатът е настоящият кмет Димитър Николов (на снимката), който е и зам.-председател на партията. Във Варна за кмет отново ще е издигнат Иван Портних, а за Велико Търново – Даниел Панов.Във Видин партията застава зад Огнян Ценков, във Враца за настоящия кмет Калин Каменов. В Габрово Таня Христова ще участва в изборите за нов мандат.В Добрич ГЕРБ застава зад Надежда Петкова, в Кърджали зад Никола Чанев, а в Кюстендил зад настоящия Петър Паунов.В Ловеч кандидат-кметът е Корнелия Маринова, в Монтана – Златко Живков, в Пазарджик – Иван Панайотов, в Перник – Вяра Церовска, а в Плевен – Мирослав Петров.За Пловдив кандидатурата е на Здравко Димитров. Името му беше обявено преди няколко седмици.В Разград ГЕРБ залага на Валентин Василев, в Русе на Диана Иванова, в Силистра на Юлиян Найденов и в Сливен на Стефан Радев. За Смолян кандидат-кметът ще е Николай Мелемов.В София за четвърти път кандидат-кмет на ГЕРБ е настоящият градоначалник Йорданка Фандъкова.В Стара Загора партията продължава да стой зад кмета Живко Тодоров. В Търговище кандидат е Дарин Димитров, в Хасково – Станислав Дечев, в Шумен – Любомир Христов и в Ямбол – Димитър Иванов.", "date": "2019.09.12", "title": "ГЕРБ утвърди кандидатите си за кметове в големите градове"}
{"url": "https://www.novinite.bg/articles/180187/Shefat-na-EP-Saglasni-sme-za-otsrochka-po-Brekzit-no-samo-za-da-postignem-sdelka", "text": "Европейският парламент не е против нова отсрочка по Брекзит, ако тя бъде предоставена, например, за да се избегне „твърд” изход на страната от ЕС, заяви председателят на ЕП Давид Сасоли, предадоха БГНЕС и БНТ.Пред журналисти той обяви, че Европарламентът е отворен да разгледа възможността за отсрочка, ако целта е избягване на Брекзит без сделка.Това мнение се съдържа в резолюцията, която ще бъде подложена на гласуване по време на пленарното заседание на ЕП следващата седмица. Тя е предложена от пет от седемте партии, включително най-големите ЕНП, Прогресивния алианс на социалисти и демократи, Renew Europe, както партията на „Зелените” и Европейската обединена левица.Великобритания трябва да напусне ЕС на 31 октомври, но парламентът прие закон за предотвратяване на Брекзит без сделка, освен ако условията на споразумението с ЕС са съгласувани и одобрени преди 19 октомври. В този случай Лондон ще бъде принуден да иска удължаване на Брекзит.Окончателното решение за даване на отсрочка на Обединеното кралство за Брекзит се взема от Съвета на Европейския съюз. Такава отсрочка вече беше дадена един път - от 29 март на 31 октомври.Според публикуван по-рано от правителството на Великобритания документ, ако страната напусне ЕС без споразумение, се очаква увеличаване на цените на електроенергията и горивата, недостиг на лекарства и храни, нарушаване на транспортните връзки с континента, както и възможни протести.", "date": "2019.09.12", "title": "Шефът на ЕП: Съгласни сме за отсрочка по Брекзит, но само, за да постигнем сделка"}
{"url": "https://www.novinite.bg/articles/180182/Premierat-zagatna-che-Sofiya-shte-ima-novo-po-golyamo-okolovrastno", "text": "Трябва да направим околовръстен път, който да свърже от двете страни Божурище, обикаляйки града, и да го свържем с магистралата за Сърбия, защото всичко отива на Запад, заяви министър-председателят Бойко Борисов, който присъства днес на официалното откриване на нов логистичен център на датска мебелна компания, който се намира в Икономическата зона София – Божурище.Инвестициите в този регион са огромни, има стотици работници, добре платени, заяви Борисов в приветствието си.Премиерът изтъкна, че ще се работи по нов проект за околовръстен път, който да отговори на сериозния инвеститорки интерес към индустриалната зона, да обезпечи засиления трафик и да създаде повече удобство за живеещите в района граждани. Ще направя всичко възможно да ускорим максимално всички процедури и ще гледаме да осигурим пари в новия бюджет, добави министър-председателят.\"Трябва да направим околовръстен път, който да свърже от двете страни Божурище, обикаляйки града, и да го свържем с магистралата за Сърбия, защото всичко отива на Запад и съответно към западната и източната тангента, \"Марица\", \"Тракия\", за Азия и морето\", посочи Борисов.Той бе категоричен, че днес у нас се прави икономика, заводи, хиляди ТИР-ове с продукция напускат България, затова и износът ни е най-голям за всички времена. \"Само, че трябват пътища\", изтъкна още веднъж министър-председателят Бойко Борисов.\"И други големи инвеститори искат да развиват бизнеса си у нас, но не могат да си го позволят, защото трафикът ги блокира. Затова ще се направи околовръстен път от бул. \"Царица Йоана”, който да минава оттука и да свързва магистралата със Сърбия. Това струва над 50 млн. лв. Проектът го имаме вече. На министрите съм дал в най- кратки срокове да започнат процедурата, трябва да се отчуждават и земи”, каза Борисов и отправи критики към президента заради наложеното от него вето. Заради бавните отчуждителни процедури искахме да променим закона, който беше спрян от Радев. Ние не сме го правили, за да правим на инат на някого, точно обратното – на нас ни правеха, каза Борисов.При откриването на най-високото логистично съоръжение в България премиерът бе заедно с министъра на икономиката Емил Караниколов.Строителството на логистичната база започна през лятото на 2017 г., когато датската компания обяви, че ще изгради в България четвъртия си в света център, от който ще снабдява магазините си в Бългapия и Pyмъния, ĸaĸтo и Зaпaднитe Бaлĸaни.Датската компания инвестира над 100 милиoнa eвpо в бaзaтa cи в Бългaрия и щe бъдaт осигурeни 300 paбoтни меcтa. Базата включва две високи сгради с общ капацитет за 121 632 палета. Високите тела достигат 16 етажа (42,5 м), което ги прави най-високите складови помещения в България. Парцелът в индустриалната зона е върху площ от 300 дка, а застроената площ е малко над 90 хил. кв. м. Освен високите тела, базата включва и транспортен коридор, приемна зона, зона за интернет търговия, административни сгради.", "date": "2019.09.12", "title": "Премиерът загатна, че София ще има ново, по-голямо околовръстно"}
{"url": "https://www.novinite.bg/articles/180175/Akciya-po-proverki-na-uchilishtnite-avtobusi-za-nachaloto-na-uchebnata-godina", "text": "Преди началото на учебната година започват засилени проверки за техническото състояние на училищните автобуси във Варненска област, съобщава БНТ. Целта е превозвачите и шофьорите да обърнат внимание на специализираните превозни средства и готовността им да превозват учениците. Идеята на проверките е да се гарантира безопасно превозване на децата до класната стая.", "date": "2019.09.12", "title": "Акция по проверки на училищните автобуси за началото на учебната година"}
{"url": "https://www.novinite.bg/articles/180189/Do-31-oktomvri-2019-g-fermerite-dokazvat-realiziranoto-mlyako-i-jivotni", "text": "От 7 до 31 октомври 2019 г. животновъдите, които са кандидатствали по схемите за обвързана подкрепа за Кампания 2019 г., трябва да докажат реализацията на млякото и млечните продукти, които са произвели. В същия период фермерите доказват и реализираните на пазара животни. За целта се подават документи по образец в областните  дирекции на ДФ „Земеделие“. Реализацията на млякото и млечните продукти се доказва за периода 01.10.2018 г. – 30.09.2019 г. Документи се подават по четири схеми, чиито изисквания са разписани в чл. 27в, ал. 1 от Наредба № 3 от 2015 г. Те са: Схема за обвързано подпомагане за млечни крави – СМлК, Схема за обвързано подпомагане за млечни крави под селекционен контрол - мляко – ЕЖСК (мляко), Схема за обвързано подпомагане за овце-майки и/или кози-майки под селекционен контрол с направление мляко – ДПЖСК и Схема за обвързано подпомагане на биволи.Реализираните на пазара животни се доказват по три схеми - Схема за обвързано подпомагане за месодайни крави и/или юници – СМКЮ, Схема за обвързано подпомагане за месодайни крави под селекционен контрол – ЕЖСК (месо), Схемата за обвързано подпомагане за овце-майки и/или кози-майки под селекционен контрол – ДПЖСК (с реализация на месо или комбинирана реализация). В зависимост от това къде са реализирани животните – в България или извън страната, се попълват различни типови образци.Животновъдите могат да изтеглят и попълнят образците на документите, с които доказват реализация на произведената от тях продукция от официалната интернет страница на ДФЗ . При попълване на документите кандидатите трябва да използват съответната бланкова таблица, според регистрацията им в ИСАК – като физическо лице, юридическо лице или едноличен търговец. Към приложените файлове е изготвена и подробна инструкция за тяхното попълване.Попълненият опис по образец се подава на хартиен и електронен носител. Стопаните трябва да предоставят и заверени копия на документите, доказващи реализацията на продукцията си. Те следва да бъдат издадени от съответния земеделски производител или от изкупвача на продукцията.", "date": "2019.09.12", "title": "До 31 октомври 2019 г. фермерите доказват реализираното мляко и животни"}
{"url": "https://www.novinite.bg/articles/180184/Nikolaj-Malinov-Bez-Rusiya-nyama-da-oceleem-tryabva-da-gradim-obshto-badeshte", "text": "България трябва да бъде „държава, която гради своето бъдеще с Русия. Русия е по-силна от нас, и ние на свой ред си даваме сметки, че без Русия няма да оцелеем“, се казва в докладната записка на Николай Малинов, който е обвинен за шпионаж от българските власти, предаде БГНЕС.„С настоящото изложение бихме желали да ви запознаем с нашата работа през последните няколко години, насочена към възстановяването на мостовете между България и Русия. Тази работа е в руслото на нашето желание да се възобнови геокултурното, политическо и икономическо единство на България и Русия въз основа на обединяващите ни славянски корени, традиции и ценности“.Така започва докладната записка на лидера на движение „Русофили“ Николай Малинов относно необходимостта от геополитическа преориентация на България или както те го наричат „Проект България“.Още в самото и начало се подчертава, че българите са се запазили като народ над 1000 години благодарение на своя архитип, който има следните особености:1. Доминиращо духовно самоопределение на българите в качеството им на православни християни;2. Принадлежност към славянската култура и традиционни ценности;3. Русофилството като еманация и концентрация на посочените по-горе две определения.„Ние сме убедени, че без запазването на тази наша идентичност съществуването на нашата държава в съвременния свят е невъзможно“, подчертава авторът на докладната записка.Според него над четвърт век България се намира напълно под ударите на САЩ, при това се прави опит да се замени цивилизования избор на нашата страна, който е направен преди 1150 години. „Потиска се историческото самосъзнание на българите, насажда се нихилизъм към славянското и православието, разкъсват се естествените исторически и културни връзки между България и Русия… Под натиска на англосаксонския Запад България беше присъединена към НАТО и ЕС с всички произтичащи от това зависимости“, пише Малинов.Според него България била „колония на САЩ“, а Западът се отнасял с презрение към нас заради нашата славянска култура.Той твърди в докладната записка, че в България съществува очевиден политически парадокс, който се състои в следното: 80% от българите се определят като русофили, а управлението на страната в продължение на четвърт век се намира във васално подчинения на Вашингтон и Брюксел.Според Малинов силната пропаганда е успяла да обезсили русофилските настроения като политически фактор.В отговор на тази „западна заплаха“ свързана с преформатирането или унищожаването на историческото българско общество, „ние, русофилите в България, се обединяваме и активно работим“. Малинов се хвали, че е създадено и регистрирано „Национално движение Русофили“, която определя като „уникална“ в света неправителствена организация. По думите му тя разполага с 212 структури в страната и над 30 000 члена, които от 2003 г. активно работят за развитие и запазването на духовните и културните връзки между България и Русия.Като основна мисия на проекта Малинов посочва: „утвърждаване на традиционните ценности, създаване на културна общност, основаваща се на славянобългарския характер на държавата и следваща нашия изконен цивилизационен избор – православието.България трябва да бъде „държава, която гради своето бъдеще с Русия. Русия е по-силна от нас, и ние на свой ред си даваме сметки, че без Русия няма да оцелеем“, подчертава Малинов.„Нашата основна цел е геополитическата преориентация на България въз основа на православието, славянската култура и традиции, които неизменно ни обединяват с Русия“, категоричен е лидерът на движение „Русофили“.Отчитайки хибридния модел на противопоставяне между Запада и Русия, Малинов и неговата организация се концентрират в пет основни направления:1. Дейност в неправителствения сектор чрез „Национално движение Русофили“;2. Създаване и подкрепа на интернет сайтове;3. Създаване на влиятелен аналитичен център;4. Създаването на собствена телевизия;5. Създаването на русофилска партия, която ще позволи постепенното прерастване на „Национално движение Русофили“ в масова електорална сила.„Реализацията на тези направления започва със създаването на силна медия, чрез която ще се разпространяват нашите послания до русофилски настроените общности“, заявява Малинов и добавя, че без такъв инструмент ние няма да можем да постигнем своите цели.Според нето положените до момента усилия се недостатъчни за постигането на поставените цели в близко бъдеще. Изброяват се следните направления, по които движението се нуждае от сериозна подкрепа:1. Осъществяване на сериозен пробив в националното информационно пространство. Това е възможно да се осъществи чрез създаването на влиятелна телевизия и информационна агенция, осигуряване на силно присъствие в интернет пространството чрез придобиване или създаване на сайтове, за което са необходими постоянни и сериозни инвестиции. В тази посока се работи постоянно, отбелязва Малинов.2. Придобиване на компанията „ВИВАКОМ“ с помощта на „Внешторгбанк“ и намирането на инвеститор, който да купи компанията, но тя трябва да остане под руски контрол.3. Развитие на потенциалните възможности за икономическо сътрудничество в сферата на земеделието и свързаните с това отрасли на промишлеността, като заетите в този отраслов сектор постепенно се приобщят към нашата електорална маса.4. Създаването на влиятелен аналитичен център, който да отстоява нашите тези и послания.5. Развитие на политическа партия, която трябва да присъства като непреодолим фактор в българския парламент и да се бори за геополитическата преориентация на България.В заключение Малинов подчертава, че „русофилите в България не могат да се справят сами без руска подкрепа, която се изразява в придобиването на печеливши отрасли в българската икономика и в реални действия по пътя за промяна на геополитическата ориентация на страната“. ", "date": "2019.09.12", "title": "Николай Малинов: Без Русия няма да оцелеем, трябва да градим общо бъдеще"}
{"url": "https://www.novinite.bg/articles/180171/Pernishkata-TEC-zarabotva-otnovo", "text": "„Топлофикация Перник” възобновява работа след седмица прекъсване. Очаква се още днес жителите на града отново да имат топла вода.Тази сутрин експерти на РИОСВ трябва да премахнат поставените пломби към генераторите, съобщи БТВ, предаде БГНЕС.За да се гарантира, че няма да бъде използван неразрешен вид гориво, в предприятието ще дежурят служители на екоинспекцията и ще осъществяват 24-часово наблюдение на подаваното към парогенераторите.Спирането на пернишкия ТЕЦ стана преди 7 дни, когато проверки на място установиха, че се горят биомаси.До утре пък е срокът служителите на ТЕЦ-а да отстранени от площадката напредприятието всички горива, за които нямат разрешение. ", "date": "2019.09.12", "title": "Пернишката ТЕЦ заработва отново"}
{"url": "https://www.novinite.bg/articles/180190/V-centara-na-Galabovo-TEC-Brikel-shte-instalira-stanciyaza-zamerva-vazduha-koyatoshte-informira-grajdanite", "text": "„ТЕЦ „Брикел” ще закупим специална апаратура, която да измерва атмосферния въздух с цел всички да следят състоянието му. Станцията ще бъде монтирана в центъра на Община Гълъбово.” Това заяви директорът на ТЕЦ „Брикел” Янилин Павлов. Той посочи, че с разрешение на компетентните институции в периода между 28 юли и 21 август тази година ТЕЦ „Брикел“ експериментално е изгорил 17 000 тона RDF (неопасни битови отпадъци) и почти двойно количество слама, примесени с въглища.“Експериментът в „Брикел“ е извършен с цел търсене на алтернативно на въглищата гориво. На 21 август по наше желание и във връзка с високите температури, характерни за сезона, сме го преустановили, макар че сме имали разрешение за по дълго време. За това наше решението също сме уведомили всички институции”, посочва Павлов.„До 25 септември ще изпълним всички предписания на РИОСВ Стара Загора, включително и ще премахнем от площадките си сламата и битовите отпадъци.”, подчерта директорът на ТЕЦ „Брикел” и допълва, че вече са започнали работа по указанията на РИОСВ Стара Загора, за да преключат в срок. „Нашето Дружество стриктно спазва изискванията на компетентните институции и за това и този път ще бъдем отговорни, но продължаваме да твърдим, че при всяко едно измерване до сега, не са констатирани превишения на допустимите стойности, включително и на последните две извършени през август месец.”, категоричен бе Павлов и отново напомни, че те са едно от най-проверяваните Предприятия и че са докладвали всяко едно тяхно действие на РИОСВ Стара Загора и на МОСВ.„Считаме, че сме намесени в престоящата кампания за местни избори и политичиеските партии си мерят на наш гръб силите. Наложена ни е най-крайната мярка наказание от РИОСВ Стара Загора, а за такъв тип нарушение, което те казва, че са установили, следва да бъдат предприети мерки от типа административна глоба и на дружеството да бъде направено предписание да се прекратят тези дейности.”, обясни Павлов. По думите му действията на институциите ще доведат до големи загуби за предприятието. „Решенията им ще лишат хората от възможността да използват жизнено важните за тях брикети за отопление. ТЕЦ „Брикел“ е заставена да спре своята дейност, което означава, че ще бъде спряно топлоподаването към абонатите на община Гълъбово”, заявява директорът на ТЕЦ „Брикел”.", "date": "2019.09.12", "title": "В центъра на Гълъбово ТЕЦ „Брикел” ще инсталира станция за замерва въздуха, която ще информира гражданите "}
{"url": "https://www.novinite.bg/articles/180174/Savetnikat-na-Tramp-mladshi-bivsh-agent-na-FBR-i-naj-uspeshniyat-Facebook-blogar-na-Innowave-Summit-2019-vav-Varna", "text": " ще се проведе за поредна година във Варна на 18 и 19 октомври в Двореца на културата и спорта. Мащабната конференция ще събере в морската ни столица световни брандове като Apple, Facebook, Google, Amazon, eBay, Trip Advisor, Booking, CNN, Alibaba.com, както и фондове за рисков капитал от 3 континента,  с инвестиционно портфолио от над 100 милиона USD.„Тази година сме подготвили нещо още по-вълнуващо! Всички посетители ще имат възможност да гледат изключителни лектори, които никога не са стъпвали в България. Беше трудна задача да убедим имена като Сед Симоув и Дрейтън Бърд „Бащата на маркетинга“ да се включат, но съм сигурен, че всички усилия си струват. Нашата основна задача е всяка година да надграждаме, затова Innowave Summit през 2019-та ще бъде най- атрактивното издание до този момент“, споделя Димитър Василев от Български Бизнес Форуми, съорганизатор на събитието.Съветникът на Доналд Тръмп - младши, по потребителско обслужване, е сред топ лекторите, които ще участват в конференцията. Официален гост на  ще бъде също и европейският комисар по иновации и младеж Мария Габриел.Сред най-атрактивните лектори в конференцията са имена като Джоана Райли, част от международния тренировъчен лагер на ФБР, настоящ изпълнителен директор на Censia - система за разузнаване, която използва изкуствен интелект, за да предостави предварителна информация за най-търсените професионалисти на пазара на труда. Райли е сред стотте най- високо оценени дами в технологичния сектор. Носител е на приза на Калифорнийския съвет по етническо разнообразие - „Най-влиятелна жена“.Впечатление прави и името на д-р Кевин Фрайбърг - част от Топ 30 на „Най-великите умове в сферата на ръководенето“. Сред лектори на конференцията са още Джина Лондон, водещ в CNN, Лукаш Железни - водещ британски инфлуенсър, Луиз Макдонъл - един от най-успешните Facebook маркетинг блогъри в света, Джонатан Биксби - канадски инвеститор и мултимилионер, както и редица други.Екипът на Innowave Summit 2019 обещава много изненади по време на целия форум.", "date": "2019.09.12", "title": "Съветникът на Тръмп-младши, бивш агент на ФБР и най-успешният Facebook блогър на Innowave Summit 2019 във Варна"}
{"url": "https://www.novinite.bg/articles/180179/Nad-20-rodni-mandri-shte-iznasyat-za-Kitaj-14-veche-go-pravyat", "text": "14 български предприятия изнасят млечни продукти за Китай, съобщиха от министерството на земеделието, предаде БНТ. Първите четири от тях бяха одобрени от Генералната митническа администрация на Китайската Народна Република (КНР) през юли 2019 г.В началото на септември тази година одобрение за износ получиха още 10 български предприятия.Министерството на земеделието и Агенцията по храните полагат всички усилия за възможно най-скорошно одобряване от Генералната митническа администрация на КНР и на още 7 български предприятия.", "date": "2019.09.12", "title": "Над 20 родни мандри ще изнасят за Китай, 14 вече го правят"}
{"url": "https://www.novinite.bg/articles/180173/Dneven-horoskop-za-chetvartak", "text": "Не позволявайте на никого да се опитва да ви променя. Вие сте страхотни такива, каквито сте. Постарайте се да стоите на разстояние от хора днес. Имате нужда да прекарате малко време насаме със себе си.  Имате сериозна нужда от помощ. Нужен ви е човек, който да следи детайлите, защото вие имате прекалено много други неща за правене. Трябва да изместите фокуса върху голямата картина, за да успеете.  Днес не трябва да се съгласявате на каквото и да било. Отдръпнете се и проучете ситуацията по-задълбочено, защото на пръв поглед нещата изглеждат перфектно, но може да се окаже, че не е точно така.  Представителите на останалите зодии могат да намерят дневния си хороскоп ", "date": "2019.09.12", "title": "Дневен хороскоп за четвъртък"}
{"url": "https://www.novinite.bg/articles/180177/Specializiraniyat-sad-gleda-deloto-za-atentata-v-Sarafovo", "text": "Специализираният съд ще заседава на 12 септември по делото за атентата на летище “Сарафово”, предаде БГНЕС. Подсъдими по него са Мелиад Фарах и Хасан Ел Хадж Хасан. Двамата обвиняеми са обявени за международно издирване в ШИС по канала на Интерпол с червена бюлетина.Делото започна по същество в началото на 2018 г. Преди това то не успяваше да тръгне на няколко пъти. Първото заседание по него беше насрочено още през септември 2016 г., а още през юли 2016 г. обвинителният акт за терористичния атентат бе внесен в Специализирания съд. Материалите по делото бяха 80 тома, свидетелите са не по-малко от 170, има 100 експертизи.На 18 юли 2012 година автобус с израелски туристи, които току що бяха кацнали на летище “Сарафово” в Бургас стана мишена на терористична атака. При кървавата баня загинаха петима израелски граждани, шофьорът на автобуса, български гражданин, и извършителят на атентата. При инцидента бяха ранени над 30 души. ", "date": "2019.09.12", "title": "Специализираният съд гледа делото за атентата в „Сарафово“"}
{"url": "https://www.novinite.bg/articles/180180/100-yuristi-se-obyaviha-protiv-izbora-na-Geshev-za-glaven-prokuror", "text": "Над 100 юристи са се подписали под призива Висшия съдебен съвет да не избира предопределения за главен прокурор Иван Гешев и да открие нова процедура за приемник на Сотир Цацаров.\r\nТова се казва в становището на най-голямата неформална група на българската адвокатура - Фейсбук общността на българските адвокати (ФОБА), качено на сайта на съвета. Под настояването Гешев да не бъде следващият главен прокурор са се подписали сто и трима адвокати.\r\nТе пишат още, че недоумяват защо Висшият адвокатски съвет още не е обявил становище за кандидатурата. Както и че подкрепят Пловдивската адвокатска колегия, която преди време се обяви против Гешев.\r\nКато граждани и като адвокати \"изразяваме тревога и безпокойство от начина, по който се провежда процедурата по избора на нов главен прокурор\", пишат юристите.\r\n\"Според нас това си е просто опит за назначаване на удобен за определени среди в съдебната власт кандидат, който показва изключително слаби познания за основни правни принципи и върховенството на правото и опасни залитания към отречени тоталитарни модели на поведение и работа.\", продължава становището.\r\nОсвен поведението, изказванията и концепцията на Гешев, адвокатите критикуват и масовата подкрепа на кандидатурата му от полицейски управления от цялата страна. \"Това е флагрантно нарушение на принципа на разделението на властите\". \"Ако в представител на г-н Гешев е нормално полицията да модерира избора на главен прокурор, то това е още по-опасно, нарича се полицейска държава\", пише в позицията на ФОБА.\r\n", "date": "2019.09.12", "title": "100 юристи се обявиха против избора на Гешев за главен прокурор"}
{"url": "https://www.novinite.bg/articles/180183/Prokuraturata-osvetli-shpionina-ot-Rusofili-chrez-dokumenti", "text": "Водени от интереса на българските граждани да бъдат информирани за действията на правоохранителните органи, Пресцентърът на Прокуратурата на Република България публикува част от писмения доказателствен материал, събран в хода на разследването срещу Николай Малинов (обвиняем по чл. 105, ал. 1, предложение II от НК).Данните са само част от иззетите материали и се публикуват с разрешението на наблюдаващия прокурор. Те ще бъдат представени в пълнота пред съда, когато досъдебното производство приключи. Новата публикацая е както и при оповестяването на данни от разследването по хакерската афера \"ТАД груп\".В прес-съобщението е заличена информацията, увреждаща права и интереси, както и лични данни на трети лица. Защитата на националния интерес е позиция, която Прокуратурата на Република България ще следва във всичките си действия. Разследването е започнало от оперативно дело в Държавна агенция \"Национална сигурност\". Извършените действия по разследването (претърсване, изземване, личен обиск) са след предварително разрешение от Специализирания Наказателен съд.На опитите за компрометиране на действията на правоохранителните органи, ПРБ ще отговаря с публичност и прозрачност, при спазване на презумпцията за невиновност и законовите права на гражданите.Процесуално-следствените действия продължават.", "date": "2019.09.12", "title": "Прокуратурата осветли шпионина от \"Русофили\" чрез документи"}
{"url": "https://www.novinite.bg/articles/180185/Namalenie-na-proizvodstvoto-v-ES-v-Balgariya-obache-to-se-uvelichava", "text": "През юли 2019-а година индустриалното производство в еврозоната и в целия Европейски съюз се сви за втори пореден месец, но в същото време производството в България нарасна за пръв път от февруари насам, показват данни на Евростат, предаде БНР.Производството в рамките на еврозоната се сви през юли с 0,4% спрямо юни, когато отбеляза спад с 1,4%, докато очакванията на финансовите пазари за доста по-скромно понижение с 0,1 на сто. Това представлява отслабване на индустриалното и промишлено производство за втори пореден месец, което е знак, че рецесията в промишления сектор на единния валутен блок остава в сила и в началото на третото тримесечие.В рамите на еврозоната солидно понижение регистрират производството на стоки с недълготрайна употреба (спад с 0,8%) и енергийното производство (с 0,7%), с 2,3%) при добър отскок на средствата за производство (с 1,8%) и на производството на дълготрайни потребителски стоки (с 1,2%).Спрямо година по-рано производството в еврозоната се сви през юли с 2,0% след спад с 2,4% месец по-рано и очаквания за понижение с 1,4 на сто. Производството на годишна база в региона на единната валута нарасна за последно през миналия ноември.Евростат представи слаби данни и за индустриалното производство през юли в целия ЕС, но при добър отскок на производството в в рамките на България.Производството в ЕС се сви през юли с 0,1% спрямо юни, когато отбеляза спад с 1,4%, като на годишна база индустриалното производство се понижи с 1,2$ спрямо юли 2018-а след спад с 1,8% през юни.Според данните на Евростат индустриалното производство в България обаче нарасна през юли с 0,8% спрямо юни, когато се сви с 1,8%, като това представлява първо подобрение на месечна база от февруари насам. Това предполага, че промишленият сектор в нашата страна сякаш опитва да се възстанови в началото на третото тримесечие от слабостта през второто тримесечие.На годишна база обаче промишленото производство в България се понижи с 0,9% след спад с цели 3,4% през юни. Това представлява свиване на производството спрямо година по-рано за втори пореден месец, след като за последно промишленото производство в нашата страна се понижи през декември 2018-а година. ", "date": "2019.09.12", "title": "Намаление на производството в ЕС, в България обаче то се увеличава"}
{"url": "https://www.novinite.bg/articles/180172/Srednoshtni-eksplozii-vav-voenna-baza-na-Turciya-v-Severen-Kipar", "text": "Поредица от експлозии е имало тази нощ в склад за боеприпаси във военна база на турската армия в северната част на Кипър, съобщават кипърско-турските медии, предаде БНР. Взривовете са близо около 2 часа до Кирения на северния бряг на острова. До момента не се съобщава за загинали, а само за ранени. Хората от близкия хотел и села са били евакурани през нощта. На мястото са били лидерът на кипърските турци Мустафа Акънджъ и премиерът Ерсин Татар. Взривната вълна е достигнала 250 метра. ", "date": "2019.09.12", "title": "Среднощни експлозии във военна база на Турция в Северен Кипър"}
{"url": "https://www.novinite.bg/articles/180191/Mnozinstvoto-balgari-Bednotiyata-a-ne-abortite-za-osnovna-prichina-za-demografskata-kriza", "text": "Категорична подкрепа с 89,5% на българското общество за правото на планиран легален аборт показват данните от национално-представително проучване, възложено от Български фонд за жените (БФЖ) на социологическа агенция Алфа Рисърч.С него стартира информационната кампания за репродуктивните права на жените „Моята съдба. Моят избор“, която цели да популяризира нагласите на българите по темата и да развенчае митовете, които се използват като аргументи от някои политически партии и религиозни организации, в опит за забрана на легалния аборт в България през последните месеци.Обществените нагласи са категорични, че абортите трябва да бъдат разрешени, като жената и партньорът ѝ трябва да имат правото сами да решават този въпрос. Общественото мнение също така е консолидирано около тезата, че правото на аборт е фундаментално човешко право на всяка жена – така смятат 89 на сто от пълнолетните граждани на страната. Резултатите от изследването показват още, че подкрепата за правото на аборт далеч не означава подкрепа за безотговорно поведение, напротив: 86% от българите са на мнение, че е най-добре жената да се предпазва от нежелана бременност, но, ако такава се случи, тя трябва да има право на избор, дали да направи аборт или не.Добрата здравна и сексуална култура на мъжете и жените се разпознава като ключова предпоставка за отговорно и безопасно репродуктивно поведение, включително предпазване от нежелана бременност. В това отношение мнозинството от 76% от българските граждани застават твърдо зад позицията, че още в училище е необходимо да бъдат въведени часове по здравно и сексуално образование. Това мнение споделят както по-възрастните, така и по-младите поколения, както мъжете, така и в още по-голяма степен – жените, живеещи в различни населени места и с различен социално-икономически статус. Предадената от специалисти информация се възприема като значително по-надежден начин подрастващите да придобият знания за репродуктивното си поведение в сравнение с други източници като интернет и др.Обществените нагласи са категорични и по въпроса, че забрана на абортите би донесла значително повече негативи, отколкото позитиви – както лично за здравето на жените, така и в социален план. На база на негативен опит в миналото две са очакваните най-сериозни последици: на първо място, нарастването на нелегалните аборти с всички рискове за здравето на жените (73%), на второ - увеличаване броя на изоставените деца (55%). Тезите, лансирани от противниците на легалните аборти, остават крайно непопулярни в нагласите на хората: според едва 6% забраната на абортите би решила демографската криза, а 9% са на мнение, че ще се раждат повече деца, които ще бъдат отглеждани от своите родители.Обществото е далеч от убеждението, че абортът е сред основните фактори за демографската криза. Напротив, той е най-рядко припознаваната причина за обезлюдяването и застаряването на населението. Според мнозинството от гражданите в основата на демографския проблем стои комплекс от социално-икономически фактори: на първо място – ниските доходи, които принуждават много млади хора да емигрират в чужбина, като по този начин намаляват жените в детеродна възраст у нас (82%), на второ – световната тенденция в развитите страни, от която България не остава незасегната - да се раждат по-малко деца, но да им се осигуряват по-добри условия на живот и качествено образование (58%), и на трето място – цялостното застаряване на населението (57%).По въпроса как трябва да се заплащат абортите – лично или от държавата, всеки втори е на мнение, че следва да бъдат покривани от здравната каса, при условие, че жената е здравно осигурена. Останалата част от гражданите се затрудняват да вземат отношение по темата (26%) или смятат, че тази процедура трябва да бъде платена, независимо дали жената е осигурена или не (22%). Зад тезата, че разходите за аборт следва да се поемат от НЗОК, по-силно застават жените в активна възраст (30-50 г.), заети с неръчен труд, които в най-голяма степен биха могли да се възползват от правото здравната каса да заплати такава процедура, ако им се наложи.Проучването регистрира сходни позиции по тези въпроси сред всички социално-демографски групи в страната: както сред по-младите, така и сред по-възрастните, в големите и в малките населени места, както сред жените, така и сред мъжете, сред хора с различен образователен и социално-икономически статус.Проучването е проведено в периода 3-12 август 2019 г. сред 1000 пълнолетни граждани на страната чрез пряко стандартизирано интервю по домовете с таблети. Използвана е двустепенна стратифицирана по регион и тип населено място извадка с подбор на респондентите по квота на база данните на НСИ за социално-демографската структура на страната. Проучването е достъпно тук.", "date": "2019.09.12", "title": "Мнозинството българи: Беднотията, а не абортите, за основна причина за демографската криза"}
{"url": "https://www.novinite.bg/articles/180176/Al-Kajda-SASht-Izrael-Evropa-i-Rusiya-da-se-gotvyat-za-atentati", "text": "На 18-ата годишнина от терористичните атаки на 11 септември, лидерът на „Ал Кайда“, терористичната групировка, отговорна за прословутата терористична атака, Айман ал-Завахири призова мюсюлманите за нови удари срещу САЩ, Русия, Израел и др., и срещу европейски държави. Изявлението на Ал-Завахири беше публикувано на уебсайта SITE Intelligence Group и бе цитирано от „Спутник“, предаде БГНЕС.Ал-Завахири, който наследи Осама Бин Ладен, отговорен за атентатите от 11 септември, критикува онези джихадисти, които са „отстъпили” от своите възгледи и осъждат атаката срещу Световния търговски център. Не е ясно кога и къде е направен видеоклипът, но лидерът на „Ал Кайда“ споменава за признаването през март 2019 г. на претенциите на Израел към Голанските възвишения от САЩ.По-рано през деня Тръмп се закле да “никога да не забрави” трагичните събития от 11 септември и да удари американските “врагове по-силно, отколкото някога са били удряни”. Израелският премиер Бенямин Нетаняху повтори казаното от Тръмп, заявявайки, че Израел стои заедно със САЩ в “борбата срещу варварството и тероризма”.Изявлението дойде в момент, в който САЩ възпоменават 18-годишнината от жертвите на атентатите на 11 септември срещу кулите-близнаци в Световния търговски център в Ню Йорк, отнели живота на почти 3 000 души.На 11 септември 2001 г. група от 19 терористи, свързани с „Ал Кайда“, отвлече четири пътнически самолета, които по-късно използва, за да нахлуят в кулите-близнаци в Световния търговски център в Ню Йорк, което доведе до пълното им унищожение, и Пентагона, във Вирджиния. Друг самолет се разби в поле на път за Вашингтон, след като пътниците се опитаха да попречат на терористите да го пренасочат към желаната от тях дестинация. ", "date": "2019.09.12", "title": "„Ал Кайда“: САЩ, Израел, Европа и Русия да се готвят за атентати"}
{"url": "https://www.novinite.bg/articles/180186/Opasni-veshtestva-v-kapachkite-za-burkani", "text": "В сезона на зимнината – откриха опасни капачки за буркани на пазара. Тестове в лаборатории установиха, че в тях има вещества в опасни количества, съобщава Нова телевизия. В някои от пробите дори са открити забранени вещества със силно канцерогенен ефект.Лабораторните тестове са направени на 7 вида капачки на различни производители, закупени от пазарите в София.Изпитванията показват надвишаване на позволените от ЕС граници на преминаване на вещества от капачките към съдържанието в бурканите при всички изследвани капачки.В някои от пробите дори е открито наличие на фталати – вещества, които са забранени от Брюксел за влагане в опаковки за храни.Добре узрели зеленчуци, подходяща марината и вкусната туршия е готова. Тайната обаче отдавна е изскочила от кухнята на баба и вече е в ръцете на учените. Почти 20 години те изследват всеки детайл от приготвянето на консервите – от качеството на плодовете и зеленчуците до капачката на буркана, за да може всичко, приготвено по рецептата на баба, да не е само вкусно, но и здравословно.Последните тестове в лаборатория обаче поставят под въпрос  до колко здравословни са компотите и туршиите, които приготвяме за зимата. И то заради капачката, с която затваряме бурканите. Изпитванията установяват, че веществата, които преминават от капачката към съдържанието в буркана, надвишават позволените от Брюксел нива.„Ние установихме, че общата миграция е надвишена при всичките 7 вида капачки, които сме взели от пазарите”, заяви инж. Майя Стойчева – автор на изследването.Поглед към капачките е важен, защото стерилизирането на зимнината става при висока температура, а тя засилва преминаването на вещества от буркана към всичко, което е вътре.Уплътнителите от вътрешната страна на капачките са изградени от т.нар. вещества – пластификатори. Именно оттук, според лабораторните тестове, проникват най-много опасни вещества към буркана със зимнината.", "date": "2019.09.12", "title": "Опасни вещества в капачките за буркани"}
{"url": "https://www.novinite.bg/articles/180192/60-000-prekrachvat-za-parvi-pat-uchilishtniya-prag-na-15-septemvri", "text": "На 15 септември училищният праг ще прекрачат 60 хиляди първокласници. Това съобщи министърът на образованието и науката Красимир Вълчев, предаде БГНЕС.Просветният министър обяви, че 8 училища няма да започнат учебната година в собствените си сгради заради големи ремонти.От МОН не разполагат с информация за недоставени учебници в училищата.Министър Вълчев обяви, че през тази година между 4000 и 4500 учители навлизат в пенсионна възраст.В над 200 училища в цялата страна са назначени медиатори, които ще помагат за връщането на децата в клас. По данни на просветното министерство в страната се работи с около 1000 изключително проблемни ученици. ", "date": "2019.09.12", "title": "60 000 прекрачват за първи път училищния праг на 15 септември"}
{"url": "https://www.novinite.bg/articles/180188/Imenieto-Dauntan-otvarya-vrati-tozi-petak-samo-v-kinata", "text": " Със стилно парти в емблематичния дуа на двайсетте години на миналия век беше ознаменувана българската премиера на дългоочакваното киносъбитие Имението Даунтън. Резиденцията на британския посланик в България беше домакин на ексклузивното събитие, което е част от отбелязването на 140 години от установяване на дипломатически отношения между България и Обединеното кралство.„Имението Даунтън е най-успешната телевизионна продукция на Великобритания, гледана от милиони почитатели по света. А сега зрителите ще имат възможност да видят и внушителна киноекранизация, продължаваща историята на семейство Кроули. Интересен факт е, че действието във филма се развива именно в 1927-ма година, когато цар Борис III прави официална визита в Обединеното кралство и се среща с крал Джордж V,” сподели Нейно Превъзходителство Ема Хопкинс в своята реч по време на партито.Именно кралска визита е и в основата на историята на Имението Даунтън. През 1927 аристократичното семейство Кроули определено не тъне в обичайния лукс заради Голямата депресия и края на Първата световна война. Но за посещението на техни кралски височества Джордж V и съпругата му всичко трябва да е по конец. Визитата им ще предизвика скандали, романтични трепети и интриги, които ще поставят на карта бъдещето на Даунтън.А критиците вече не пестят суперлативи за най-изисканото киносъбитие на сезона.Кевин Махер, сп. Times: „Филмът е изцяло, неизбежно и невероятно Даунтън“.Джен Чейни, сп. New York/Vulture: „Сериалът не е на екран от едва три години. И точно навреме се завръща на сцената“.Марли Мариус, сп. Vogue: „Удоволствие е да се завърнеш красивия малък свят на Даунтън“.Карин Джеймс, BBC: „Филмът е възхитителна наслада“.Лесли Фелперин, Hollywood Reporter: „Прекрасен разкош“ В Имението Даунтън се завръщат любимката на публиката Маги Смит като Вайлет Кроули, вдовицата графиня на Грантъм, Мишел Докъри като лейди Мери Кроули, Лора Кармайкъл като лейди Едит Кроули, Елизабет Макгавърн като Кора Кроули, графиня на Грантъм, Хю Боневил като Робърт Кроули, граф на Грантъм, Алън Лийч като Том Брансън, Джим Картър като иконома Карсън, Роб Джеймс-Колиър като Томас Бароу, Лесли Никол като готвачката г-жа Патмор, Филис Лоугън като г-жа Хюс и други. Към актьорския състав се присъединява Имелда Стонтън (поредицата за Хари Потър, Господарка на злото). С роли в Имението Даунтън влизат още Джералдин Джеймс, Дейвид Хейг, Саймън Джоунс, Тъпанс Мидълтън, Кейт Филипс и Стивън Кембъл Мур.Имението Даунтън отваря врати този петък, 13 септември, само в кината. ", "date": "2019.09.12", "title": "Имението Даунтън отваря врати този петък само в кината"}
{"url": "https://www.novinite.bg/articles/180178/Na-Bahamite-prodaljavat-da-tarsyat-2500-izcheznali-sled-uragana", "text": "2500 души са в неизвестност след преминаването на урагана „Дориан” над Бахамските острови. Властите все пак предупреждават, че проверяват дали някои от изчезналите не се намират в убежища, предаде Нова ТВ.Хиляди души са настанени в евакуационните центрове на различните острови. Официално потвърдените жертви след преминаването на стихията са 50.„Социалните служби се занимават с правителствения списък на хората в неизвестност. Той е съставен на базата на съобщения за липсващи хора. Оценяваме мащабите на разрушенията. На този етап няма да спекулираме за броя на жертвите. Разбираме, че хората са притеснени, ние също сме. Когато получим окончателния брой на жертвите ще го съобщим”, заяви говорителят на Агенцията за извънредни ситуации Карл Смит.", "date": "2019.09.12", "title": "На Бахамите продължават да търсят 2500 изчезнали след урагана"}
{"url": "https://www.novinite.bg/articles/180170/Slanchevo-na-zapad-oblachno-v-Centralna-i-Iztochna-Balgariya", "text": "Днес ще преобладава слънчево време, но ще има и временни увеличения на облачността, по-съществени над Централна и Източна България и на отделни места там слабо ще превали. Ще духа слаб до умерен североизточен вятър. Максимални температури между 25 и 30 градуса, сочи прогнозата на НИМХ.Атмосферното налягане ще бъде по-високо от средното за месеца. През деня ще се задържи почти без промяна.Над планините ще преобладава слънчево време, с по-съществени увеличения на облачността в следобедни часове. Почти без валеж. Ще духа умерен североизточен вятър. Максимална температура на височина 1200 метра – около 19 градуса, на 2000 метра – около 12.Над Черноморието облачността ще е разкъсана, по-значителна в часовете преди обяд, на отделни места със слаб валеж. Ще духа до умерен североизточен вятър. Максимални температури на въздуха 26-27 градуса, температурата на морската вода е 24-26. Вълнението на морето ще бъде 3 бала. ", "date": "2019.09.12", "title": "Слънчево на запад, облачно в Централна и Източна България"}
