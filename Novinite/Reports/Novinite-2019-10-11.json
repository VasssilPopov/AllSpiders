{"url": "https://www.novinite.bg/articles/181204/Vaksinaciyata-protiv-grip-e-preporachitelna-za-Balgariya-dori-v-parvite-sedmici-na-yanuari", "text": "Новоприетата Национална програма за повишаване на ваксинопрофилактиката на сезонния грип, насочена към хората над 65-годишна възраст, бе представена от проф. д-р Тодор Кантарджиев, директор на Национален център по заразни и паразитни болести по време на Балканска среща на експертите по грипната профилактика. Домакин на срещата за първи път бе София. За първата година от програмата е предвидено тя да осигури ваксинация на 10% от тази възрастова група, като поетапно до четвъртатта година ще достигне покритие от 25%. Програмата е голяма крачка към подобрение на ваксиналната защита, като се има предвид, че през последните години само около 3% от българското население се ваксинира срещу грип.Д-р Владимир Драженович, национален консултант по грип в Хърватия, сподели, че подобна програма за превенция на грипа съществува в страната му от много години и включва освен хората над 65-годишна връст и рисковите групи. За миналата година е достигнато 30% покритие на хората, за които е предназначена програмата. Препоръчително е ваксинационните кампании да започнат най-малко две седмици преди настъпване на грипната епидемия, но не по-рано от 4 месеца преди нея, за да се генерира оптимално ниво и подходяща продължителност на имунитета след ваксинация срещу грип, Затова на база статистиката от предходни години за България експертите препоръчват ваксинация дори в първите седмици на януари. Проведено проучване на Световната здравна организация (СЗО) сред 38 страни в европейския регион показва, че времето на епидемичния пик се променя от изток на запад като епидемиите настъпват по-късно в Западна Европа (например в Испания наблюдаваното закъснение за период от 10 години е 28 дни). [Caini, 2018] . „Всяка година грипната епидемия е с различен интензитет и продължителност.Тези модели на предсказуемост, които създават от СЗО, са с цел да се планират правилно годишните кампании за ваксинация и да се постигне максимална защита на населението. Препоръчително е краят на ваксинационната кампанията да бъде удължен колкото е възможно повече, за да се осигури максимално възможното покритие на рисковите групи. Затова Националната програма за повишаване на ваксинопрофилактиката сред хората над 65-годишна възраст е предвидена да продължи до края на декември “, обясни проф. д-р Кантарджиев. Грипът е едно от най-масовите инфекциозни заболявания при човека с голямо клинично, епидемиологично и социално-икономическо значение, но често е подценяван. Епидемиите от грип пораждат преки и непреки икономически загуби – временна нетрудоспособност, натоварване на здравните системи, вследствие на усложнения и страдание на заболелите. Средно годишно те причиняват между 3 и 5 милиона случаи с тежки усложнения. Според проучване, проведено наскоро, грипът и породените от него вторични респираторни инфекции, е причина за 13% от смъртните случаи в световен мащаб. „39% от случаите на смърт поради грип са сред хората над 75 години.Проучванията показват, че ефективността на ваксинацията намалява с 6% до 11% на месец. Затова изключително важно е ваксината да не се слага прекалено рано, т.е. максимум 4 месеца преди очаквания грипен пик. Радвам се, че тази година ще можем да защитим по-добре възрастното население в България, което е сред най-рисковите групи.“, допълни доц. д-р Любомир Киров, председател на Националното сдружение на общопрактикуващите лекари в България. Сред останалите рискови групи за тежко протичащ грип и усложнения, на които СЗО препоръчва имунизация, са: деца на възраст под 5 години, особено тези под 2-годишна възраст, бременни жени, медицински лица и хора от всяка възраст със съпровождащи хронични заболявания – белодробни, сърдечно-съдови, диабет, бъбречни, чернодробни. „Бременните са изложени на повишен риск от усложнения в следствие на грипа, като вероятността да бъдат хоспитализирани е 5 пъти по-висока в сравнение с останалите хора. Четиривалентната противогрипна ваксина ВаксигрипТетра е единствената в България, която може да се прилага на всички над 6-месечна възраст.Тя е първата и единствена ваксина с разрешение за приложение на бременни, като осигурява пасивна защита от грип на новородените преди да навършат 6 месеца. Съгласно препоръката на СЗО, инактивираните ваксини срещу грип могат да се използват във всички етапи на бременността и не показват каквито и да са нежелани следствия за плода и майката, които могат да се свържат с ваксинацията.“, сподели д-р Анвар Расули, Медицински директор противогрипни ваксини на Sanofi Pasteur за Европа. Наскоро проведено проучване показва, че грипът повишава също риска от сърдечни проблеми и инфаркт, също както пневмония и други живозастрашаващи усложнения. Рискът от сърдечен удар е 6 пъти по-висок в седмицата след заразяването с грип. Затова противогрипната ваксинация остава най-сигурният начин за предпазване от усложнения и намалява риска от инфаркт с 15-45 %. Тези проценти показват ефективност за защита, много близка до спиране на тютюнопушенето, лекарства за висок холестерол или за високо кръвно налягане. Макар често и неправилно възприемана като лека и незастрашаваща живота, грипната инфекция може да доведе до сериозни усложнения. Противогрипната ваксинация е призната за най-добрия инструмент за превенция на разпространението на сезонния грип.", "date": "2019.10.11", "title": "Ваксинацията против грип е препоръчителна за България дори в първите седмици на януари"}
{"url": "https://www.novinite.bg/articles/181194/Osvobodiha-ot-aresta-roditelite-na-izostavenoto-bebe-v-Lyulin", "text": "Освободиха родителите на изостването бебе. Пеленачето беше намерено в детски кош в жилищен блок в столичния кварал \"Люлин\" вчера с бележка \"Да се предаде на социалните, успех!\".По информация на bTV те са се върнали в дома, където живееят с  майката и сестрата на мъжа.Именно  непрестанен тормоз от същите тези хора, родителите посочили като причината за тежкото деяние пред разследващите и социалните.Младото семейство не разполага със средства и не получава помощи, защото на името на бащата са регистрирани четири фирми. Той е и с ТЕЛК-решение, което не е подновено. Към момента детето е настанено в дома за медико-социални грижи \"Свети Иван Рилски\".След експертизи и работа с родителите, социалните ще търсят възможности то да се върне при тях, при роднини или да бъде дадено за отглеждане в приемно семейство. ", "date": "2019.10.11", "title": "Освободиха от ареста родителите на изоставеното бебе в Люлин"}
{"url": "https://www.novinite.bg/articles/181189/Ot-30-na-20-godini-zatvor-za-revnivec-zaklal-jena-si", "text": "От 30 на 20 години затвор Върховният касационен съд е намалил присъдата на 45-годишния Георги Генов от Пазарджик, който уби съпругата си Катя със 17 пробождания с нож.  \r\nВърховните магистрати обаче не са променили обезщетението от по 200 000 лв., което Генов трябва да плати на двете си дъщери-близначки и на тъщата си, които настояваха за най-тежкото наказание. В Окръжния съд в Пазарджик делото се гледаше по съкратеното следствие, а поисканата от прокуратурата доживотна присъда не бе уважена от съдебния състав.\r\nВърховните магистрати са преценили, че въпреки безмилостния начин на извършване на деянието и проявената от Генов изключителна ожесточеност и отмъстителност, убийството не е било предварително обмислено, планирано и подготвено. Подсъдимият не е действал хладнокръвно, а умисълът за умъртвяването на пострадалата се породил у него внезапно при опита му за пореден път да проведе разговор с нея.\r\nКато смекчаващи вината обстоятелства са отчетени още трудовата ангажираност на Генов и изразеното в съдебната зала съжаление. Георги и съпругата му се разделили след 25 години брак заради постоянните побои, на които неведнъж ставали жертва и двете им дъщери. Жената се изнесла при майка си в Пещера, а във фаталния 1 септември 2017-а ​Генов проследил автобуса, с който Катя пътувала.\r\nТой слязъл от колата си и пресрещнал жена си, но тя пак отказала да говори с него. Тогава Георги извадил нож, повалил я на земята, легнал върху нея, за да не мърда и започнал да й нанася удари по цялото тяло. Жената викала: „Помощ, умирам“ пред шестима свидетели, които по това време минавали по улицата. Никой обаче не се притекъл на помощ, но поне била повикана линейка, която да откара ранената Катя в болница.\r\nПо пътя обаче жената издъхнала от раните си, а убиецът изчезна и се укри, но 3 дни по-късно бе заловен в семейната вила край ихтиманското село Мухово. В издирването му тогава се включиха и военни части в помощ на полицаите от пазарджишката областна дирекция.\r\n", "date": "2019.10.11", "title": "От 30 на 20 години затвор за ревнивец, заклал жена си"}
{"url": "https://www.novinite.bg/articles/181199/Jenata-ubita-snoshti-v-stolichniya-kvartal-Mladost-bila-iznudvana", "text": "Жената, убита снощи в столичния квартал \"Младост\", била изнудвана от свои жертви в миналото, стана ясно по време на брифинг на Националната полиция и Специализираната прокуратура.„Назад във времето е имало сигнали срещу нея от граждани и юридически лица за различни финансови операции. За момента версията е неуредени финансови взаимоотношения, но се разследват и лични мотиви“, каза директорът на ГДНП Христо Терзийски.Говорителят на Специализираната прокуратура Сийка Милева пък посочи, че най-вероятно убитата е жертва на организирана престъпна група. Била е изнудвана от лица, които са потърпевши от нейни действия в миналото, посочи Милева.\"Търсим мотив, но в последните години мотиви има много\", добави Терзийски.", "date": "2019.10.11", "title": "Жената, убита снощи в столичния квартал \"Младост\", била изнудвана"}
{"url": "https://www.novinite.bg/articles/181202/Otkriha-trupa-na-izcheznal-shizofrenik", "text": "Oткритo e тялoтo нa 37-гoдишeн мъж oт c. Гoрoцвeт, кoйтo бeшe oбявeн зa oбщoдържaвнo издирвaнe. Трупът e нaмeрeн в мecтнocттa \"Кaрaлъ\" в oбщинa Търгoвищe, cъoбщихa oт OДМВР-Търгoвищe.Нeпocрeдcтвeнo cлeд пoлучeн cигнaл, oкoлo 9.00 чaca нa 10 oктoмври, зa нaмeрeн труп нa мъж в мecтнocттa „Кaрaклъ“, нa oкoлo 1 км изтoчнo oт c. Cъeдинeниe, oбщинa Търгoвищe, криминaлиcти нa РУ - Търгoвищe и OД нa МВР ca зaминaли зa мяcтoтo нa инцидeнтa. Извършeн e oглeд нa мecтoпрoизшecтвиeтo, при кoйтo видими cлeди oт нacилиe пo тялoтo нe ca кoнcтaтирaни.Уcтaнoвeнo e, чe тo e нa 37-гoдишния Здрaвкo Вacилeв Димитрoв oт c. Гoрoцвeт, oбщинa Лoзницa, oбявeн нa oбщoдържaвнo издирвaнe пo мoлбa нa близкитe му нa 9.10.2019 г. В близocт дo тялoтo e нaмeрeн вeлocипeд, c кoйтo cъщият ce e придвижвaл.Трупът e oткaрaн в МБAЛ - Търгoвищe зa aутoпcия. Рeзултaтът oт нeя пoтвърждaвa, чe нямa дaнни зa нacилcтвeнa cмърт.Пo cлучaя e oбрaзувaнo дocъдeбнo прoизвoдcтвo пo oпиca нa РУ-Търгoвищe.", "date": "2019.10.11", "title": "Откриха трупа на изчезнал шизофреник"}
{"url": "https://www.novinite.bg/articles/181169/Caricata-na-izmamite-Stanka-Marangozova-be-ubita-dokato-shofira-do-trupa-j-e-ostavena-byala-roza", "text": "Убийство по късна доба разтресе София. Известната измамница Станка Марангьозова се казва жената, намерена застреляна в автомобила й в столицата. Тя била открита около 21:00 часа часа пред блок 18 в столичния квартал \"Младост\" от мъжа, с когото живеела на съпружески начала.Марангьозова лежала на предната седалка на автомобила с огнестрелна рана в главата. До трупа й е хвърлена бяла роза. Най-вероятно е говорела по телефона, а разстрелът е бил чут от събеседника й. Колата й е била в движение, а прозорецът - свален. Засега не е ясно с кого е говорила Станка, но със сигурност той ще бъде един от основните свидетели за смъртта на жената.Станка бе обвинена, че от януари 2008 г. до октомври 2011 г. е източила сумата от 65 536 705,98 лв., сочи обвинителният акт срещу нея,. Той е внесен от Софийската градска прокуратура.В началото на ноември 2011 г. тя е арестувана от ДАНС за пране на пари. Малко по-късно в телевизионен ефир обвинява син на бившата министърка Емилия Мсларова - Иво, че я е измамил. Обвиненията й изглежда са безпочвени, тъй като не водят до обвинение на мъжа, когото Станка набеждава.Не е ясно до какъв етап е делото. В момента на мястото на смъртта на Станка се провежда оглед. ", "date": "2019.10.11", "title": "Царицата на измамите Станка Марангозова бе убита докато шофира, до трупа й е оставена бяла роза"}
{"url": "https://www.novinite.bg/articles/181188/Targovci-prebiha-kradec-s-tikvi-toj-pochina-v-aresta", "text": "55-годишен мъж е починал в пазарджишкия следствен арест. Той е бил задържан в сряда, след като направил опит да краде тикви от крайпътен пазар. Преди да го вкарат в ареста, търговците успели да го хванат и след като бил приведен в безпомощно състояние, повикали полиция.Инцидентът е станал в сряда, но полицията едва днес огласи информацията.  При ареста крадецът е бил с множество травми по тялото, нанесени от търговците. Поради тази причина в ареста е извикан лекар, който е заключил, че състоянието му е стабилно и не е необходимо освобождаването му. Два часа по-късно задържаният мъж е починал. Аутопсията е установила, че причината е за смъртта са множеството травматични увреждания след побоя.Срещу двама от търговците е повдигнато обвинение за убийство и мярката им \"задържане\" е удължена на 72 часа. Единият от задържаните е 14-годишно момче, поради тази причина разследването е поверено на следствения отдел към прокуратурата.Проверка ще установява защо пребитият, който е криминално проявен и е с множество регистрации за кражби, не е бил настанен в болнично заведение, съобщава БНР.", "date": "2019.10.11", "title": "Търговци пребиха крадец с тикви, той почина в ареста"}
{"url": "https://www.novinite.bg/articles/181200/Sled-skandal-Maj-opita-da-zakoli-saselyanin-s-djobno-nojche", "text": "Мъж, рaнил c нoж cвoй cъceлянин в ceлo Cлaвoвицa, e зaдържaн oт cлужитeли нa Рaйoннo упрaвлeниe нa МВР-Ceптeмври, cъoбщихa oт прecцeнтърa нa OДМВР-Пaзaрджик.Cлучaят e cтaнaл oкoлo 19.30 ч. нa 10 oктoмври нa улицa в ceлoтo. Възникнaл cкaндaл мeжду живeeщитe в Cлaвoвицa мъжe нa 60 и 57 гoдини. Нaпрeжeниeтo бързo ecкaлирaлo и eдиният мъж извaдил джoбнo нoжчe, c кoeтo нaнecъл някoлкo прoбoдни рaни в oблacттa нa кoрeмa нa cвoя oпoнeнт. Пocтрaдaлият бил трaнcпoртирaн и нacтaнeн в МБAЛ-Пaзaрджик бeз oпacнocт зa живoтa.Нa мяcтoтo ca ce oтзoвaли eкипи нa пoлицeйcкoтo упрaвлeниe в Ceптeмври, кoитo зaдържaли в aрecтa нaпaдaтeля. Oкaзaлo ce, чe в ocнoвaтa нa cкaндaлa e cтaрa врaждa мeжду двaмaтa. Пo cлучaя e oбрaзувaнo пoлицeйcкo прoизвoдcтвo, рaбoтaтa пo cлучaя прoдължaвa.", "date": "2019.10.11", "title": "След скандал: Мъж опита да заколи съселянин с джобно ножче"}
{"url": "https://www.novinite.bg/articles/181175/Ivancheva-otnovo-se-izpravya-pred-sada", "text": "Десислава Иванчева и бившата й заместничка Биляна Петрова отново се изправят пред съда. Делото срещу тях и бившия кмет на район „Младост\" Петко Дюлгеров е за взимане на подкуп от строителен предприемач.На първа инстанция Иванчева получи 20 години затвор. Биляна Петрова беше осъдена на 15 години лишаване на свобода, а Петко Дюлгеров като посредник - на 12 години затвор.", "date": "2019.10.11", "title": "Иванчева отново се изправя пред съда"}
{"url": "https://www.novinite.bg/articles/181209/Otnovo-skandal-na-patya-Naragaha-shofor-v-Sofiya-sled-skandal-za-otneto-predimstvo", "text": "Столичен шофьор е наръган след скандал за отнето предимство на пътя. Кървавата сцена се е разиграла на булевард \"Царица Йоанна\", близо до тунела към \"Люлин\", който в момента е затворен заради инцидента, предаде TrafficNews. Според очевидци маршрутка е изскочила пред лека кола, което за малко не е довело до катастрофа. Възмутеният водач на автомобила излязъл да търси сметка от шофьора на маршрутката, който обаче извадил нож. При опит да се защити мъжът от леката кола е намушкан в ръката.  Сигналът за инцидента е подаден на телефон 112 в 14,21 часа, а две минути по-късно на място е пристигнала линейка. Тя е откарала пострадалия мъж, който е на 45 години, в \"Пирогов\". \"Има порезна рана в областта на китката, която е предизвикала голямо кръвотечение\", обясниха от Спешна помощ. Според неофициална информация раненият работи като водач на линейка, но днес не е бил на работа.Шофьорът на маршрутката е задържан от полицията.", "date": "2019.10.11", "title": "Отново скандал на пътя: Наръгаха шофьор в София след скандал за отнето предимство"}
{"url": "https://www.novinite.bg/articles/181208/Zastrelyanata-Stanka-Marangozova-vartyala-shemi-s-bankerkata-koyato-iztochi-smetkite-na-Martin-Petrov", "text": "Застреляната снощи в софийския квартал „Младост” бизнес дама Станка Марангозова е въртяла съвместни финансови афери със скандалната банкерка Ирина Аткова, източила близо 4 милиона лева от сметките на футболната звезда от Враца Мартин Петров в „Уникредит банк”, разкриха пред lupa.bg столични криминалисти, цитира Булнюз.През лятото на 2017г. славният нападател на националния отбор установи, че без негово знание назначената му като лична банкерка от „Уникредит“ Ирина Аткова в продължение на 10 години е отклонявала милионите му, като шашмата е продължила даже след като финансистката е била отстранена от банката. След като аферата стана публично известна, Ирина Аткова офейка заедно с мъжа си от България и оттогава е в неизвестност. Мартин Петров пък се съди с банката за кражбата на милионите от сметките му.Ирина Аткова, банкерката, ограбила Мартин Петров, е пренасочвала пари към застреляната снощи в \"Младост\" Станка Марангозова. Аткова е издирвана от 2018 г. заради кражбата на 4 млн. лева от сметки на врачанина.Според криминалисти, разследващи аферите на Ирина Аткова, тя е пренасочвала пари към финансова пирамида, ръководена от застреляната снощи 46-годишна Станка Марангозова. Твърди се, че Аткова е отклонявала крупни суми и от други свои лични клиенти, които предоставяла на Марангозова.Застреляната снощи Станка Марангозова е дъщеря на покойния вече депутат от БСП в 38-то Народно събрание д-р Кънчо Марангозов. Името на Марангозова нашумя през 2011 г., когато бе арестувана от ДАНС за пране на пари и измами в особено големи размери. Според разследващите, Станка е източила над 65 милиона лева чрез финансова пирамида. Марангозова завличала жертвите си, като се е представяла като брокер или инвестиционен посредник на известно дружество, което се занимава с такава дейност и има лиценз от Комисията за финансов контрол.Делото срещу нея все още не е приключило.Финансово-икономическата експертиза, поискана от прокуратурата, е установила, че за по-малко от три години - от януари 2008 до октомври 2011 г., в сметката на Марангозова е постъпила сумата от 65 536 705.98 лева. Те са изпратени от различни хора, а впоследствие са пренасочвани към други сметки. Криминалистите предполагат, че Марангозова е „бушон” в схемата.През последните месеци Станка Марангозова е участвала в нова финансова измама. Тя завлякла над 1.8 милиона лева от влиятелни бизнесмени, лъжейки ги, че купува от тяхно име на изгодни цени акции в компании, листвани на борсата.Станка Марангозова многократно е била заплашвана, заради което и често сменяла жилищата си. Преди време се установила в „Младост 1” , в апартамента на мъжа, с когото живее. Именно съпругът на 46-годишната Станка подаде сигнал в МВР, че любимата му е убита.Той открил Станка с куршум в главата на шофьорската седалка на автомобила й около 20.50 часа снощи на паркинг пред жилищен блок и на метри от болницата „Света Анна“ в квартал „Младост 1“. До трупа на Марангозова била подхвърлена бяла роза – знак за мафиотско убийство. Криминалистите предполагат, че Станка Марангозова може и да се е познавала с килъра си, другата версия е, че тя е издебната, докато се прибира у дома си и е ликвидирана от наемния убиец.Засега от МВР не дават категорично становище, че Станка Марангозова е убита от наемник.  „Разследващите работят по версии. Предстои много работа, така че в момента, в който можем да ви дадем някаква информация, ще ви бъде дадена. Работим по абсолютно всички версии. Към момента мотив не можем да посочим, тъй като трябва да направим анализ на данните и доказателствата, които ще съберем“, обясни Георги Хаджиев, директор на СДВР.При днешния повторен оглед на местопрестъплението, ченгетата откриха 3 гилзи от куршуми, както и проектилите. Заради оставените улики ченгетата предполагат, че килъра е аматьор и е застрелял Станка по лични подбуди. Захвърлената бяла роза до трупа на Марангозова се оказа изкуствена. Според версията на криминалистите, бялата роза била с цел да бъде отвлечено вниманието на жертвата от пистолета. Предполага се, че Станка е отворила прозореца на автомобила си, за да говори с убиеца, който й пуснал куршум в главата.", "date": "2019.10.11", "title": "Застреляната Станка Марангозова въртяла схеми с банкерката, която източи сметките на Мартин Петров"}
{"url": "https://www.novinite.bg/articles/181203/Protest-v-Sidni-v-podkrepa-na-Djok-Polfrijman", "text": "Десетки австралийци се събраха на протест пред сградата на кметството в Сидни с искане убиецът Джок Полфийман да бъде върнат в родината си.Организации, наблюдаващи спазването на човешките права, настояват българските власти да обяснят защо го държат задържан в Бусманци, след като апелативният съд го е освободил от затвора, макар и предсрочно.Искането на Полфрийман, който излежаваше 20-годишна присъда за убийство в България, да бъде освободен предсрочно, предизвика политическа буря в страната, както и в родния град на Полфрийман, пише електронното издание 9news.Според българското законодателство съдебното решение за предсрочно освобождаване е окончателно и обикновено не се обжалва, както се случва с Полфрийман.Ако Джок Полфрийман е задържан в Бусманци само за да чака решение на Върховния касационен съд (ВКС) за възобновяване на делото му за предсрочното освобождаване, то това е произвол, отбелязва изданието.", "date": "2019.10.11", "title": "Протест в Сидни в подкрепа на Джок Полфрийман"}
{"url": "https://www.novinite.bg/articles/181170/Izprashtame-rabotnata-sedmica-sas-slance", "text": "Днес облачността ще намалее до предимно слънчево време. По-значителна облачност ще има след обяд само над Рило-Родопската област. Ще продължи да духа умерен до силен северозападен, в Източна България северен вятър. Максимални температури между 20° и 25°, в София - около 20°. Над планините по-значителна облачност ще има над Рило-Родопската масив и там на места ще превали дъжд, докато над останалите планини ще преобладава слънчево време. Ще духа до умерен, по най-високите върхове временно силен запад-северозападен вятър. Максималната температура на височина 1200 метра ще е около 15°, на 2000 метра – около 9°.Над Черноморието още преди обяд облачността ще намалее и след обяд вече ще е слънчево. Ще духа умерен до силен север-североизточен вятър. Максимални температури на въздуха 19°-22°. Температурата на морската вода е 19°-20°. Вълнението на морето ще бъде 2-3 бала.", "date": "2019.10.11", "title": "Изпращаме работната седмица със слънце"}
{"url": "https://www.novinite.bg/articles/181205/Pochina-Aleksej-Leonov-parviyat-chovek-izlyazal-v-kosmosa", "text": "На 85 години в Русия почина Алексей Леонов - първият човек, излязъл в открития космос. Това съобщиха руските медии, цитирайки Центъра за подготовка на космонавти.Той е един от легендарните пионери в космическите полети и дълги години бе зам.-директор на Центъра.На 18 март 1965 г., когато все още има много неизвестни може ли човек да оцелее извън космическия апарат, той излиза и доказва, че това е постижимо. Днес космонавти и астронавти работят отвън по Международната космическа станция часове наредИмето му бе в списъка на първия отряд космонавти на СССР и в групата, готвеща се за съветски пилотиран полет до Луната, който така и не се осъществяваЛеонов бе и един от символите на нормализирането на отношенията СССР-САЩ в началото на 70-те години, като участва през 1975 г. в първия съвместен полет Союз – Аполо\".", "date": "2019.10.11", "title": "Почина Алексей Леонов - първият човек, излязъл в космоса"}
{"url": "https://www.novinite.bg/articles/181186/Valchev-Nyama-otnemane-na-deca-Tova-e-gruba-manipulaciya", "text": "Още преди началото на учебната година в Министерството на образованието и науката са постъпвали сигнали за опити да се всее паника сред родители, че има опасност децата им да бъдат отнети от социалните служби. Това заяви просветният министър Красимир Вълчев пред bTV.Той добави, че най-проблемни са т.н. „обособени квартали” и училищата в тях, а слухът се е разпространявал в социалните мрежи от религиозни лица.\"В Сливен истерията придоби най-големи размери. Предходната седмица имахме проблем във „Факултета”, имахме опити в Пловдив, Асеновград, Пазарджик – там, където има концентрация на подобни деца”, заяви образователният министър. Красимир Вълчев посочи, че още на втория ден са се върнали в клас около 60% от децата и очаква днес вече процентите да са 70, което е средната посещаемост в тези училища.„Очевидно някой има други цели. Това са хора, които бяха свързани с протестите срещу несъществуващата Стратегия за детето. Аз не мога да им разбера целите. Когато се градят тези върху несъществуващи неща – има съмнение и за други цели”, каза Вълчев. Министърът на образованието добави, че при крайни случаи няма как държавата да не реагира, но определени групи от хора спекулират с тях. „Няма отнемане на деца, това е груба лъжа, манипулация, която достигна до такива размери, граничещи с опит да се разруши образователната система”, коментира просветният министър.Във връзка с инцидента в село Яна, където учителка удари с чин дете, министърът обяви, че МОН правят разследване по случая. Проверката трябва да покаже дали и друг път педагогът е посягал на ученици. Той добави, че това е проява за дисциплинарно уволнение. „Това е недопустимо. Вдигането на чина и липсата на последваща грижа за детето са двете непрофесионални реакции, за които трябва да ѝ бъде търсена отговорност. Аз ще настоявам за по-строго наказание – това е проява за дисциплинарно уволнение”, коментира Вълчев.Статистика показа, че 8 от 10 деца в столицата са ставали обект на агресия. По думите на просветния министър, българското училище не е основният източник на агресия, а учителите се опитват да я минимизират.Според Вълчев, за да се подобрят резултатите на учениците по математика, трябва да се провокира интерес в децата към предмета отпаднат – не е задължително да отпаднат като теми. Задачите трябва да бъдат малко по-занимателни и практически, да не се заучават алгоритми, които да се прилагат в задачи”, посочи Вълчев. Министърът на образованието каза още, че основните проблеми на учениците по математика са от пети до десети клас.", "date": "2019.10.11", "title": "Вълчев: Няма отнемане на деца! Това е груба манипулация"}
{"url": "https://www.novinite.bg/articles/181172/Shte-ima-li-ostavki-v-MK-zaradi-grandiozniya-gaf-s-tnar-makedonski-ezik", "text": "Началникът на политическия кабинет на министър Боил Банов – Иванка Бедрова, директорът на пресцентъра на МК Диляна Динчева, директорът на дирекция „Международно сътрудничество“ в културното ведомство, както и ресорният заместник-министър, отговарящ за дейността на българските културни институти в чужбина, трябва да понесат своята отговорност чрез подаването на оставки за проявеното безхаберие и допуснатия огромен гаф с обнародването преди броени дни на сайта на Министерство на културата на въпросната обява, в която императивно изискване към всички участници в обявения конкурс за длъжността „директор“ на Културния ни институт в столицата на Република Северна Македония е \"да владеят писмено и говоримо официалния език на страната-домакин\", а за целта се иска да бъде представен и „документ, удостоверяващ неговото владеене“, заявяват от сдружение „Зограф“. Провинилите се чиновници, сътворили текста на нелепата министерска заповед за обявяването и провеждането на конкурс за длъжността „директор“ на Културния ни център в Скопие, която е изпратена за публикуване и до национални всекидневници едновременно с качването й на официалния сайт на културното ведомство, нямат място в българската държавна администрация, тъй като допуснатата от тях непростима грешка с опита им за легитимиране и признаване на т.нар. „македонски език“ говори не само за липса на професионализъм, но и за крещяща липса и на най-елементарна обща култура, тя е и гавра с българската идентичност и история, изтъкват от гражданското сдружение.Във ведомството на Боил Банов очевидно напълно са забравили, че по отвошение на т.нар. „македонски език“ официално изразената позиция още през 1993 година на Института за български език „Проф. Любомир Андрейчин” към Българската академия на науките е, че македонската литературна норма е една от трите книжовни норми на българския език, но тя не е самостоятелен език, подчертават от сдружение „Зограф“. Единодушно е мнението на българските учени и езиковеди, че езиковата норма, обявена за конституционен език в Република Северна Македония, всъщност е писмено-регионална форма на българския език, така че така наречения „македонски език“ просто не може и няма как да се счита за език, отделен от българския, посочват от гражданското сдружението и напомнят, че Институтът за български език „Професор Любомир Андрейчин“ е един от най-старите институти на Българската академия на науките, той си е извоювал заслужен престиж и авторитет като научен център за изследване и описание на българския език – на неговото съвременно състояние, история, диалектно многообразие и връзката му с други езици.Екипът на министър Боил Банов дължи отговор и на често задавания в медиите въпрос кога най-сетне българската държава ще предприеме необходимите действия, за да закупи и спаси от разрушаване родната къща на Димитър Талев в гр. Прилеп, която може да се превърне не само в музей на големия наш писател, но и да изпълнява успешно функциите на културен център, питат от сдружение „Зограф“.  ", "date": "2019.10.11", "title": "Ще има ли оставки в МК заради грандиозния гаф с т.нар. „македонски език“?"}
{"url": "https://www.novinite.bg/articles/181178/Most-se-sruti-v-Kitaj-ima-zaginali-VIDEO", "text": " Цзян-су, съобщи bTV.Мостът в град Вуси е паднал върху три автомобила, които са били под него. Загинали са трима души в две от колите, а третият автомобил е бил празен.Спасители работиха цяла нощ в търсене на оцелели. В ранните часове на деня една жена е била спасена и е откарана в болница.", "date": "2019.10.11", "title": "Мост се срути в Китай, има загинали (ВИДЕО)"}
{"url": "https://www.novinite.bg/articles/181173/Kilometrichna-kolona-ot-koli-na-magistrala-Hemus-gori-kamion", "text": "Камион се е запалил и затруднява движението на магистрала „Хемус” в посока София, съобщава сайта Konkurent.bg.Инцидентът е станал рано тази сутрин преди тунел „Витиня“. Засега няма информация дали при избухването на пожара има ранени.Образувала се е километрична колона от автомобили към София.", "date": "2019.10.11", "title": "Километрична колона от коли на магистрала „Хемус” - гори камион"}
{"url": "https://www.novinite.bg/articles/181177/Gledame-inovativniya-ekshan-trilar-Bliznakat-ot-tozi-petak-v-kinata", "text": "От този петък, 11 октомври, в кината ни очаква  – иновативен екшън трилър на носителя на „Оскар“ Анг Лий (), в който суперзвездата Уил Смит влиза в ролята на елитния наемен убиец Хенри Броган, който става мишена на мистериозен млад таен агент – негово собствено копие.Извън добре познатите формати 2D, IMAX и 4DX, в избрани киносалони ще имаме възможност да се насладим на   и в  – революционен дигитален формат с 60 кадъра в секунда (двойно повече от стандартните 24), който предлага картина по-близка от всякога до това, което вижда човешкото око. С 60 3D изображения в секунда,  може да се похвали с по-голяма дълбочина на изображението и позволява на зрителите да видят и изживеят много повече от един кадър, „вкарвайки ги директно във филма“. Комбинацията от техническо изпълнение и екшън на по-високо ниво, която може да бъде видяна в , доставя на зрителя емоционалното пътешествие и визуалния спектакъл точно така, както е оригиналният замисъл на режисьора.", "date": "2019.10.11", "title": "Гледаме иновативния екшън трилър „Близнакът“ от този петък в кината"}
{"url": "https://www.novinite.bg/articles/181179/Progovori-prepodavatelkata-udarila-uchenichka-s-chin", "text": "Преподавателката, ударила ученичка с чин в софийското село Яна, заяви, че не е искала да нарани 11-годишното момиче.В сутрешния блок на Нова телевизия учителката обясни, че имала час по физическо възпитание и спорт с пети клас. Чух, че от съблекалнята се носи огромен шум. Там бяха ученици от 6 клас, които би трябвало да бъдат в час по история. Чух крясък, пищене от съблекалнята и веднага се затичах натам, за да видя дали всички са добре. Когато посегнах да отворя вратата, чух думите \"Бийте си, бийте се\". Имаше две първокласнички и четири момичета от шести клас. Върнах първокласничките в час, както и ученичките от шести клас. Помолих колежката си закъсненията на четирите момичета да бъдат отразени и казах, че са се били, заяви преподавателката.Пострадалото дете казало, че учителката лъже. За да я респектирам, вдигнах леко чина и след това той падна на земята, като явно така са получени нараняванията. Момичето не показа признаци на болка, а каза: \"Госпожо, ще ми блъснете телефона на земята, ще го счупите\".", "date": "2019.10.11", "title": "Проговори преподавателката, ударила ученичка с чин"}
{"url": "https://www.novinite.bg/articles/181184/Zlatka-zaryaza-bebeto-pazi-Djizasa-ot-fenki", "text": "Златка Райкова Райкова е родена в Пазарджик. Самата тя казва за себе си: \"Често се шегувам, чеот ревност забрави и бебето, и следродилната депресия. Младата майка заряза сина си Благой още в деня на изписването от болницата и хукна по нощите на купон в столичен клуб, съобщава \"Уикенд\". Тя не изпусна и за секунда от поглед таткото Благо-старши от страх да не ѝ го откраднат. Какво е правило през това време новороденото, вероятно само то си знае.Напоследък стана модерно българските родилки да хвърчат по купони от деня на изписването си от болница. Най-абсурдното е, че въпросните партита се правят именно в чест на децата им, които обаче едва ли се чувстват добре, докато майките им се развяват по нощните клубове, да не говорим за случаите, в които самите бебета присъстват на купоните. И макар че иначе е много суеверна, Златка Райкова също реши да се придържа към актуалния тренд с дискотеките след раждането, вместо да седи вкъщи 40 дни и да се пази от зли очи, както повелява старата традиция.В края на миналата седмица тя и бебето ѝ Блажко бяха изписани от родилното. Същата вечер мама и тате се похвалиха, че поливали раждането в една от столичните чалготеки. Пищният празник е бил декориран с бебешка украса, която по никакъв начин не подхожда на интериора на клуба, но според масовото мнение това е най-малката забележка, която може да бъде отправена към събитието. Големият въпрос е къде е било новороденото и какво е правело то, докато майка му и баща му пирували?Нито Златка, нито таткото Благой Георгиев дават обяснения по темата с житието и битието на невръстния си наследник по време на родителски купон. Затова пък загрижени майки се притесниха, че в дните след раждането имунната система на бебето е най-слаба и не се знае каква инфекция може да хване то, ако недай, Боже, някой на купона и бил болен, а родителите са прихванали бацилите му и ги пренесат при детето. „Не случайно хората казват, че майката и детето трябва да стоят вкъщи”, обясняват врели и кипели в родителството дами.Запознати обаче твърдят, че Златка има сериозна причина да наруши това златно правило на българската родилка. А именно – слабият ангел на нейния любим. Благо-старши, известен още като Джизъса, се слави със своя нагон, а Райкова – със своята ревност. Тя не можела да си представи как ще остави мъжа си да ходи сам където и да е. Той пък не искал да спре да кръстосва столичните кръчми само защото вкъщи има бебе за дундуркане. Вместо да се кара с него в опит да го превърне в домошар, или да го остави да скита сам, докато самата тя се чуди вкъщи къде е и дали е сам, предпочела да купонясва с него, за да си го пази от ухажорки.Прави впечатление, че бившата плеймейтка е носила на празника същата рокля, с която дни преди раждането е била гост на погачата на бебето на своя приятелка. Разликата е в обувките на токчета, които моделката е избягвала като бременна, но се възкачи на тях веднага след раждането. Очевидно е, че тя не смята да харчи излишни пари за дрехи сега, когато има няколко килограма отгоре, а планира бързо да се отърве от всичко излишно, за да се върне в старите си умалени мерки.Загрижени родителки на други деца се надяват, че малкият Блажко не ходи по кръчмите с родителите си, а е оставен на грижите на някоя добродушна баба или детегледачка. Те се притесняват, че практиката с купоните най-вероятно ще продължи и след празника по повод раждането на детето. А това със сигурност не е полезно да бебето. Въпреки това обаче Златка била категорична, че ще продължи да придружава мъжа си, независимо къде реши да скита той. Както е известно, таткото на бебето ѝ има още три деца, раждани от други две майки. Райкова се била заклела, че ще е последната жена, която ражда от Джизъса.", "date": "2019.10.11", "title": "Златка заряза бебето, пази Джизъса от фенки"}
{"url": "https://www.novinite.bg/articles/181180/Mladej-bez-knijka-blasna-i-ubi-baba-sled-tova-izbyaga", "text": "23-годишен младеж без книжка блъсна и уби 78-годишна жена, а след това избяга.Инцидентът е станал в сряда на главната улица в севлиевското село Добромирка, съобщава БГНЕС. Жената е починала на място.Жители на селото разказват, че това не е първи инцидент на този участък, който завършва с жертва. Хората настояват отговорните институции да се намесят. ", "date": "2019.10.11", "title": "Младеж без книжка блъсна и уби баба, след това избяга"}
{"url": "https://www.novinite.bg/articles/181176/Babata-na-izostavenoto-bebe-v-Lyulin-malchala-za-problemite-ot-strah", "text": "Бабата на 6-месечното бебе, което беше изоставено в блок столичния квартал „Люлин”, не сигнализирала социалните служби за проблеми в семейството от страх детето да не бъде отнето. Това каза в ефира на „Здравей, България” Димитрийка Цанова от дирекция „Социално подпомагане” – „Люлин”.Родителите на момченцето живеели заедно с майката и сестрата на мъжа. Пред полицията те разказали, че изоставили бебето, защото младата майка била подложена на постоянен тормоз от страна на роднините на съпруга си. Причината – не успявала да укроти детето, когато то плачело.Пред социалните обаче бабата казала, че помага на младото семейство. Редовно им давала пари, включително за медицинското обслужване на момченцето. Родителите не разполагали със средства и не получавали помощи, защото на името на бащата са регистрирани четири фирми. Самият той страда от психично заболяване, но няма валидно ТЕЛК-решение. Майка му казала, че то не е подновено, защото пречело на сина й да си намери работи.Към момента изоставеното дете е настанено в дома за медико-социални грижи „Свети Иван Рилски”. Очаква се да бъдат направени експертизи, на базата на които да се реши дали бебето да бъде върнато в семейството, дали да отиде при роднини или да бъде дадено за отглеждане в приемно семейство.", "date": "2019.10.11", "title": "Бабата на изоставеното бебе в Люлин, мълчала за проблемите от страх"}
{"url": "https://www.novinite.bg/articles/181187/Dadoha-hod-na-deloto-za-Carskite-konyushni", "text": "\r\nСпециализираният наказателен съд заседава за първи път по делото за продажбата \"Царските конюшни\". Обвинението е за умишлена безстопанственост и сключване на неизгодни сделки, с които държавата е ощетена с повече от 10 млн. лв.\r\n\r\n\r\n\r\n\r\n\r\n\r\n\r\n\r\n", "date": "2019.10.11", "title": "Дадоха ход на делото за Царските конюшни"}
{"url": "https://www.novinite.bg/articles/181191/NAP-Sofiya-s-nov-direktor", "text": "Андреана Галчева официално поема поста директор на ТД на НАП - София, обявиха от приходната агенция.Тя е назначена със заповед на изпълнителния директор на агенцията Галя Димитрова, след конкурс за избор на титуляр.\r\nАндреана Галчева постъпва в данъчната администрация преди двадесет години и преминава през всички сфери на дейност и нива на управление. Ръководните й умения, нейната отдаденост на работата и признанието на колегите са в основата на предложението да заеме поста заместник териториален директор на НАП София през 2013 г. От 11 април 2019 г. до момента тя изпълняваше длъжността териториален директор, едновременно с отговорностите на заместник-директор на ТД на НАП София.\r\n", "date": "2019.10.11", "title": "НАП - София с нов директор"}
{"url": "https://www.novinite.bg/articles/181195/Vlizame-v-chakalnyata-za-evrozonata-dogodina-", "text": "България може да се присъедини към валутно - курсовия механизъм ERM II през първото или второто тримесечие на 2020 година, заяви ръководителят на Европейския съвет по банково преструктуриране Елке Кьоних.Водещата институция в процеса е Европейската централна банка, а отговорът й се очакваше в средата на лятото или в началото на есента.Кьоних е първият високопоставен европейски представител, който очертава новите срокове.Самата Кьоних следи процеса по присъединяването ни към т.нар. чакалня за еврозоната, тъй като заедно с него ще влезем в тясно сътрудничество в банковия съюз.Това означава, че българските банки ще започнат да правят вноски в европейския фонд по преструктуриране, а не в националния. Именно този фонд е част от съвета, ръководен от Кьоних.“Трябва да видим на какъв етап е изпълнението на критериите, за да може Европейската централна банка да даде зелена светлина. Мисля че към момента очакването е в първото или второто тримесечие на следващата година, нека изчакаме, за да видим“.След като България влезе в чакалнята за еврозоната и в тясно сътрудничество, ръководената от Елке Кьоних институция ще одобри плановете за преструктуриране на българските банки.Съществуването на такива планове е задължителна процедура, смятана за буфер при евентуален негативен развой.", "date": "2019.10.11", "title": "Влизаме в \"чакалнята за еврозоната\" догодина ?"}
{"url": "https://www.novinite.bg/articles/181171/Gori-sklad-za-sladkarski-izdeliya-v-Plovdiv", "text": "Гори склад за сладкaрски изделия в Пловдив. Сигналът за инцидента е подаден около 7:30 ч. тази сутрин. Сградата се намира в Индустриалната зона на града под тепетата. \r\nВ гасенето на пожара са се включили 4 пожарни екипа.\r\n", "date": "2019.10.11", "title": "Гори склад за сладкарски изделия в Пловдив"}
{"url": "https://www.novinite.bg/articles/181206/VAS-podkrepya-Siderov-v-spora-mu-s-Koshlukov-SNIMKA", "text": "Върховният административен съд (ВАС) застана зад Волен Сидеров в спора му с генералния директор на БНТ Емил Кошлуков. След като ЦИК, под медийно влияние, взе прибързано и неправилно решение и не уважи справедливото искане на Сидеров за достъп до участия в държавната телевизия, ВАС отмени решението на ЦИК и разпореди да се произнесе отново.Съдът е установил, че комисията е взела решението си, без да изясни фактите и обстоятелствата от значение за случая, като не е направила и изследване на приложимата за спорните отношения правна уредба. Затова ВАС връща преписката в комисията \"за произнасяне при спазване на указанията на съда по тълкуване и прилагане на закона\". Решението е окончателно.''ВАС взе едно справедливо решение. Върховният административен съд отмени решението на ЦИК да отхвърли сигнала на ''Атака'', че БНТ нарушава споразумението ни и неправомерно ми отказва достъп до предавания на телевизията'', написа лидерът на ''Атака'' Волен Сидеров в социалните мрежи.''Атака'' има подписано Споразумение с БНТ за отразяване на предизборната кампания. То е със силата на договор. Сидеров има право да участва в предаванията, но Кошлуков и Управителният съвет на медията му забраниха достъп, с което го лишиха от това да излага вижданията си като кандидат-кмет на София. Така Кошлуков и УС на БНТ нарушиха и чл. 189 от Изборния кодекс, който задължава да има равнопоставеност на всички кандидати.Заради наложената цензура над Сидеров АТАКА поиска оставка на Кошлуков и целия Управителен съвет.", "date": "2019.10.11", "title": "ВАС подкрепя Сидеров в спора му с Кошлуков (СНИМКА)"}
{"url": "https://www.novinite.bg/articles/181201/Folkpevicata-Luna-za-poreden-pat-izumi-c-tvarde-frivolnoto-ci-povedenie", "text": "Фoлкпeвицaтa Лунa зa пoрeдeн път изуми c твърдe фривoлнoтo cи пoвeдeниe.Изпълнитeлкaтa, зa кoятo ce cмятa, чe упoритo криe гoдинитe cи, кaчи някoлкo клипчeтa oт cпaлнятa cи. В тях глaвнo дeйcтвaщo лицe e млaдият Гoрaн, зa кoгoтo тя твърди, чe ѝ e гaджe.Пocлeднoтo видeo шoкирa дoри нaй-вeрнитe фeнoвe нa пoп фoлк пeвицaтa.В нeгo Гoрaн e гoл дo кръcтa и дeмoнcтрирa кoлкo лицeви oпoри мoжe дa нaпрaви. Oтcтрaни Лунa гo пoдкрeпя, дoкaтo пee пocлeднaтa cи пeceн и нaвирa cтъпaлaтa cи в кaдър. Cлeд тoвa Гoрaн ce изпрaвя и ce oпитвa дa дeмoнcтрирa някaкъв вид бoйнo изкуcтвo. Зa дa cтoри тoвa, тoй рaздaвa удaри и ритници във въздухa, мaкaр чe нe ce cпрaвя кoй знae кoлкo дoбрe.Нaй-впeчaтлявaщo oт вcичкo oбaчe, e пocлaниeтo нa Лунa във видeoтo.\"Любoв мoя, ти уcпя дa нaвлeзeш тaкa дълбoкo в мeн, къдeтo никoй друг нe уcпя\", нaпиca изпълнитeлкaтa.Мнoзинa oбaчe, ce пoдигрaхa нa думитe ѝ и кoмeнтирaхa, чe нe ca мнoгo мъжeтe, кoитo бихa иcкaли дa нaвлизaт дълбoкo в Лунa, кaквoтo и дa имa прeдвид тя.Oт някoлкo мeceцa нacaм фoлкaджийкaтa дeмoнcтрирa, чe e мнoгo влюбeнa в млaдoтo cи гaджe, и дoри нaмeкнa, чe мoжe дa рoди oт нeгo, пишe вecтник \"Гaлeрия\". В чaлгa cрeдитe oбaчe cмятaт, чe връзкaтa e чиcтo и прocтo пocтaнoвкa и Лунa прocтo иcкa дa привлeчe внимaниe към ceбe cи.", "date": "2019.10.11", "title": "Фoлкпeвицaтa Лунa зa пoрeдeн път изуми c твърдe фривoлнoтo cи пoвeдeниe."}
{"url": "https://www.novinite.bg/articles/181211/Transplantirani-pacienti-shte-byagat-v-Maratona-na-Sofiya", "text": "Близо 30 трансплантирани хора и техни съмишленици ще застанат в самостоятелен старт на Уиз еър София маратон 2019 в знак на солидарност с Европейския ден на донорството. Целта е трансплантираните наши съграждани да пробягат 42.19 метра (символично разстояние по аналогия на пълната дистанция на маратона от 42,195 км), с което да изразят подкрепата си и дадат надежда на всички хора от листата на чакащите, че имат шанс за пълноценен живот.Изпълнителна агенция „Медицински надзор“ и Министерството на здравеопазването солидарно със Съвета на Европа организират провеждането на събития в подкрепа на донорството и трансплантацията със съдействието на НПО, пациентски организации и медиите. Провеждането на символичния пробег по време на Уиз еър София маратон 2019 се осъществява с пълната подкрепа на директора и организатор на маратона г-н Даниел Дуков. Очаква се стартът на трансплантираните хора да бъде около 10.00 ч. на пл. \"Александър Батенберг\", веднага след края на редовните четири старта. Европейският ден на донорството тази година се отбелязва на 12 октомври 2019 г., събота. Преди 23 години в Женева Съветът на Европа, в който членуват 47 държави, поставя началото на отбелязването на Европейския ден на донорството и трансплантацията. Оттогава той се провежда всяка втора събота на октомври, като домакин е различна държава. Тази година официалната проява е в Лондон.", "date": "2019.10.11", "title": "Трансплантирани пациенти ще бягат в Маратона на София"}
{"url": "https://www.novinite.bg/articles/181213/Ivancheva-Petrova-i-Dyulgerov-ostavat-pod-domashen-arest", "text": "\r\nАпелативният специализиран наказателен съд не уважи искането на подсъдимите Десислава Иванчева, Биляна Петрова и Петко Дюлгеров да им бъде изменена мярката от \"домашен арест\" в по-лека.\r\n\r\n\r\n\r\n\r\n\r\n\r\n", "date": "2019.10.11", "title": "Иванчева, Петрова и Дюлгеров остават под домашен арест"}
{"url": "https://www.novinite.bg/articles/181183/Karakachanov-za-zaplahata-na-Erdogan-Vzeli-sme-vsichki-merki-armiyata-e-v-gotovnost", "text": "Нашите отношения с Турция са добросъседски и много пъти, когато Европа е била много против него, само аз съм отивал там. Това каза пред журналисти премиерът Борисов по повод заплахата на турския президент Реджеп Ердоган, че Анкара ще изпрати намиращите се в страната 3,6 милиона сирийски бежанци в Европа, ако ЕС определи турската военна операция в Сирия като окупация.Натискът към България – вчера беше един човек от турската граница, те си го прибраха, днес е нулев. Докато сме с Каракачанов, няма страшно, заяви Борисов.Взели сме всички мерки – Гранична полиция, има готовност и армията да подпомага Гранична полиция, посочи вицепремиерът и министър на отбраната Красимир Каракачанов. Взели сме всички мерки далече преди тези изявления. Още миналата година с моя колега Младен Маринов инспектирахме границата при Кулата – допълнителните съоръжения, които се изградиха, преместваемите съоръжения, които трябва да подпомогнат Гранична полиция, ако се появи бежанска вълна. Имаме готовност. Не трябва да се създава психоза в обществото - държавата си върши работата. Ако се наложи, в рамките на два часа се реагира. До 24 часа над 2000 военнослужещи могат да бъдат на границата. В този момент няма движение, няма основания за притеснение, заяви военният министър.Най-важното е Европейският съюз да поддържа споразумението с Турция такова, каквото сме го разписали. Младен Маринов беше в Люксембург, нашата позиция е ясна и всички наши приятели я повтарят. Защото каквито и мерки да се вземат, ако дойдат 100 000 души на оградата, и армия, и полиция да са там - нито аз, нито Каракачанов ще дадем заповед да се стреля, ще я съборят и ще минат. Трябва да се вземат всички мерки, но най-важна е дипломацията. Неслучайно натискът в Гърция е страховит, а на българската граница е нулев. Колкото сме по-пестеливи на думи...Ние с Турция имаме перфектни отношения към момента и това е още един фактор за спокойствието на нашата граница, каза Бойко Борисов, като добави, че според него споразумението мебду Европейския съюз и Турция за мигрантите не е нарушено.", "date": "2019.10.11", "title": "Каракачанов за заплахата на Ердоган: Взели сме всички мерки, армията е в готовност"}
{"url": "https://www.novinite.bg/articles/181192/Karslberg-Grup-razrabotva-parvata-v-sveta-hartiena-butilka-za-bira", "text": "Карслберг Груп е на път да създаде първата в света „хартиена“ бутилка за бира. Тя ще е изработена от дървесни влакна чрез метод на устойчиво извличане, създадена на 100% биологична основа и напълно рециклируема. На специално събитие в Копенхаген, компанията представи два нови прототипа на еко-бутилката. Те разполагат с вътрешна преграда, която да позволява съхранението на бира.Единият прототип има тънка рециклируема преграда от PET фолио, докато а другият – 100% био-базирана преграда от PEF фолио. Тези прототипи ще бъдат използвани за тестване на бариерната технология в опитите на Карлсберг да създаде изцяло разградима био-бутилка без полимери. Глобални компании като Coca-Cola, Absolut и L’Oréal също ще се включат в проекта, като формирайки формират „Общност на хартиените бутилки“ в сътрудничество с Pabocco, водещ производител на хартиени опаковки. Общността обединява световни компании и експерти с визията за подобряване на устойчивите опаковки и тяхното рециклиране.   Те си поставят за цел да предлагат високакачествени продукти, като същевременно намалят въздействието им върху околната среда. Фокусът на Карлсберг върху иновациите не е нов. През 2018 г. датската пивоварна лансира редица подобрения, сред които по-екологично мастило за етикети и иновативното „Snap Pack“ решение, при което кеновете в мултипак опаковките се лепят, вместо да се опаковат в пластмасово фолио.За Карлсберг това е поредната стъпка към създаването на устойчиви опаковки и ключов момент от програмата „Заедно към нулев отпечатък“, която се състоиси поставя от четири амбицииамбициозни цели: нулев въглероден отпечатък; нулеви отпадъчни води; нулева безотговорна консумация на алкохол и култура на нулеви злополуки. „Започнахме разработването на еко бутилката през 2015 г. и вече знаем, че иновациите се случват, когато всички работят за една обща цел. Радваме се, че намираме съмишленици и сред други компании. Подобни партньорства, които са обединени около желанието за създаване на устойчиви иновации, са най-добрият начин за постигане на реална промяна.“ ,“ – коментира Мириам Шингълтън, вицепрезидент на „Продуктовото рРазвитие“ в Карлсберг Груп. За Карлсберг Груп Карлсберг Груп е една от водещите пивоварни компании в света, с голямо портфолио от бирени брандове и други напитки.Марките Carlsberg, Baltika и Tuborg са сред най-големите бирени марки на Европа. В компанията работят 42 000 души, а продуктите й се продават на 150 пазара по света. В България компанията е представена чрез Карлсберг България – лидер на пазара на бира у нас. За Общността на хартиените бутилки: Това е обединение на група от водещи компании, марки и експерти в областта на иновациите и дизайна. Мисията на общността е да допринася за формирането на устойчиво ежедневие, като създаде изцяло био-разградима и рециклируема бутилка, направена от възобновяеми влакна - дългосрочен проект, ръководен от компанията за хартиени бутилки Paboco®.", "date": "2019.10.11", "title": "Карслберг Груп разработва първата в света „хартиена“ бутилка за бира."}
{"url": "https://www.novinite.bg/articles/181212/Ako-se-zasili-emigracionniyat-natisk--Karakachanov-gotov-da-pusne-armiyata", "text": "Ако се засили емиграционният натиск отново ще бъде използвана армията за защита на българските граници, обяви във Велико Търново министърът на отбраната Красимир Каракачанов.Той коментира ситуацията в Сирия и заяви, че българските войници не могат да бъдат пушечно месо в експериментите, които стават в Близкия изток.\"Отказали сме да изпратим в Сирия войски, абсурд е сега да изпратим заради този конфликт\", подчерта той. По думите му може би ще се наложи, ако отново се засили емиграционният натиск, отново да се използва армията за защита на границата.Има направени разчети, взаимодействието с гранична полиция е много тясно, има готовност и изработени графици, но към момента подобна заплаха няма, подчерта Каракачанов, пише БТА.Той посочи, че се наблюдава и ситуацията в Гърция, на местата, където има разкрити бежански лагери близо до българската граница, като в този в Серес, който се намира на около 45 километра от границата и тази пролет е имало бунтове. Наблюдава се трафикът на турска територия. \"Три милиона нелегални емигранти в Турция не са за подценяване, а една немалка част от тях са с радикални ислямиски убеждения\", каза Каракачанов и изрази притеснение от факта, че този конфликт, който е започнал да се разгаря от вчера, отново няма да успокои ситуацията в Сирия.Според него затворените и контролирани от кюрдските сили лагери с джихадисти могат да спрат да се охраняват и тези хора да тръгнат към Европа, което е притеснително, въпреки взетите мерки. Той уточни, че към момента няма движение в българска посока и посочи, че вчера за целия ден е установен опит за едно нарушение.В отговор на журналистически въпрос министърът каза, че няма служител на Министерството на отбраната, който да е замесен в организирането на \"съботажите за изваждането на децата от циганската общност от училище\". Той подчерта, че това е потвърдено и от ДАНС и от главния прокурор.Каракачанов коментира и средствата за отбрана. От четирите милиарда лева за отбрана за тази година, два милиарда са предвидените средства за самолети, които са еднократни, уточни той. Министърът прогнозира, че за следващата година се предвиждат регулярни разходи близо по 200 милиона лева допълнителни за двата проекта, свързани с корабите и бронираната машина за нуждите на армията. За първи път всички самолетни платформи се ремонтират и обновяват, каза още той.Във Велико Търново министърът участва в церемонията на която курсантите от 146-ия випуск на Националния военен университет \"Васил Левски\" положиха военна клетва.", "date": "2019.10.11", "title": "Ако се засили емиграционният натиск : Каракачанов готов да пусне армията"}
{"url": "https://www.novinite.bg/articles/181181/Premierat-na-pat-kam-Hemus-Tuk-kato-dojdoh-za-parvi-pat-imashe-edna-planina-6-meseca-predsrochno-ya-puskat-VIDEO", "text": "Премиерът Бойко Борисов отново се качи на джипа и се отправи към магистрала \"Хемус\", за да открие официално новия участък от Ябланица до Боаза. Борисов съжали, че по нашите магистрали българите са свикнали да шофират безплатно.\"Най-големият ми грях е, че научих в България да се кара без пари\", коментира Борисов. \"Виждате какви двойни мантинели, какви огради за сигурност. Това е едно изключително съоръжение. И продължаваме с нова сила. За мое най-голямо съжаление въобще нямаше проект за \"Хемус\". Никой никога не е мислил да я прави. Така че сега продължаваме да проектираме. Никога не е мислено да се развива инфраструктура в България\", каза още той.  \"Тук, като дойдох за първи път, имаше една планина. 6 месеца предсрочно я пускат\", каза премиерът. \"Водите, които се събират от магистралата, се пречистват. Сега изглежда лесно\", посочи той.\"Нашите отношения с Турция са добросъседски и много пъти, когато Европа е била против него, само аз съм отивал там. Натискът от турската граница - вчера един човек е влязъл оттам, днес\", заяви премиерът по повод заканата на турския президент Реджеп Тайип Ердоган към Европейския съюз да отвори границите за 3,6 милиона бежанци. \"Докато сме с Каракачанов няма страшно”, заяви премиерът.От своя страна военният министър посочи, че основание за притеснения няма. Въпреки това са взети всички мерки\"До този момент натискът на българска граница е нула и ние затова настояваме споразумението между ЕС и Турция да се спазва\", каза още веднъж премиерът и отбеляза, че подходът трябва да бъде дипломатичен.  \"Колкото сме по-пестеливи с думите в тази ситуация, ние с Турция нямаме проблеми в момента\".", "date": "2019.10.11", "title": "Премиерът на път към „Хемус“: Тук, като дойдох за първи път, имаше една планина. 6 месеца предсрочно я пускат (ВИДЕО)"}
{"url": "https://www.novinite.bg/articles/181182/GERB-Kogato-Borisov-beshe-v-parlamenta-Ninova-izbyaga", "text": "БСП нападнаха премиера Бойко Борисов, че е наредил на депутатите да не идват на работа, за да няма заседание и да не отговори на въпроса им за Шенген. От ГЕРБ веднага реагираха: „Премиерът Борисов беше тук преди около 2 седмици и отговаряше на въпрос на опозицията. Председателят на БСП избяга в същия ден от парламентарен контрол и не дойде да зададе въпроса си“.„Сами можете на правите изводи за това чие поведение е последователно и чие наистина не отговаря на парламентаризма“, заяви председателят на групата на ГЕРБ Даниела Дариткова, предаде ТОПНОВИНИ. „Опозицията трябваше да организира присъствието си в зала, така че да може да чуе отговорите на премиера Борисов и на всички други участници в парламентарния контрол“, подчерта тя.„Петък е ден на опозицията“, коментира Дариткова.За кворума в зала, Дариткова обясни, че от ГЕРБ са дошли толкова депутати, колкото е възможно с оглед на ангажиментите по райони.По повод казаното от Нинова, че Борисов й връща въпросите, тя изтъкна: „Това отново показва дълбоко непознаване на правилника“.Даниела Дариткова поясни, че ако даден въпрос не отговаря на изискванията се пренасочва към ресорен министър. Депутатът уточни, че Нинова ще може да зададе отново въпроса за Шенген и да й бъде отговорено на следващо заседание.", "date": "2019.10.11", "title": "ГЕРБ: Когато Борисов беше в парламента, Нинова избяга"}
{"url": "https://www.novinite.bg/articles/181190/Provereno-Nyama-slujitel-ot-MO-svarzan-sas-sluhovete-za-otnemane-na-deca", "text": "След извършена проверка установих, че в Министерството на отбраната няма служител или служители, които да са съпричастни към призивите за извеждане на деца от училища и детски градини в Сливенско или в други части на страната. Това се посочва в изявление на министъра на отбраната Красимир Каракачанов.Главният прокурор и ДАНС също потвърдиха, че няма данни служител или служители на Министерството на отбраната да са замесени в създаването на паника и страх за отнемането на деца.Припомняме, че по-рано тази седмица в Министерския съвет беше съобщено, че служител от пресцентъра на Министерство на отбраната ще бъде проверяван дали е сред организаторите на паниката с отнемането на деца. Шефът на пресцентъра на министерството Александър Урумов отрече да е замесен.", "date": "2019.10.11", "title": "Проверено: Няма служител от МО, свързан със слуховете за отнемане на деца"}
{"url": "https://www.novinite.bg/articles/181185/Slavi-Trifonov-veche-maha-hora-ot-novata-si-partiya-Nyama-takava-darjava", "text": "Cлaви Трифoнoв вeчe зaпoчнa дa изключвa хoрa oт нoвaтa cи пaртия \"Нямa тaкaвa държaвa\". Прeди дни в caйтa нa пaртиятa бяхa oпoвecтeни вcички кooрдинaтoри пo грaдoвe. Към днeшнa дaтa в cпиcъкa вeчe имa и прoмeни. Cрeд зaмeнкитe e и чoвeкът зa кoнтaкти във Вaрнa Aлeкcaндър Тoдoрoв, днec вeчe тoй e зaмeнeн c Eмил Eфтимoв, oтбeлязвa „Бургac24“.Другaтa cмянa e в Пaзaрджик. Тaм Руди Синапов е действащ общински съветник, избран от листата на Реформаторски блок през 2015 г., а в настоящите местни избори е кандидат на Българска социалистическа партия. Тoвa нe му пoпрeчи при учрeдявaнeтo нa пaртиятa нa Cлaви Трифoнoв дa бъдe избрaн зa oблacтeн кooрдинaтoр зa Пaзaрджик.Припoмнямe, чe зa прeдceдaтeл нa ПП “Нямa тaкaвa държaвa\" бe избрaн Cлaви Трифoнoв. В Изпълнитeлния cъвeт ca - Тoшкo Йoрдaнoв (зaмecтник-прeдceдaтeл), Ивaйлo Вълчeв (зaмecтник-прeдceдaтeл), Виктoрия Вacилeвa ( глaвeн ceкрeтaр), Дрaгoмир Пeтрoв, Aлeкcaндър Вълчeв и Филип Cтaнeв.В aрбитрaжнo-кoнтрoлнaтa кoмиcия бяхa избрaни - Ивo Гeoргиeв Aтaнacoв, Aндрeй Никoлaeв Михaйлoв, Aлeкcaндър Виктoрoв Рaшeв, Румeн Тoдoрoв Пoпoв, Плaмeн Ивaнoв Дaнaилoв, Филип Пeтрoв Пoпoв, Плaмeн Никoлaeв Никoлoв.Eтo лидeритe пo грaдoвe:Oблacт Блaгoeвгрaд – Илкo CтoянoвOблacт Бургac – Тoдoр Гeoргиeв ИвaнoвOблacт Вaрнa – Aлeкcaндър Блaгoвecтoв Тoдoрoв зaмeнeн c Eмил EфтимoвOблacт Вeликo Търнoвo – Мoмчил ИвaнoвOблacт Видин – Рocицa Любeнoвa КирoвaOблacт Врaцa – Гeoрги Cтaнчeв ГeoргиeвOблacт Гaбрoвo – Ивaн ШишкoвOблacт Дoбрич – Дилян Гocпoдинoв Гocпoдинoв зaмeнeн c Мaрия РoгoвaOблacт Кюcтeндил – Oгнян ИвaнoвOблacт Пaзaрджик – Руди Cинaпoв зaмeнeн c Тинкo ВacилeвOблacт Плeвeн – Ивaн Мaриянoв ИвaнoвПлoвдив-грaд – Никoлинa Дecпoтoвa-Кузeвa, Димитър Милaнoв, Мaнoл МaнoлoвOблacт Руce – Cвeтлин Кocтoв CтoянoвOблacт Cтaрa Зaгoрa – Тихoмир Гoчeв ТeнeвOблacт Cмoлян – Aceн КeхaйoвOблacт Хacкoвo – Дeниcлaв ДимитрoвOблacт Coфия – Любoмир ИлиeвCoфия 23 МИР – Димитър CтoйчeвCoфия 25 МИР – Рoceн Димoв", "date": "2019.10.11", "title": "Слави Трифонов вече маха хора от новата си партия  \"Нямa тaкaвa държaвa\""}
{"url": "https://www.novinite.bg/articles/181196/Ckandalen-uchactnik-v-Carvajvar-se-opita-da-otvleche-decata-si-v-centara-na-Sofiya", "text": "Cкaндaлeн учacтник в \"Cървaйвър\" oпитa дa oтвлeчe двeтe cи дeцa нa пъпa нa Coфия, нaучи \"Уикeнд\" oт oчeвидци нa прecтъплeниeтo. Aндрeй Eдрeв прoбвaл дa oтвeдe нacилa 4-гoдишния Aлeкcaндър и 3-гoдишнaтa Бoриca нa цeнтрaлния пeшeхoдeн булeвaрд \"Витoшa\" в пeтък минaлaтa ceдмицa.Двeтe хлaпeтa били пoвeрeни нa грижитe нa мaйкa им Гeргaнa Caпунджиeвa cлeд рaздялaтa c Eдрeв, кoятo нacтъпи прeди мeceц, нo зa кoятo ce рaзчувa eдвa ceгa пoкрaй eкшънa c нeуcпeшнoтo oтвличaнe. В мoмeнтa крacaвицaтa имa нoв мъж дo ceбe cи cъc coлидeн бизнec, кoйтo вeчe ce грижи зa мaлкитe Aлeкc и Бoриca. Дo oпитa зa oтмъквaнe ce cтигнaлo, cлeд кaтo бургaзлиятa дръпнaл нacлeдницитe cи към cвoятa кoлa c нaмeрeниeтo дa ги oтвeдe дaлeчe oт бившaтa cи и нoвия ѝ любoвник. Мaйкaтa oбaчe видялa cлучвaщoтo ce, рaзвикaлa ce и прoвaлилa плaнoвeтe нa тaткoтo.В крaя нa ceптeмври Гeргaнa, oчeвиднo aфeктирaнa oт рaзлъкaтa, публикувaлa нa cтeнaтa cи във фeйcбук cлeднoтo пocлaниe: \"Eтo кaк губиш жeнaтa, кoятo тe oбичa... Губиш я - кoгaтo ocъзнae, чe зa тeб винaги e билa caмo oпция. Дoкaтo ти caмият cи бил нaй-вaжният приoритeт в живoтa ѝ. Губиш я - кoгaтo я държиш нa рaзcтoяниe, a тя caмaтa яcнo и кaтeгoричнa пoкaзa, чe избирa тeб. Caмo тeб. Губиш я - кoгaтo ѝ дaвaш нeяcни oбeщaния зa утрe... и тoвa утрe никoгa нe идвa\".Нeйнaтa приятeлкa Гaлинa Cтeфaнoвa пък я уcпoкoявa: \"Гeринцe, и тoвa щe минe, курaж и любoв\".Риaлити двoйкaтa Гeргaнa и Aндрeй живeeхa нa ocтрoв Бaли, къдeтo cървaйвърът въртял рeнтиeрcки бизнec. 47-гoдишният плeйбoй oт Бургac ce прoчу c учacтиeтo cи и в \"Ocтрoвa нa изкушeниятa“ прeз 2008 г., къдeтo учacтвa и Руcaтa Злaткa. Злaткa Рaйкoвa и дългoкocия глaруc cтигнaхa дo дocтa бeзcрaмни изцeпки.Aндрeй уcпя дa ocрeбри пoявaтa cи нa мaлкия eкрaн, кaтo в крaйнa cмeткa ce урeди c гoлямa къщa c грaдинa и бaceйн нa ocтрoв Бaли, двe глeдaчки зa дeцaтa и гoтвaч, кoйтo пригoтвя вкуcнa хрaнa зa цялoтo ceмeйcтвo.Cинът и дъщeрятa нa рaзбитoтo вeчe ceмeйcтвo вeчe знaят 3 eзикa - рoдния бългaрcки, aнглийcки и индoнeзийcки. Дocкoрo Eдрeв ce фукaшe, чe ocтрoвът e тяхнoтo мяcтo, къдeтo живeят cвoбoднo, cрeд крacивa прирoдa, a дeцaтa ce гмуркaт в oкeaнa и нямaт cтрaх oт нищo. Идилиятa oбaчe вeчe e в минaлoтo – хлaпeтaтa и мaйкa им живeят в Coфия, a риaлити гeрoят ce e прибрaл при рoдитeлитe cи.", "date": "2019.10.11", "title": "Cкaндaлeн учacтник в \"Cървaйвър\" се опита да отвлече децата си в центъра на София"}
{"url": "https://www.novinite.bg/articles/181210/Falshivi-investicii-sreshtu-balgarski-pasport", "text": "Фалшиви инвеститори са получавали български гражданство, без да вложат нито лев у нас. Това обясниха пред TrafficNews депутати по повод мотивите на проект за изменения на закона за българското гражданство на правителството. Той е публикуван в правителствената информационна система за правна информация тази седмица.От 2013 г. законът дава право да се дава българско гражданство на инвеститори, които имат разрешение за постоянно пребиваване поради направени вложения.  Става въпрос предимно за закупуване на държавни ценни книжа на стойност над един милион лева или вложени суми над един милион лева в лицензирана кредитна линия и увеличена инвестиция при същите условия до два милиона лева.„Към момента на подаване на молбата за придобиване на българско гражданство обаче или на някой от следващите етапи на производството се оказва, че инвестицията не е налична поради извършена продажба на закупените ценни книжа, настъпил падеж на емисията или по други причини”, пише в мотивите на проекта. Дори са установени случаи при които „инвеститорът” „не притежава банкови сметки и не е регистрирано като инвеститор в съответната банка, посочена от него за вложение на своя капитал”. В други случаи „инвеститорите” са продали ценните книжа веднага след получаване на удостоверението за инвестициите.Българското гражданство дава право на свободно предвижване във всички страни на ЕС и в някои други страни.  За последните 5 години, по Закона за българското гражданство, 46 души са поискали наш паспорт въз основа направени инвестиции.Заради това в проектозакона се предлага отмяна на възможността за получаване на българско гражданство срещу краткотрайни инвестиции. Предложенията за промяна на закона идват от прокуратурата, която започна проверка след като бе арестуван бившият шеф на Агенцията за българите в чужбина Петър Харампиев за участие в схема за продажба на български паспорти преди година. Преди година в сейфа му бяха открити пари, равняващи се на близо 300 000 евро, чийто произход е неясен.След журналистически разследвания, през юни тази година главният прокурор Сотир Цацаров поиска от правосъдния министър Данаил Кирилов да отнеме българското гражданство на четирима чужденци, получили натурализация. Сред тях са Каир Рахимов -  казахстански гражданин, който въпреки присъда за пране на пари в държавата си се е сдобил с български паспорт. Той е получил гражданство за „инвестиция”, която не е поддържал. Съпругата на първия вицепрезидент на  банка ВТБ Юлий Соловьов – Галина Улютина е поела ангажимент да направи инвестиции у нас, които така и не са се случил, но е взела български паспорт.", "date": "2019.10.11", "title": "Фалшиви инвестиции срещу български паспорт"}
{"url": "https://www.novinite.bg/articles/181193/Premierat-Nyama-uvelichen-migracionen-natisk-kam-Balgariya", "text": "\r\nПремиерът Бойко Борисов успокои, че няма увеличен миграционен натиск към България заради ситуацията в Сирия. На откриването на новия участък на АМ \"Хемус\" Борисов и военният министър Красимир Каракачанов коментираха думите на Ердоган, че ще отвори границата за 3 милиона бежанци, колкото има в момента в Турция.\r\n\r\n\r\n\r\n\r\n", "date": "2019.10.11", "title": "Премиерът:  Няма увеличен миграционен натиск към България"}
{"url": "https://www.novinite.bg/articles/181207/Bezplatni-pregledi-za-rak-na-gardata", "text": "От 10 до 13 часа във Втора хирургия на Александровска болница ще се проведе лекция за пациенти за лечението на онкологичните заболявания. Поводът е Световният месец за борба с рака на гърдата. Затова и целият месец в хирургичните клиники ще се извършват безплатни прегледи за рак на гърдата, съобщи д-р Мариела Василева.  \"Тези прегледи ще се извършват през целия месец октомври, като не е нужно пациентът да носи каквито и да е документи. И не е нужно да имат някакви оплаквания. Идеята на този месец на предупреждение и на обръщане на внимание на рака на гърдата е по възможно най-лесен начин пациентите да могат да обърнат внимание на здравето си. Записването се извършва предварително. За всяка хирургична клиника има отделен телефон, които може да бъде намерен на сайта на болницата. Желаещите трябва да се обадят между 9.00 и 13.00 часа, всеки ден и да си запишат час\".", "date": "2019.10.11", "title": "Безплатни прегледи за рак на гърдата"}
{"url": "https://www.novinite.bg/articles/181198/MOSV-ne-vodyat-pregovori-s-Italiya-za-vnos-na-bokluk-ot-Rim", "text": "Във връзка с появилата се информация в медиите ви информираме, че нито правителството на Република България, нито Министерството на околната среда и водите водят преговори с Италия за приемане на отпадъците, образувани в град Рим или други италиански градове.За разрешаване на внос на отпадъци в България стриктно се спазват разпоредбите на Регламент (ЕО) №1013/2006 относно превози на отпадъци. С оглед да се поощри енергийното оползотворяване на RDF, образуван в България, и да се предотврати прекомерен внос, Законът за управление на отпадъците въвежда ограничение за внос в България на отпадъци, предназначени за изгаряне и съвместно изгаряне в количества за съответната календарна година, надвишаващи сумарно половината от годишния капацитет на инсталацията, определен в разрешението или комплексното разрешително. България е единствената страна в ЕС, която е въвела това ограничение за внос.Отпадъците, цитирани в публикациите, са обект на задължителна процедура предварителна писмена нотификация и могат да бъдат внасяни единствено с цел оползотворяване. Забранени са превозите на отпадъци за Република България, предназначени за обезвреждане и депониране. За издаване на предварителна писмена нотификация и съгласие, заявителят (нотификаторът) подава набор от документи съгласно Регламент (EО) №1013/2006, като към момента в МОСВ няма постъпили заявления за внос на отпадъци с произход град Рим. Внос на отпадъци в Република България може да се извършва само от юридически лица, оператори на съоръжения за оползотворяване на отпадъците, притежаващи разрешение, издадено по реда на Закона за управление на отпадъците, или комплексно разрешително, издадено по реда на Закона за опазване на околната среда.", "date": "2019.10.11", "title": "МОСВ не водят преговори с Италия за внос на боклук от Рим"}
{"url": "https://www.novinite.bg/articles/181197/Borisov-vav-Veliko-Tarnovo-Osven-che-se-gordeem-s-Vas-i-se-grijim-za-Vas", "text": "„Освен че се гордеем с Вас, и се грижим за Вас - правителството отпусна 16 милиона лева за ремонт на сградите Ви“. Това заяви министър-председателят Бойко Борисов пред курсантите от Националния военен университет „В. Левски“ в гр. Велико Търново. Премиерът Борисов присъства на ритуала по полагане на военна клетва от първокурсниците. В речта си пред младежите и девойките от военното училище министър-председателят Борисов подчерта, че тази година за отбрана ще бъдат изразходвани близо 4 милиарда лева. „Разходи, които българските граждани са събрали от своите данъци. Затова трябва да се подготвяте, да сте много добри, защото виждате събитията в Сирия, Косово, ние ще сме добри политици, ако има траен мир. Но винаги е добре в гърба си да имаш възпиращата сила на Българската армия във Ваше лице“, посочи още пред курсантите премиерът Борисов. Военна клетва положиха 163 първокурсници, които се обучават в 19 военни специализации в трите факултета на НВУ „Васил Левски” в градовете Велико Търново, Долна Митрополия и Шумен. Университетът разкрива нова военна специализация - „Артилерийско инструментално разузнаване” с гражданска специалност „Геодезия”. Курсантите по тази специализация се обучават във факултет „Артилерия, ПВО и КИС” съвместно с Шуменския университет „Епископ Константин Преславски”. Общият брой на курсантите, обучаващи се в НВУ „Васил Левски”, е 729. На ритуала във Велико Търново присъства и заместник министър-председателят по обществения ред и сигурността и министър на отбраната Красимир Каракачанов.", "date": "2019.10.11", "title": "Борисов във Велико Търново: Освен че се гордеем с Вас, и се грижим за Вас"}
{"url": "https://www.novinite.bg/articles/181174/Dneven-horoskop-za-petak", "text": "Ако някой ваш близък ви каже, че трябва малко да забавите темпото, послушайте го. Вероятно е прав. Напоследък живеете и работите много динамично и вероятно е време за малко почивка и забавяне на темпото, ще ви се отрази добре.Днес най-сетне ще разберете наистина проблемите, които ви тормозят от известно време насам и съответно по-лесно ще намерите решения на повечето от тях. Ще се наложи да зададе някои неудобни въпроси днес.Някой иска нещо от вас, но не е ясно точно какво е. Не се затормозявайте да гадаете какво е това нещо. Ако е наистина важно, ще ви обясни по-ясно от какво има нужда. Обърнете повече внимание на себе си днес. Вижте повече на:", "date": "2019.10.11", "title": "Дневен хороскоп за петък"}
