{"url": "https://www.novinite.bg/articles/183689/Nyu-Jork-Tajms-obyavi-top-aktorite-na-godinata", "text": "Ню Йорк Таймс“ определи топ 10 сред актьорите на 2019 г. Става дума за артисти, успели да изненадат и шокират с творчеството си. Никой не е определил конкретна рамка, така че класацията най-вероятно се основава на личните предпочитания на журналистите.На първа позиция е Адам Драйвър, който участва като новия император на злото в „Междузвездни войни“ и в номинирания за “Оскар” филм “Черен в клана”.Според експерти, той е удостоен с почетната позиция за ролята си в „Брачна история“.Западните журналисти отредиха второто място на кенийската актриса Лупита Нионго за ролята й във филма „Ние“. В челната тройка е и Джулиан Мур за ролята си в миналогодишния филм „Глория Бел“.", "date": "2019.12.16", "title": "Ню Йорк Таймс обяви топ актьорите на годината"}
{"url": "https://www.novinite.bg/articles/183648/Vreme-e-za-ekshan-teglyat-jrebiya-za-eliminaciite-v-ShL-i-Liga-Evropa", "text": "Очакваният с огромен интерес жребий за осминафиналите в Шампионската лига ще се тегли от 13.00 часа българско време днес в швейцарския град Нион.По традиция участниците са разделени в две урни. В първата са победителите в своите групи, а в другата са завършилите на втора позиция.Както е известно, отбори от една и съща група или една и съща страна не могат да играят един срещу друг на този етап от турнира.Поставените в първа урна гостуват в първите мачове и са домакини в реваншите. Мачовете са съответно на 18/19/25/26 февруари 2020 година, а реваншите - на 10/11/17/18 март.Без съмнение Реал Мадрид е отборът, който всички победители в своите групи ще искат да избегнат, тъй като \"кралете\" завършиха втори в групата си, спечелена от ПСЖ.БарселонаБайерн МюнхенЮвентусРБ ЛайпцигЛивърпулМанчестър СитиПари Сен ЖерменВаленсияЧелсиБорусия ДортмундЛионНаполиРеал МадридТотнъмАталантаАтлетико Мадрид", "date": "2019.12.16", "title": "Време е за екшън - теглят жребия за елиминациите в ШЛ и Лига Европа"}
{"url": "https://www.novinite.bg/articles/183655/Naj-opitniya-ni-stranichen-sadiya-prekrati-karierata-si-s-poslanie-Partito-svarshi", "text": "Един от най-добрите ни странични съдии - Веселин Мишев прекрати своята активна кариера по футболните терени на България. Днес Мишев за последно бе част от ръководна бригада, справяйки се по отличен начин по време на дербито Локомотив (Пд) - Левски (0:0).Асистент-арбитърът прекара повече от 20 години на най-високо ниво, имайки 292 мача, като това е абсолютен рекорд при страничните съдии.Веселин Мишев дебютира в тогавашната \"А\" група на 11 август 1999 година на мача Шумен - Спартак (Варна) 0:3. От 2006 година е международен съдия на ФИФА.Ето какво написа самият Мишев във Фейсбук след последния мач в професионалната му кариера:\"И така, партито свърши.....След 25 години по терените, 20 от които в \"А\" група и 14 в чужбина, днес беше последният ми мач. Локо (Пд) - Левски 0:0. Не съжалявам за нито един миг и продължавам да гледам напред. Е в 292 мача в елита имам 3-4 сериозни грешки на засадата, но това е в рамките и под статистическата грешка...Благодаря на всички, които са били с мен, покрай мен и са ми помагали! Продължаваме напред! И най-вече благодаря на моите родители, жена ми Милена и дечицата Мими и Мишо!\".", "date": "2019.12.16", "title": "Най-опитния ни страничен съдия прекрати кариерата си с послание: Партито свърши"}
{"url": "https://www.novinite.bg/articles/183675/VIDEO-Golyamo-priznanie-ot-vsichki-v-Loko-Pd-za-futbolist-1-po-machove-v-elita", "text": "Ето как в Локо изпратиха легендата Жоро Илиев, който изигра последния си мач в кариерата.", "date": "2019.12.16", "title": "(ВИДЕО) Голямо признание от всички в Локо Пд за футболист №1 по мачове в елита"}
{"url": "https://www.novinite.bg/articles/183657/Shpigel-Pri-Vuchich-Sarbiya-e-diktatura-kato-pri-Miloshevich", "text": "Дори по време на диктатора Слободан Милошевич, когато сегашният президент Александър Вучич бе министър на информацията и краен военолюбив политик, Сърбия бе сред най-големите центрове за трафик на оръжие и контрабанда в Югоизточна Европа. Днес, няма никаква промяна. Сърбия, която е кандидат за членство в ЕС, представлява риск в областта на сигурността за Евросъюза и този факт не трябва да се подценява.Това се казва в публикация на авторитетното германско списание “Шпигел” по повод последната оръжейна афера “Крушик”, в която е забъркан вътрешният министър Небойша Стефанович и неговият баща. Според изданието аферата “Крушик” доказва, че “корупцията и организираната престъпност получават подкрепата на най-високо ниво и са всекидневна практика в Сърбия и поради тази причина Сърбия е риск за ЕС.“Държавната компания “Крушик”, произвеждаща артилерийски боеприпаси, гранати и мини е продавала оръжие на много ниска цена от 2017 г. на частната компания ГИМ, която ги продава в чужбина с голяма печалба. Един от търговците на ГИМ е бащата на вътрешния министър Бранко Стефанович. Той е бил назначен като юридически съветник в ГИМ”, припомня “Шпигел” аферата, която тресе съседна Сърбия повече от месец.Публикацията е илюстрована със снимка, на която се виждат Александър Вучич и Небойша Стефанович, а под нея пише: Участници в нелегална търговия с оръжие? “Много вероятно е сръбските власти, включително и президентът да са замесени в нелегалните сделки с оръжие, но подобно нещо рядко се доказва. В случая с “Крушик” обаче нещата са различни. Служителят на фирмата Александър Обрадович изцяло документира корупционната практика. За много хора в Сърбия Обрадович символизира съпротивата срещу мощната държавна мафия”, се казва още в статията на авторитетното издание.", "date": "2019.12.16", "title": "Шпигел: При Вучич Сърбия е диктатура като при Милошевич"}
{"url": "https://www.novinite.bg/articles/183680/Real-M-Siti-i-Chelsi-Bajern-sa-gvozdeite-v-ShL", "text": "Фортуна отреди титанични сблъсъци в ШЛ. Настоящият европейски клубен шампион Ливърпул ще има за съперник Атлетико Мадрид, докато най-големият двубой определено е срещата между Реал Мадрид и Манчестър Сити.Френският първенец Пари Сен Жермен пък ще има тежка задача срещу бившия тим на Томас Тухел Борусия Дортмунд.Мачовете са съответно на 18/19/25/26 февруари 2020 година, а реваншите - на 10/11/17/18 март.Интересното е, че до фазата на директните елиминиации достигнаха само отбори от Топ 5 първенствата на Европа - Англия, Испания, Италия, Германия и Франция. По четири са тимовете от Острова и Пиренеите, по три са от Апенините и Бундеслигата, а два са френски.", "date": "2019.12.16", "title": "Реал М - Сити и Челси - Байерн са гвоздеите в ШЛ"}
{"url": "https://www.novinite.bg/articles/183687/Ivet-Lalova-nyama-da-ticha-prez-zimata-misli-samo-za-Tokio", "text": "Иват Лалова няма да се състезава през зимния лекоатлетически сезон в зала. Ето какво каза най-добрата българска спринтьорка, която бе отличена за Атлет номер едно за годината по-рано днес:\"Зимата най-вероятно няма да стартирам. По принцип не съм фен на 60 метра, може би в зала за мен по-подходящо е 400 метра.През тази олимпийска година летният сезон ще започне по-рано, така че имам възможност за участие в достатъчно състезания. Естествено подготовката ми е насочена изцяло към Олимпиадата в Токио. Планът е готов. Вече се научих да не си поставям цели и очаквания. Предстои ми много работа. Надявам се да имам късмет, здраве и шанс и да постигна максимално добри резултати.За пети път съм атлет на годината. Отговорността е голяма. Хубавото е, че имаме прекрасно поколение млади състезатели, които се надявам да продължат да се развиват и да постигнат още повече от нас. Сигурна съм, че ще ни заместят достойно. Пожелавам им още повече хъс и желание\", каза Лалова.", "date": "2019.12.16", "title": "Ивет Лалова няма да тича през зимата, мисли само за Токио"}
{"url": "https://www.novinite.bg/articles/183668/Prezidentat-osvobodi-Cacarov-ot-dlajnostta-glaven-prokuror", "text": "Президентът Румен Радев издаде указ за освобождаването на Сотир Цацаров от длъжността главен прокурор.Това става по предложение на Висшия съдебен съвет и на основание чл. 129, ал. 2 от Конституцията.Предстои Цацаров, който миналата седмица беше избран за шеф на КПКОНПИ, да встъпи в длъжност, а неговото място като главен прокурор ще заеме Иван Гешев.", "date": "2019.12.16", "title": "Президентът освободи Цацаров от длъжността главен прокурор"}
{"url": "https://www.novinite.bg/articles/183682/Ludogorec-se-natrese-na-granda-Inter-Varba-shte-vodi-shampionite", "text": "Лудогорец се натресе на гранда Интер за съперник в елиминационната фаза на Лига Европа. Нерадзурите са лидери в момента в Италия, където водят битка за титлата с Ювентус.Мачовете ще се проведат на 20 и 27 февруари. В първия си мач „орлите“ са домакини. Реваншът в Милано е седмица по-късно.Тепърва предстои от УЕФА да обявят и началните часове на двете битки.Това е четвърто участие на разградчани в пролетната част на евротурнирите, като досега са преодолявали 1/16-финалите веднъж – през 2014 г., когато отстраниха италианския колос Лацио в незабравими мачове с много драма.Те имат и друга среща с гранд от Апенините напролет. Това се случи през 2017 г., когато срещнаха Милан, но росонерите биха лесно и в двата мача.Междувременн стана ясно, че реньор №1 на Чехия – Павел Върба, поема Лудогорец след 1 януари 2020 г. Специалистът, който до вчера води Виктория (Пилзен), пристига в България с двама свои сънародници – Зденек Бечка /полощник-треньор/ и Мартин Тичачек /треньор на вратарите/. Върба ще бъде представен пред медиите в България в първите дни на януари 2020 г. на пресконференция в София. Досегашният наставник Станислав Генчев остава в щаба на именития чех като помощник.Преговорите с Павел Върба приключиха в кратък срок, но до неговото назначаване се стигна след предварително зададени критерии от ръководството на ПФК „Лудогорец“, на който чешкият специалист отговаря на 100%.  Той парафира договорът си за 2.5 г.Павел Върба има богата треньорска кариера, белязана от серия успехи основно с Виктория. Той е четирикратен шампион на Чехия и носител на купата на страната с тима от Пилзен. С Виктория стига три пъти до групите на Шампионската лига, като и в трите случая продължава в Лига Европа като трети. Има и титла на Словакия с отбора на Жилина. Работил е и в руския Анжи.Бил е начело на националния отбор на Чехия, когото класира и води на европейското първенство във Франция през 2016 г.Върба е избиран осем пъти за треньор №1 на Чехия.В неделя Върба за последен път води Виктория в домакинския мач срещу Теплице, след което бе изпратен от феновете на домакините изключително емоционално. Ръководството на ПФК „Лудогорец“ благодари на колегите си от „Виктория“, Пилзен за професионалното отношение и желае успех на отбора.", "date": "2019.12.16", "title": "Лудогорец се натресе на гранда Интер, Върба ще води шампионите"}
{"url": "https://www.novinite.bg/articles/183651/Izchisliha-masata-na-Mlechniya-pat-890-miliarda-pati-po-golyama-e-ot-Slanceto", "text": "Специалисти от няколко национални института направиха нови, по-точни измервания на Млечния път, които показаха колко масивна е нашата галактика. Оказва се, че тя е 890 милиарда пъти по-голяма от Слънцето, съобщава БТА. Масата на Млечния път се равнява на около 296 квадрилиона земни маси. 93% от нея се дължи на тъмна материя.Макар масата на Млечния път да е изчислявана и преди, сегашното изследване е по-точно. Обикновено галактиките се измерват, като се изчислява движението на звездите в тях. Това дава идея как гравитацията се отразява на звездите и така се определя масата. В нашата галактика този метод не е точен, защото звездите са замъглени от околни газове и друг материал. Освен това Слънчевата система непрекъснато се движи и изчисленията на относителни обекти са по-трудни.Учените от Имперския колеж в Лондон са разработили специални модели, с помощта на които може да се предвиди движението на газ и звезди. Орбиталната скорост на тези обекти показва гравитационните сили и в резултат на това - масата на галактиката.", "date": "2019.12.16", "title": "Изчислиха масата на Млечния път, 890 милиарда пъти по-голяма е от Слънцето"}
{"url": "https://www.novinite.bg/articles/183686/Moshten-vzriv-nanese-shteti-na-posolstvoto-ni-v-Cherna-gora", "text": "Леки щети са нанесени на българското посолство в Подгорица, Черна гора, при експлозия в сградата, в която се помещава. При инцидента няма пострадали, включително български граждани, това съобщиха от Министерство на външните работи. Експлозията е станала рано тази сутрин около 4.30 часа в ресторант на първия етаж на офисната сграда, в която се помещават посолството ни и други институции. Счупени са стъклата на прозорци на лицевата част на сградата, включително и прозорците на три кабинетa на българското посолство.На мястото са пристигнали следователи, които разследват случая. Мощната експлозия е предизвикала масова паника в много граждани в тази част на Подгорица. За момента няма информация за причините за инцидента. След експлозията движението по булеварда е блокирано.", "date": "2019.12.16", "title": "Мощен взрив нанесе щети на посолството ни в Черна гора"}
{"url": "https://www.novinite.bg/articles/183692/Obama-Jeni-tryabva-da-upravlyavat-vsyaka-strana-po-sveta-Vazrastnite-maje-vav-vlastta-sa-problem", "text": "Ако жените управляваха всяка страна по света, стандартът на живот би се подобрил като цяло, заяви бившият американски президент Барак Обама.Въпреки че жените не са перфектни, те са „безспорно по-добри“ от мъжете, твърди той. Обама отбеляза, че повечето проблеми в света се създават от възрастни хора, предимно от мъже, вкопчени във властта.44-ият президент на САЩ говори също за политическа поляризация и използването на социалните мрежи за разпространение на фалшиви новини. На частно събитие по въпросите на лидерството Обама призна, че докато е бил на власт, е мислил много за това как ще изглежда светът, ако жените го управляват.“Жени, искам да ви кажа, че не сте перфектни, но в същото време почти категорично мога да кажа, че сте по-добри от нас. Абсолютно съм убеден, че ако всяка страна на Земята се оглавяваше от жени, щяхте да видите значителни промени към по-добро почти във всичко – от жизнения стандарт до други показатели”, каза той.Попитан дали някога ще иска да се върне в голямата политика, Обама отговори, че лидерите трябва да си отидат, когато им дойде времето.“Ако погледнете нашия свят и неговите проблеми, това обикновено са по-възрастните хора, обикновено по-възрастните мъже, които не искат да си отидат”, каза Обама.“Важно е политическите лидери да си напомнят, че вършат своята работа, но това не е за цял животът, че те са на своя пост не с цел да поддържат усещането за собствената им значимост или сила”, заяви той.Барак Обама беше начело на САЩ от 2009 г. до 2017 г. След напускането на Белия дом, той и съпругата му основаха фонд за подпомагане на начинаещи политически лидери по света.Миналата седмица Барак и Мишел Обама пътуваха до Куала Лумпур като част от работата в този фонд. ", "date": "2019.12.16", "title": "Обама: Жени трябва да управляват всяка страна по света! Възрастните мъже във властта са проблем"}
{"url": "https://www.novinite.bg/articles/183670/Aktori-stavat-uchiteli-i-vlizat-v-klas", "text": "Нов български университет с алтернатива на класическото обучение в българските училища.На фона на последните данни от международното проучване PISA, че българските ученици влошават резултатите си, НБУ предлага театрални подходи в училищното образование. Идеята е да се провокира интереса на детето към учебния материал чрез игрови метод на преподаване, ориентиран към духа и тялото му. Целта е учениците да изучат материала като бъдат въвлечени в различни ситуации и възприемат знанията през емоциите. В процеса на играта се променя интериора на учебната стая и учениците приемат роли, съобразно епохата и ситуацията в учения материал  по конкретния предмет.В час по история за 11 клас, например, в урока за Рухването на Берлинската стена учениците са провокирани да построят от чинове, оцветят и „разрушат“ Берлинската стена. В час по физическо възпитание се преподава капоейра, а думите от урок по английски не се записват в тетрадка, а оживяват изиграни от учениците.В проекта „Учене чрез игра“ участват студенти и дипломанти от програма „Театър“ на НБУ.Анкетите сред децата за емоционалната им удовлетвореност показват, че игровия модел е по-привлекателен за тях, а мотивацията им за учене е по-голяма.До момента проектът е осъществен в 18 СОУ „Уилям Гладстон“, Национална търговско-банкова гимназия, 28-СОУ „Алеко Константинов“, 76ОУ „Уилям Сароян“, НПМГ, 116-СОУ, НСУ „София“ и други.Заповядайте на 19 декември от 11.00ч. в Университетски театър на НБУ на презентация на този игров метод на преподаване със студентите от четвърти курс от Департамент „Театър“ на НБУ и учениците от  Национално средно училище „София“ от 3,4 и 9 клас, с преподаватели Теодора Сотирова и Кирил Кирилов  на  урок по Музика, Литература, Математика, Човекът и общество и Публична реч.Презентацията е база за разговор за българското образование – състояние и перспективи.Инициативата се извършва в рамките на проекта на УТ на НБУ „Театърът на твоята история - Твоят театър“, финансиран от НФК, програма Социално ангажирани изкуства. Ръководител на проекта „Учене чрез игра“ е гл. ас. д-р Антоанета Петрова.", "date": "2019.12.16", "title": "Актьори стават учители и влизат в клас"}
{"url": "https://www.novinite.bg/articles/183663/Strashen-virus-u-nas-atakuva-bebeta-i-starci-tapi-s-gnoj-zapushvat-beliya-drob", "text": "У нас вече има респираторен синцитиален вирус, който е много опасен за деца до петгодишна възраст, предупреди проф. Тодор КантарджиевГрип у нас все още няма, но съществува друг, който е не по-малко опасен. Има вече респираторен синцитиален вирус, който е страшен за малки деца и старци. Това каза в сутрешния блок на БНТ проф. Тодор Кантарджиев.Вирусът причинява инфекция на най-малките въздухоносни пътища на белия дроб.Респираторният синцитиален вирус е животозастрашаващ за недоносените деца. Опасен и за малчуганите до петгодишна възраст, добави професорът.„Възрастните да се пазят като при епидемия! Този вирус причинява бронхиолит. Като се натисне белия дроб при аутопсията на умрялото бебе излизат тапички гной от малките въздъхопреносни пътища“, обясни той. Респираторният синцитиален вирус протича обикновено заедно с грипа, но сега го е изпреварил.  Според проф. Кантарджиев все още не е късно да си сложим противогрипна ваксина.„В САЩ от десет деца, които са починали от началото на грипната епидемия, са били заразени от вируси от група Б. Четирите други са били с пандемичния. В момента в страните от европейския регион на Световната здравна организация само в две държави има умерено разпространение на грип - Грузия и Северна Ирландия“, уточни той. \"Докато има отворени прозорци в градския транспорт, няма да има грип, или поне няма да има бурно разпространение на грипа\", добави професорът.Той препоръча да не се контактува с болни, кашлящи и кихащи, болните да си стоят вкъщи с маски, за да не заразят близките си. Освен това трябва да имат и хигиена на ръцете, подчерта експертът.„Нека да кихат само в кърпички. Ако правят това в ръцете си, след това ще разпространяват вируса“, обясни Тодор Кантарджиев.Той посъветва, когато има мъгла, когато температурите са ниски и няма вятър в големите градове, да не се разхождаме дълго време и да използваме шал.", "date": "2019.12.16", "title": "Страшен вирус у нас атакува бебета и старци, тапи с гной запушват белия дроб"}
{"url": "https://www.novinite.bg/articles/183654/Bezplaten-onlajn-dnevnik-na-pacienta-za-parvi-pat-u-nas", "text": "Единствен по рода си онлайн дневник на пациента пускат у нас. Той е част от платформата Consento и е напълно безплатен. Всеки може да води в телефона си и да споделя с лекуващия лекар бележки за своето и на семейството здраве - за остри и хронични заболявания, прием на лекарства, бременност, женско здраве, детско хранене и др. Астма, атопичен дерматит, вируси, грип, бронхит, алергии и диабет са част от болестите, които пациентите и техните лекари най-често ще следят онлайн. „Понякога от пациентите се иска да записват промените в състоянието си при предписан курс на лечение на лист хартия и да го представят на следващия преглед.Но хората забравят да направят това. Друг път лекарят иска да бъде осведомяван текущо по телефон за здравословното състояние на пациента, но пациентът се опитва да се свърже извън работно време или по време на преглед. Всичко това затруднява комуникацията между двете страни“, коментират създателите на приложението. „С помощта на онлайн дневника пациентът свиква да следи състоянието си по- редовно, по-сериозно и по-отговорно. От друга страна, лекарят може да се запознае с хода на предписаното лечение и промените в здравето на пациента – преди прегледа“, допълват от там. За да ползва дневника, пациентът първо „сваля“ мобилното приложение „Консенто за пациенти“ и си създава профил. След това избира между различни категории, например „прием на лекарства“, „бременност“ и др., и започва да описва състоянието си по часове и дати, например: В 17:10 ч. температурата ми беше 38.2; В 18:30 ч. се покачи до 38.5 и се появи болка в гърлото. Пациентът слага отметка, че иска състоянието му да бъде видимо за лекар. Така неговият лекуващ лекар има достъп до тази информация.В дневника пациентът може да описва и здравето на членове на своето семейство, например на детето: Тази сутрин обривът е повече, има и лека температура. Наблюдаващият лекар вижда всичко в подробности, при необходимост се свързва с пациента през приложението или дори записва час за преглед в графика си. Дневника на пациента вече ползват акушер-гинеколози за проследяване на бременност и детски пулмолози – за хронични заболявания при децата. Очаква се към него да прибегнат също психолози, консултанти по хранене, кърмене и диететика и др. В България се наблюдава все по-голямо търсене на решения, които осигуряват достъп на лекари, пациенти и техните семейства до актуална информация в реално време. Чрез различни информационни системи хората си запазват онлайн час, следят графиците на лекарите, знаят кога трябва да проведат следващия си преглед, правят телефонни, видео или писмени консултации. Въпреки това обаче България заема 31-во от общо 35 места в е-здравеопазването според Eurohealth Customer Index. Само за 1 година Сърбия се е изкачила до 18 място в международната класация, а Македония – от 27-мо до 16-то, защото въвеждат масово важни е- услуги в здравеопазването.", "date": "2019.12.16", "title": "Безплатен онлайн дневник на пациента за първи път у нас"}
{"url": "https://www.novinite.bg/articles/183666/Kriminalisti-ot-Shumen-ustanoviha-i-zadarjaha-izvarshitel-na-tejko-prestaplenie-za-broeni-chasove", "text": "На 14 декември в 12:08 часа е дежурната оперативна част на областната дирекция в Шумен бил приет сигнал за възникнал инцидент на ул. “Ген. Скобелев“ в града. Съобщено било, че неизвестен пресрещнал двама младежи на 18 и 19 години. Разменили си реплики, които прераснали в спор и си разменили удари. Непознатият нанесъл удар с нож в областта на корема на 19-годишния. Извършителят побягнал в неизвестна посока. Пострадалият бил придружен до Центъра за спешна медицинска помощ при МБАЛ -Шумен от 18-годишния си приятел. В болничното заведение бил приет с опасност за живота. Малко по-късно починал. Веднага след получения сигнал са предприети комплекс от оперативни действия за установяване на извършителя. Случаят веднага е докладван на дежурен прокурор в Окръжна прокуратура – Шумен. След прецизна съвместна работа на криминалисти от РУ- Шумен и областната дирекция и проведени в спешен порядък множество процесуално-следствени действия бил задържан 19-годишен местен жител. Извършени са огледи и претърсвания. В жилище в Шумен било намерено и иззето хладно оръжие. Задържаният не е криминално проявен, починалият 19-годишен шуменец също. Работата по образуваното досъдебно производство за извършено престъпление по чл. 115 от НК продължава под ръководството на Окръжна прокуратура – Шумен.", "date": "2019.12.16", "title": "Криминалисти от Шумен установиха и задържаха извършител на тежко престъпление за броени часове"}
{"url": "https://www.novinite.bg/articles/183656/Zvezdni-BG-bebeta-prez-2019-Izvestnite-lichnosti-koito-pokazaha-naslednicite-si-v-Instagram", "text": "Известни български личности споделиха в интернет пространството снимки на своите сладки наследници. Някои от тях го направиха за първи път, докато други са доста активни в социалните мрежи и редовно споделят снимки на сладките си мъници.Певицата Преслава избра да покаже как прекарва лятната си ваканция с малката Паола. Доскоро тя не беше показвала дъщеричката си.  Мария Илиева сподели трогателна снимка със сина й. Изпълнителката доста рядко качва публикации, свързани с личния й живот.Поли Генова зарадва феновете си с красив кадър на залез, който наблюдават двамата със сина й.Орлин Павлов и половинката му Диана са горди родители на една малка принцеса. Александра Богданска и Даниел Петканов са известни с това, че доста често качват снимки на малкия Габриел. Бебето даже има собствен профил в Instagram.Нaум Шoпoв cтaнa тaткo нa мoмичeнцe. Mлaдият aктьoр и лeкaр ce пoхвaли в Instаgrаm и cпoдeли двe cнимки oт щacтливoтo cъбитиe. Двaмaтa c Тea ca зaeднo oт 7 гoдини, a минaлaтa гoдинa ce cгoдихa. Имeтo нa нaй-нoвoтo пoпълнeниe в звeзднaтa фaмилия Шoпoви e Aмaя.Деси Цонева роди момиченце днес в Майчин дом. Майката и бебето са в добро здраве. Деси и съпругът й, Явор Стефанов, са кръстили дъщеричката си Бианка-Димана.Двойката сключи граждански брак в тесен кръг, като списъкът с гости включваше кумовете шеф Иван Манчев с новата му любима и синът на Деси – Янчо.Певицата Йоанна Драгнева стана майка. Бившата вокалистка на Deep Zone Project е дала живот на първото си дете по-рано днес.Новороденото е момиченце и носи името АннМари. Щастливата вест бе споделена от самата Драгнева в социалните мрежи. \"Днес е наистина вълшебен ден, защото се роди най-чаканото, най-желаното и най-мечтаното бебе\", написа звездата във Фейсбук. Тя не пропусна да благодари на д-р Велев и д-р Пантева, както и на всички, които преминаха с нея през този \"Божествен път, за да стана Майка\".Русата Златка и Благой Георгиев станаха родители на момче.Щастливата новина обяви гордият татко в Instagram. \"Вeчe втoри дeн ти cи мoят cин, a aз твoятa мaйкa! Caмo миcълтa зa тeбe мe кaрa дa плaчa! Нe знaм зaщo?! Тoвa ли e мaйчинoтo чувcтвo, чудя ce!? Взeхa тe зa мaлкo, a вce eднo e цял вeк!\". Тoвa нaпиca Злaткa Рaйкoвa в Instаgrаm, oбръщaйки ce към нoвoрoдeнoтo cи oтрoчe. Плeймeйткaтa, кoятo нacкoрo cтaнa мaйкa зa първи път, e нa ceдмoтo нeбe oт щacтиe и oщe нe мoжe дa пoвярвa нa cлучвaщoтo ce.Певицата, актриса и тв водеща Александра Раева стана майка. Тя е родила първата си рожба.Момиченцето е проплакало в столична болница и по първи сведения на близки до Алекс майката и бебето се чувстват добре.Полът на бебето стана ясен преди месеци, когато Раева сподели, че очаква момиче, но тя все още не е коментирала кой е бащата на детето. Певицата имаше дълга връзка с DJ Doncho, но се разделиха преди години. Според запознати точно защото още тогава тя искала да има дете, но не и диджеят.Нacлeдницaтa нa Хриcтиян и Cвeтлaнa Гущeрoви oтпрaзнувa пищнo cвoя първи имeн дeн, мaкaр вce oщe дa нe e нaвършилa и гoдинкa. Нa 9 дeкeмври, хриcтиянcкaтa църквa пoчeтe Cвeтa Aннa - мaйкaтa нa Бoгoрoдицa, кoятo ce приeмa зa пoкрoвитeлкa нa жeнcкoтo нaчaлo, ceмeйcтвoтo, брaкa, мaйчинcтвoтo, кaктo и кaтo зaкрилницa нa брeмeннитe жeни. Нa дaтaтa прaзнувaт вcички c имeнaтa Aнa, Aнeлия, Aннa, Aня, Янa, Янкa и т.н. Пo тoзи пoвoд Cвeтлaнa Гущeрoвa рeши дa oргaнизирa пищнo тържecтвo, c кoeтo дa oтбeлeжи първият имeн дeн нa дъщeря cи - мaлкaтa Aнeлия-Дoбрoмирa, кoятo вce oщe нe e нaвършилa eднa гoдинa. Cъбитиeтo ce cъcтoя в cтoличнo зaвeдeниe, кaтo нa нeгo приcъcтвaхa нaй-близкитe приятeли нa двoйкaтa. В oфициaлния cи Instаgrаm прoфил брюнeткaтa cпoдeли крaтки видeo клипoвe и cнимки oт прaзнeнcтвoтo в някoлкo пocлeдoвaтeлни cтoритa. Нa тях ce виждa, чe Cвeтлaнa нe e пecтилa бaлoнитe, кoитo изпълвaт цялoтo пoмeщeниe, укрaceнo в рoзoвo, бялo и злaтнo.Внучето на Аня Пенчева и Сашо Диков се сдоби с нетърсена от него светска слава, пълнеща жълтите хроники.  До сега за него са излезли над 230 статии във вестници и сайтове! А вече цяла седмица – оглушително мълчание...  Малкият Сашко дебютира ударно в медиите още минута след появата си на бял свят на 22 април 2019 г., когато проплака за първи път в „Майчин дом“. Новината в ефир съобщи баща му Илиян Любомиров, водещ в предаването „На кафе“ по Нова тв. Дни по-късно, току що изписан от родилното заедно с щастливата си майка Петя Дикова, Александър бе заведен от баща си Илиян Любомиров да гласува на изборите за европейски парламент.Както стана ясно, в края на миналата година, по-точно на 28 декември музикантът Венци Венц стана татко на момиченце. Двамата с партньорката му Мелани дадоха на първородната си дъщеря странно звучащото име Агуая.", "date": "2019.12.16", "title": "Звездни БГ бебета през 2019. Известните личности, които показаха наследниците си в Instagram"}
{"url": "https://www.novinite.bg/articles/183661/Samo-2-marki-shokolad-ot-27-na-pazara-sa-kachestveni-drugoto-e-opasno-za-zdraveto", "text": "Некачествени шоколади завладяват пазара. Производителите им ги сглобяват от  полуфабрикати. Това каза в „Тази сутрин“ по бТВ д-р Сергей Иванов от „Активни потребители”.„Ядем бюджетен шоколад. Набляга се на евтините суровини, защото и захарта, и палмовата мазнина са много по-евтини от какаото“, добави той.Изследвани от „Активни потребители“ са 27 марки на пазара. Резултатите показаха, че само два шоколада отговарят на изискванията на ЕС, а именно да имат над 35% обща какаова маса. Останалите 25 могат да се считат за млечен шоколад.„Слагат се разрешени заместители като палмовата мазнина. По закон е до 5%, но ние подозираме, че в голям процент от случаите е доста над това количество. Слагат се по-евтини технологични добавки като Е476, която се прави от рицин. Нещо, което не е много препоръчително. В оригиналната рецепта обикновено се използва соев лецитин”, обясни д-р Иванов.Когато не се спазва оригиналната технология, се спестява технологично оборудване и така в почти всеки магазин може да бъде забъркан шоколад, без да се изисква кой знае какво оборудване. Затова и има толкова много марки на пазара.„В шоколадите много често се влагат ядки. Ако те не са изписани ясно, е възможно хора с алергии да пострадат. Има няколко такива случаи, при които е добавена лешникова паста, но това не е ясно обозначено”, каза още Сергей Иванов.Анализът на етикетите в проучваните продукти показва изключително високо съдържание на въглехидрати. При 22-те от 27-те марки количеството на захарта е 50% и повече, а при четири достига 60%. Само при пет шоколада захарта е под 50%.При 17 от тестваните 27 марки се установява влагане на нетипични суровини. При седем е добавяна растителна, основно палмова мазнина. Други седем марки съдържат технологичната добавка. В шест е добавяна лактоза.Изследването показва още, че нито една от марките на пазара не спазва оригиналната рецепта. Всичките 27 са приготвени от какаова пудра и какаово масло. Нито една от марките не е направена по оригиналната рецепта с шоколадов ликьор. Само при една е спомената държавата на произход на суровината.", "date": "2019.12.16", "title": "Само 2 марки шоколад от 27 на пазара са качествени, другото е опасно за здравето"}
{"url": "https://www.novinite.bg/articles/183693/Andrea-ne-si-gubi-vremeto-Smeni-Kobrata-sas-svetovnata-zvezda-Dan-Balan", "text": "Медии от северната ни съседка Румъния тръбят, че световната звезда Дан Балан има за интимна половинка нашата поп-фолк гърла - Андреа. От  твърдят, че певецът от известно време поддържа тайна връзка със силиконката, която нашумя в Румъния покрай съвместната си работа с Кости Йонита и дуета с друга световна звезда - Шаги. Източници на изданието твърдят, че в последно време Андреа и Дан Балан прекарват цялото си време заедно. \"Андреа напусна Кубрат Пулев преди няколко месеца, боксьорът, с когото имаше връзка от повече от 10 години. Оттогава Андреа е неотлъчно с Дан Балан, ходи с него на различни събития, отскоро са заедно и в Киев. Те се стараят да крият отношенията си, гледат на публични място да са заобиколени от приятелите си, не интимничат, но ... Когато са сами и имат достатъчно възможности, между тях се случва нещо \" , твърди нашият източник, близък приятел на двамата и очевидец на срещите помежду им.Освен това, ако години наред Андреа никога не отговаряше на въпроса кой е любимият й артист, напоследък тя отговаря категорично, че това е Дан Балан. Цитираният източник информира, че връзката между Дан Балан и сексапилната българка Андреа все още не е оповестена от никой от тях по причини, които очевидно се дължат на начина, по който се представят пред публиката си.\"Дан Балан се представя като ерген, защото повечето му фенове са жени. Андреа, която така или иначе беше дискретна с личния си живот, също не иска да разбива фантазиите на мъжката част от феновете си\", коментира източникът на медията.Потърсен от репортери на WOWbiz.ro, мениджърът на русокоската Йониу Бежинару каза, че не участва в любовния живот на своите звезди. \"От уважение към звездите, които представлявам, предпочитам да не коментирам любовния им живот. Дори и да разбера какви отношения имат, аз не ги коментирам по никакъв начин, мога да говоря само за кариерата им, за концертите им, за песните, които предлагат, или въпроси от професионален характер “, каза Йониу Бежинару.Дан Балан беше избран за най-сексапилен артист в Русия, преди време: \"Това е победа, която ме изненада. Не знаех дори, че съм номиниран. Радвам се, че някои все още ме намират за привлекателен и секси\", каза Дан Балан. Родом от Молдова, Дан Балан обясни защо отсъства напоследък от музикалния пейзаж, казвайки, че се е преместил в Лондон за две години и работи усилено върху новия си албум.", "date": "2019.12.16", "title": "Андреа не си губи времето! Смени Кобрата със световната звезда Дан Балан"}
{"url": "https://www.novinite.bg/articles/183658/Operirat-momcheto-blasnato-ot-kola-na-NSO", "text": "14-годишното момче, блъснато от кола на НСО ще бъде оперирано днес. По данни на лекарите състоянието му е стабилно.Медиците ще се погрижат първо за лицево-челюстните травми. След допълнителни изследвания ще решат дали утре да пристъпят към ортопедична операция.Няколко дни след двете интервенции момчето може да бъде изписано, уверяват от болница „Св. Анна\". ", "date": "2019.12.16", "title": "Оперират момчето, блъснато от кола на НСО"}
{"url": "https://www.novinite.bg/articles/183664/Balgariya-e-ot-stranite-s-naj-zamarsen-vazduh-v-Evropa", "text": "Концентрацията на въглероден диоксид в атмосферата към 2018 г. е с най-високата измерена стойност за 3 милиона години, предава Times*. По последни данни на Европейската агенция по околната среда*, България е на 5-о място в Европа с най-замърсен въздух. Именно тези високи стойности на замърсяване може да доведат до редица сериозни рискове за здравето на организма като сърдечни и белодробни проблеми.Американската асоциация за напредък в науката съобщава за шокиращите 14 милиона тона пластмаса, които се изхвърлят в океана всяка година. С това се свързва и процеса „еутрофикация“, развиващ се на морската повърхност. Процесът представлява натрупването на голямо количество азот, присъстващ в някои от основните замърсители. Като резултат, това замърсяване влияе неблагоприятно на растенията и животинските видове. Всички тези процеси и фактори допринасят за прогресивното замърсяване на въздуха чрез изпаренията, които те отделят. Отпадъците влияят неблагоприятно не само на въздуха, но и на цялостното здравословно състояние на хората.Оказва се, че ако всички работим заедно, замърсяването на природата може да бъде с много по-ниски стойност. Още повече, че тази година Европейският парламент предприе сериозни действия спрямо замърсяването, като прие нов закон, с който забранява от 2021 г. използването на пластмасови чаши, чинии, сламки и други в рамките на Европейския съюз.Ползите от грижата за околната среда са много и очакванията се все по-голям брой хора да взимат под внимание последиците от замърсяването ѝ и да се включват в самоинициативи за предотвратяването на това. Всеки един човек може лесно да допринесе за опазването не само на средата, в която живее, но и на света, като изгради няколко простички, но ефективни навика: ✓ Да не изхвърля отпадъци на нерегламентирани за това места; ✓ Да замени найлоновите торбички с текстилни; ✓ Да използва бутилки за многократна употреба вместо пластмасови; ✓ Да рециклира.Предприемането на тези лесни, но ключови действия е особено важно да се случи възможно по-скоро както от страна на гражданите, така и на бизнеса.През последната година компании като Кеш Кредит прилагат нови практики в тази насока, най-новата от които е свързани с намаляването на използването на хартия за рекламни цели. Статистиките на Кеш Кредит сочат, че за една година:  ✓ С 40% се е намалило използването на хартия; ✓ С 70% се е увеличило дигиталното разпространение на материали.Кеш Кредит активно работи със сайта www.broshura.bg, който предоставя цялата информация, която една хартиена брошура би дала на потребителя. Сайтът допринася за намаляването на материалите, които водят до замърсяване, като предлага цялата си информация дигитално.„Мотивацията за промяната идва лесно, когато резултатите са налице. Призовавам повече компании да предприемат необходимите действия, за да видим промените в още по-голям мащаб.“ – сподели Зорница Янакиева, Оперативен директор на Кеш Кредит.Източници:*'Carbon Dioxide Concentration in the Earth's Atmosphere Has Hit Levels Unseen for 3 Million Years' *'Air pollution country facts sheets 2019' ", "date": "2019.12.16", "title": "България е от страните с най-замърсен въздух в Европа"}
{"url": "https://www.novinite.bg/articles/183665/DARA-i-redica-obichani-influensari-podkrepiha-kampaniyata-MoveBetter", "text": "Популярната изпълнителка DARA, най-успешната ни сноуборд състезателка Александра Жекова и телевизионната водеща и модел Славена Вътова са само част от популярните лица, които подкрепиха глобалната кампания #MoveBetter. Тази година тя се провежда за първи път по цял свят, включително в България, с цел да повиши физическата активност и обществената информираност относно сериозен глобален проблем като затлъстяването. Данни на Световната здравна организация (СЗО) сочат, че близо 30% от европейците над 18 години и 80% от юношите не са достатъчно физически активни. От друга страна, според Europe Active, физическата неактивност е ключов фактор за някои заболявания, смени в настроението и чувство на тревожност.Близо 15 популярни личности се включиха в кампанията, организирана от смартфон бранда HONOR, като призоваха своите фенове в социалните мрежи да обуят маратонките и да бъдат по-активни, за да може заедно да преобърнат лошата статистика, поставяща България на едно от първите места в Европа по затлъстяване. За тази цел инфлуенсърите и HONOR отправиха и предизвикателство към своите последователи да споделят снимка в Instagram как тренират или колко крачки правят на ден.Днес като все по-ценен помощник в следенето на физическата форма се налагат фитнес устройства, чиято популярност също бележи ръст на пазара на потребителска електроника*. Все повече хора виждат ползите от това да следят своето здравословно и спортно представяне, а фитнес смарт гривните се утвърждават като най-търсен и достъпен помощник в това отношение. Като поддръжник на идеята за по-здраво и активно общество, HONOR вярва, че технологиите играят ключова роля и могат да помогнат на потребителите да имат по-голям контрол над здравето и добрата си форма. Именно с тази цел брандът инвестира все повече във фитнес устройства и стартира глобалната кампания #MoveBetter. Тя е създадена, за да стимулира активен начин на живот у хората, независимо от нивото им на физическа подготовка. Във фокуса на кампанията е HONOR Band 5 – един от последните продукти на марката от гамата на носимите устройства, който може да помогне на потребителите да подобрят тренировките си.HONOR Band 5 – твоят целодневен фитнес и уелнес партньорОборудван с цветен 0.95” AMOLED сензорен дисплей, 24-часов мониторинг на сърдечния ритъм и съня, множество спортни и фитнес режими и множество варианти за персонализиране на дисплея, HONOR Band 5 може да бъде закупен на препоръчителна цена от 74.50 лв. Предлага се в три модерни цвята – тъмно синьо, метеоритно черно и цвят розова далия. HONOR Band 5 е единственият фитнес тракър в своя клас, който проследява и измерва нивото на кислорода в кръвта на потребителя. В комбинация с 24-часовия мониторинг на сърдечната дейност, HONOR Band 5 може да помогне на всеки да стане по-активен, да достигне оптимални фитнес резултати и да избира подходящ тип тренировки.В България HONOR Band 5 е наличен в мрежата на Теленор, А1, Виваком и Технополис.", "date": "2019.12.16", "title": "DARA и редица обичани инфлуенсъри подкрепиха кампанията #MoveBetter,"}
{"url": "https://www.novinite.bg/articles/183662/Bezdomni-kucheta-tormozyat-jitelite-na-Isperih", "text": "\r\n\r\n\r\n\r\n\r\n\r\n\r\n", "date": "2019.12.16", "title": "Бездомни кучета тормозят жителите на Исперих"}
{"url": "https://www.novinite.bg/articles/183671/Prouchvane-prizovava-za-vklyuchvane-na-priroden-gaz-s-po-chisto-izgaryane-v-balgarskiya-Plan-za-energetikata", "text": "В резултат на новите цели, поставени от Европейската комисия (ЕК) по отношение на емисиите,  българското правителство спешно се нуждае от стратегия за прехода от въглища, тъй като наближава 31 декември – крайният срок за всички страни членки да предадат своя Национален план за енергетика и климат. Според ново проучване на независимата консултантска компания Baringa и Shell, България може да вземе пример от своите съседи, които са членове на Европейския съюз, като използва природен газ с по-чисто изгаряне, за да намали ефективно емисиите от въглероден диоксид – компонент, който според изследването е подценяван в настоящия енергиен микс на страната.  Резултатите от проучването бяха оповестени, след като Европейската комисия заложи нови цели за намаляване на емисиите парникови газове в Европейския съюз с до 50-55% до 2030 г. като част от новата „Зелена сделка” (Green Deal). От първоначалния вариант на Националния план за енергетиката и климата, подаден през декември 2018 г., става ясно, че България е една от малкото държави, която нe работи активно в посока преустановяване на използването на въглища – нещо, за което ЕК критикува страната в първоначалната си обратна връзка. В контекста на тези критики Shell и Baringa Partners анализираха първоначалните планове за енергетика и климат на 14 други страни членки, които са зависими от въглищата в техния енергиен микс, за да направят съответните сравнения с България.Ерик Ракхоу, старши мениджър в Baringa Partners, коментира: „Вече отминаващата година беше белязана от съществена промяна в отношението на обществото към климатичните промени, а натискът върху правителствата по целия свят да предприемат по-решителни действия се увеличава. С наближаването на 31 декември – крайния срок, в който страните членки трябва да подадат своите Национални планове за енергетиката и климата, е по-важно от всякога държавите да начертаят пътна карта за постигането на нулево въглеродно бъдеще.“„От нашия анализ на различни национални планове за енергетиката и климата виждаме, че други страни в ЕС, сходни на България, са заложили преустановяване на употребата на въглища като основен елемент в техните планове. Редица държави, сред които Гърция, Чехия, Германия и Италия, ще използват също газ за прехода си към нулеви въглеродни емисии. Тези два аспекта отсъстваха от първия вариант на българския план.“Откакто подготвя своя оригинален Национален план за енергетиката и климата, българското правителство работи със заинтересовани страни, за да отговори на коментарите на Комисията, включително и на този за преходната роля, която газът може да има за декарбонизирането в енергийния, отоплителния, транспортния и промишления сектор.Ерик Ракхоу допълва: „България е в благоприятна позиция за преход към природен газ. Страната прави значителни инвестиции в инфраструктура в последните няколко години, които ще я позиционират като газов хъб, осигуряващ енергийна сигурност за региона, както и по-добър достъп до конкурентен газ. Повечето въглищни централи в България са разположени в близост до газовата инфраструктура, което ще улесни процеса на преминаване от въглища към газ. Това надгражда ролята на природния газ като преходно гориво.„Нашият доклад установява, че преходът от въглища към природен газ и други възобновяеми източници не само ще има въздействие върху околната среда, но и ще донесе социални и икономически ползи за българите. Според предишното проучване, публикувано през юли тази година, освен намаляване на въглеродните емисии с 46 милиона тона, ще има и социални придобивки в размер на 2,4 милиарда евро, включително и намаляване на разходите за здравеопазване, свързани с ускорения преход от въглища към газ.Камелия Славейкова, изпълнителен директор на Shell България, добавя: „В това ново проучване, което беше съфинансирано от Shell, виждаме, че много страни в ЕС имат дългосрочни планове за прехода си от въглища към нисковъглеродни енергийни източници. Природният газ отделя между 45% и 55% по-малко емисии парникови газове, когато се използва за генериране на електричество, в сравнение с въглищата, според данните на Международната агенция по енергетика. В сравнение с въглищните централи модерните електроцентрали, работещи на природен газ, отделят по-малко от 1/10 от замърсителите. Със съдействието на всички заинтересовани страни българското правителство може да се поучи от тези решения, за да ускори и подобри своя план за енергиен преход. Shell е сред основните производители и доставчици на природен газ и регулярно си сътрудничи с правителства по целия свят по отношение на прехода към нисковъглеродна енергийна система.“За да стигне планът до финалната права, и Shell, и Baringa вярват, че ключът е да се работи със заинтересованите страни.Ерик Ракхоу завършва: „Най-важното нещо, за да бъде Националният план за енергетиката и климата разработен правилно, е да се заложи на сътрудничество с всички подходящи заинтересовани страни. Профсъюзите, инвеститорите, заинтересованите страни в енергетиката, както и правителството трябва да работят заедно, за да намерят решение, което удовлетворява всички. Сътрудничеството с профсъюзите е ключова част от процеса в други страни от ЕС и затова бихме приветствали възможността да обсъдим резултатите от нашето проучване с ръководителите на профсъюзите в България.“", "date": "2019.12.16", "title": "Проучване призовава за включване на природен газ с по-чисто изгаряне в българския План за енергетиката"}
{"url": "https://www.novinite.bg/articles/183673/Hotel-na-ujasite-v-Tarnovo-prevarna-8-dekemvri-v-ad-za-grupa-studenti", "text": "Ледени стаи, счупени врати и неработещи уреди в хотел 4 звезди. Това заварва група студенти в хотела си във Велико Търново на 8 декември. Подаден е сигнал до държавните контролни органи, които провериха условията на място, информира Нова тв.Ще бъдат ли компенсирани студентите и защо празникът им премина в зъзнене?Вместо в 4-звезден лукс студентите били настанени в студени стаи - без топла вода и отопление. Обслужването по нищо не отговаряло на категорията на хотела, твърдят потърпевшите студенти, които празнували 8 декември във Велико Търново.8 декември в града на болярите. Тази оферта от 4-звезден хотел избира компания за студентския празник. Капарират по 108 лева.Когато пристигат обаче реалността се оказва далеч от звездната категория. За проблемите и лошите условия - единствен от компанията пред камера се осмели да разкаже едно от момчетата. И то без да показваме лицето му. Останалите – въпреки, че ни подадоха  сигнала – се страхуват и отказват да застанат пред камерата. Разказват обаче, че стаите в които са настанени, не били отоплени, а климатичната система изпускала само студен въздух. „Имаше климатик, но той не работеше, много хора искаха духалки от рецепцията, за да се сгреят. Като цяло навсякъде в хотела, в механата беше студено, а банята беше адски студена – там водата беше хладка и не ставаше за къпане. Някои хора се наложи да спят с връхни дрехи”, разказа потърпевшият.В някои от стаите имало стърчащи кабели, а гледката от самия комплекс бе коментирана от водещата на \"Здравей, България\" Аделина Радева, като бомбоубежище по време на война.", "date": "2019.12.16", "title": "Хотел на ужасите в Търново превърна 8 декември в ад за група студенти"}
{"url": "https://www.novinite.bg/articles/183676/Kolednite-svetlini-ozariha-i-Cenovo", "text": "Коледният дух и празничното настроение трайно се настаниха във всички населени места на община Ценово. Запалването на коледните светлини в общинския център бе придружено и от пищна заря. Букетите от фойерверки и пъстроцветните мигащи лампички озариха ясното зимно небе с радостни възгласи на малки и големи. По инициатива на местното читалище ученици от ОУ „Христо Ботев“ дадоха началото на празничните инициативи Пространството пред сградата на общинската администрация бе огласено от песни и стихотворения. Малки коледари, облечени в народни носии, наричаха за здраве и берекет .„Нека си спомним за всички добри дела и да си пожелаем да ги умножим през настъпващата 2020. Нека да имаме и смелостта да си пожелаем не само подаръци на Дядо Коледа, но и стойностни неща, които не се купуват с пари – мир и благополучие на хората по света, обич и човешка съпричастност, приятелство и любов, професионални успехи, които носят радост на много хора“, подчерта в обръщението си кметът на общината д-р Петър Петров. Поздравление към събралите се малчугани и граждани поднесе и председателят на Общинския съвет Георги Георгиев. По традиция в Ценово се украсява един от боровете в пространството пред паметника на Димитър Ценов. До края на годината са предвидени поредица от празнични прояви и благотворителни инициативи. Коледните светлини грейнаха и в Новград. Кметът на селото Диана Копчева призова духа на доброто и благополучието да не излиза от домовете на съселяните й. Празничното настроение се подхранва не само от стилната украса, но и от коледния кът в центъра. Около къщичката и шейната на Дядо Коледа винаги се събират деца, които тръпнат в очакване за подаръци от добрия белобрад старец.", "date": "2019.12.16", "title": "Коледните светлини озариха и Ценово"}
{"url": "https://www.novinite.bg/articles/183672/Vdovicata-na-Emil-Sharkov-dovede-Koleda-za-decata-na-zaginali-policai", "text": "Коледно празненство с подкрепата на фондация \"Емил Шарков” върна усмивките на децата на загинали служители на МВР, които се насладиха на светлия празник в уютната атмосфера на един от най-предпочитаните столични ресторанти - \"La Cattedrale\". Съпругата на загиналия по време на служба полицай - Милена Шаркова, за поредна година организира благотворителното събитие, с което помага на семейства на загинали и инвалидизирани служители от МВР.“За нас е удоволствие да дарим тази прекрасна вечер и да подкрепим инициативата на МВР и фондация “Емил Шарков” с благородната им Коледна кауза в подкрепа на деца на загинали служители на МВР!”, споделиха домакините от \"La Cattedrale\" Ивайло и Татяна Константинови.Специални гости на благотворителната вечер бяха любимките на малчуганите Крисия и Дара Екимова, съобщава VIP Communication PR. ", "date": "2019.12.16", "title": "Вдовицата на Емил Шарков доведе Коледа за децата на загинали полицаи"}
{"url": "https://www.novinite.bg/articles/183649/Slanchev-start-na-rabotnata-sedmica", "text": "Днес преносът на въздушни маси над страната ще е от югозапад и температурите ще се повишават. Над равнинната част от страната ще се образува ниска слоеста облачност или мъгла и видимостта ще е намалена. Временно подобрение на видимостта ще настъпва в следобедните часове. Над планинските райони ще бъде предимно слънчево. Максималните температури ще бъдат между 10° и 15°, по-ниски ще остават дневните температури в местата с трайна мъгла. Над планините ще бъде предимно слънчево. Ще духа до умерен югозападен вятър. Максималната температура на височина 1200 метра около 11°, на 2000 метра – около 6°.Над Черноморието преди обяд на места ще има мъгла или ниска слоеста облачност. След обяд ще настъпва разкъсване на облачността и подобрение на видимостта. Почти тихо. Максимални температури на въздуха: 13°-15°. Температурата на морската вода е 13°-15°. Вълнението на морето ще бъде 2-3 бала.", "date": "2019.12.16", "title": "Слънчев старт на работната седмица"}
{"url": "https://www.novinite.bg/articles/183679/Valchev-Ot-2020-g-preduchilishtnata-stava-zadaljitelna-i-za-4-godishnite", "text": "От идната учебна година - 2020/2021 г. предучилищното образование ще стане задължително и за 4-годишните деца, съобщи министърът на образованието Красимир Вълчев на брифинг в Министерския съвет след заседанието на координационното звено по изпълнение на Механизма за съвместна работа на институциите по обхващане в образователната система и предотвратяване на отпадането на деца и ученици в задължителна училищна възраст.Той добави, че това е записано в разпоредбата за Държавния бюджет, която задължава министерството да изготви проектозакон за промени в Закона за предучилищното и училищното образование.Министърът на образованието припомни, че въвеждането на задължителната подготовка за децата на 5-годишна възраст е бил направен компромис от две години за общините, които нямат такава възможност. През това време не са получавали допълнителни средства. \"В момента сме сформирали работна група, но общият принцип ще бъде от учебната 2020/2021 г., вероятно с изключения\", каза Красимир Вълчев. ", "date": "2019.12.16", "title": "Вълчев: От 2020 г. предучилищната става задължителна и за 4-годишните"}
{"url": "https://www.novinite.bg/articles/183677/Ministar-Dimov-i-komisar-Nikolov-podpisaha-dogovor-za-merki-za-zashtita-na-naselenieto-ot-bedstviya", "text": "Министърът на околната среда и водите Нено Димов и главен комисар Николай Николов днес подписаха договор занадграждане и оптимизация на процесите по превенция, готовност и реакция на рискове от природни бедствия. Проектът ще се изпълнява от Главна дирекция „Пожарна безопасност и защита на населението“ (ГДПБЗН) – МВР и се финансира изцяло от ОП „Околна среда 2014-2020 г.“. Размерът на инвестицията е 20 млн. лв., а срокът за изпълнение на проекта – 48 месеца.Дейностите са насочени към оптимизиране на превенцията, готовността и реакциите при бедствия като наводнения и свлачища, както и извършване на анализи и оценки на различните рискове. Предвижда се изготвяне на предложение за Национален план за управление на риска от бедствия, който ще отчита вероятните въздействия на промените в климата и стратегията за адаптация към тези промени.Основна дейност в проекта е интегрирането на различните информационни локални системи, подпомагащи ранното предупреждение и оповестяване при наводнения и свлачища, в една обща платформа. Тя ще осигурява своевременна и коректна информация към отговорните звена и органи на изпълнителната власт. Така те ще имат готовност за бърза оценка и анализ на ситуацията при предстоящо наводнение, свлачище или друго природно бедствие.В рамките на проекта ще се проведат обучения за представители на министерства, ведомства и организации за развиване на капацитета. Целта е да се подобри способността за вземане на навременни и адекватни решения за ограничаване на последиците от бедствия. Предвидено е техническо обезпечаване на националния и регионалните оперативни центрове към ГДПБЗН с 64 мобилни комуникационни системи и 1024 комплекта лични предпазни средства.", "date": "2019.12.16", "title": "Министър Димов и комисар Николов подписаха договор за мерки за защита на населението от бедствия"}
{"url": "https://www.novinite.bg/articles/183688/Adrenalin-sas-svrahzvukova-skorost-ni-zaliva-ot-noviya-trejlar-na-Top-Gan-Maverik-s-Tom-Kruz", "text": "През 1986 година със своя динамичен ритъм, модерна визия, иновативни ефекти и реално заснети въздушни акробатики, Топ Гън предефинира екшън жанра, циментира Том Круз като световна суперзвезда и влезе в историята като една от големите емблеми на киното, чието влияне в попкултурата продължава и до ден днешен. 34 години по-късно феновете получават възможност да се завърнат в този магнетичен свят на въздушни схватки, свръхзвукови скорости и адреналин и това най-накрая ще се случи на 17 юли 2020 година, когато Топ Гън: Маверик – едно от най-дългоочакваните продължения в историята на Холивуд, влети в кината със скоростта на изтребител. За всички, които просто нямат търпение да видят отново Том Круз в ролята на Маверик с култовото кожено яке, авиаторските си очила и яхнал мотора си, Paramount Pictures представят втория трейлър на бъдещия хит. Още по-вълнуващ, още по-напрегнат и още по-емоционален, трейлърът залага на спиращи дъха, реално изпълнени и заснети с най-новите достижения в кино технологиите въздушни каскади, в центъра на които е Маверик, изигран от сякаш неостаряващия Круз, който, разбира се, пилотира самолета си сам и изпълнява дори и най- опасните бойни сцени. След повече от тридесет години служба като един от топ пилотите на Американските военноморски сили, Пийт „Маверик“ Мичъл (Круз) е намерил мястото си – да достига крайни предели като безстрашен тест пилот и да отбягва повишенията, които биха го задържали на земята. Когато Маверик се оказва инструктор на специален отряд пилоти от Топ Гън, трениращи за специална, невиждана досега мисия, той се среща с лейтенант Брадли „Рустър“ Брадшоу (Майлс Телър), син на загиналия му партньор и най-добър приятел Ник Брадшоу – Гуус. Изправен пред несигурно бъдеще и преследван от миналото си, Маверик се сблъсква с най- дълбоките си страхове в мисия, която изисква най-голямата жертва от тези, които ще бъдат избрани да полетят. Освен Том Круз и Майлс Телър (Дивергенти, Камшичен удар), актьорският състав на филма включва Вал Килмър, който се завръща в емблематичната си роля на Айсмен, Дженифър Конъли, Джон Хам, Ед Харис, Глен Пауъл, Луис Пулман и Питър Марк Кендъл. Режисьор е Джоузеф Козински (Трон: Заветът, Забвение), продуценти на Топ Гън: Маверик са Джери Брукхаймър и Дейвид Елисън, а изпълнителни продуценти – Томи Харпър, Чад Оман, Майк Стенсън, Дан Голдбърг и Дон Грейнджър. Сценаристи са Кристофър Маккуори (поредицата Мисията невъзможна), Ерън Крюгер (Дъмбо, Дух в броня) и Ерик Уорън Сингър (Американска схема, Интернешънъл). Затягайте коланите, защото Топ Гън: Маверик влита в кината на 17 юли 2020 година.", "date": "2019.12.16", "title": "Адреналин със свръхзвукова скорост ни залива от новия трейлър на „Топ Гън: Маверик“ с Том Круз"}
{"url": "https://www.novinite.bg/articles/183667/Uvolniha-shefa-na-Patnoto-v-Pernik-kojto-be-hvanat-da-kara-piyan", "text": "Уволниха директора на Областното пътно управление в Перник Петър Басмаджиев /63 г./, засечен да шофира автомобил с алкохол в кръвта над 1,2 промила. Срещу него е образувано и бързо производство.На 15 декември, около 03, 50 ч. в центъра на Перник бил проверен автомобил, управляван от Басмаджиев. Тестът с дрегер показал 1, 66 промила в издишания въздух. Мъжът отказал кръвна проба за химичен анализ и бил задържан за 24 ч. с полицейска мярка.Басмаджиев пое директорския пост преди около месец. Той е общински съветник от БДС \"Радикали\".", "date": "2019.12.16", "title": "Уволниха шефа на Пътното в Перник, който бе хванат да кара пиян"}
{"url": "https://www.novinite.bg/articles/183659/Sled-namesata-na-Dvijenie-Vazrajdane-taksa-smet-v-Stara-Zagora-nyama-da-se-vdiga", "text": "Пример за това как застъпниците на българския гражданин постигат резултати на база ефективната си работа е постигнатото в Стара Загора. След като Възраждане се обяви против вдигането на такса смет в града и получи подкрепа от други политически формации, управляващите свикаха извънредна пресконференция и обявиха, че оттеглят предложението си и такса смет в Стара Загора няма да се вдига. Разбира се, от ГЕРБ, не бяха особено щастливи от това и не пропуснаха да обвиняват противниците на тяхното предложение в \"популизъм\".ВМРО-БНД като коалиционен партньор в управлението на ГЕРБ, в коментари на случващото се и в защита на предложението не пропуснаха да \"посегнат\" на програми със социален и подпомагащ характер като първи вариант за пълнене на общинската “каса”.Поредният недодялан опит за политическа манипулация над българския народ. Всеизвестен факт е, че за българина децата са светиня, а образованието ценност. Току-виж старозагорци решили да плащат повече за боклук, за да има за образование и раждаемост. Интересен е факта, че с лекота управляващите обявяват откъде ще вземат недостиг от около 1,5 млн. лв., който твърдят, че ще генерира общината при запазването на настоящите такси. Не са ли важни за управляващите на Стара Загора образованието, раждаемостта и инфраструктурата, та вместо да помислят за оптимизация на сметопочистващата система, така лесно посягат на средствата за тях? \"Необходимо е да се оптимизира сметопочистващата система. Решението за увеличение на такса смет е прибързано. Нужно е да се проведат дебати, да се поканят експерти, включително и независими, да се направи анализ на необходимостта от по-добро управление на отпадъците в общината.Това трябва да бъде основна тема на общинска администрация. В момента формулата за изчисляване на такса смет е на база данъчна оценка на жилище. Свидетели сме на парадокси как пенсионер, който обитава 200 кв.м плаща повече от семейство от 10 човека. През 2015 г. станахме известни със случай, в който 100 човека бяха регистрирани на един адрес в кв. “Лозенец”. Те също плащат данък смет по данъчна оценка или въобще не плащат, ако постройката не е законна. В този смисъл алгоритъмът не е действащ и не работи в полза на гражданите, напротив в този си вид е в техен ущърб. Разрешаването на проблема с незаконните постройки също би допринесъл за необходимата справедливост при облагането на гражданите с данъци и такси.Колко са незаконните постройки в кв. “Лозенец”? И колко са били през последните два мандата на управление? От тях как е събирана такса смет? Ние знаем - никак. Предприети ли са мерки за констатиране на сградите в кв. \"Лозенец\", а и всички останали в града, които са търпими? ЗУТ дава такава възможност. Това не ги узаконява, но дава възможност за законова адресна регистрация, а след това и за събиране на данъци и такса смет. Какво се случва с т.нар ПУП на Аязмото? Там също има много незаконни постройки. Обитателите им дали плащат такса смет? Примерите са много, а това е само един аспект от проблема. Мисля, че най-лесното решение, до което прибягват управляващите е да \"бръкнат в джоба\" на данъкоплатеца вместо да ревизират и оптимизират работата си. Срещу това се обявяваме ние от Възраждане. Настояваме общинските и държавни администрации да оптимизират работата си, за да сме сигурни, че друг вариант освен увеличаване няма.А не за всеки проблем решението да е още такси за българския данъкоплатец\".- каза Искра Михайлова, общински съветник от Възраждане. Решение да не повишава такса смет взе и Община Бургас, където Владимир Павлов, общински съветник от Възраждане, също се обяви против. Николай Георгиев, общински съветник в Харманли ще внесе гражданска подписка против увеличението на редовната сесия на Общинския съвет на 18 декември 2019 г. През изминалите две седмици като резултат от работата на Възраждане беше отложено и приемането на поправките в Закона за земеделските земи в тази част, в която се регламентира закупуването на земя от чужденци. Възраждане внесе добре аргументирано становище в Министерството на земеделието, храните и горите, в което беше описано как посочените поправки противоречат на Конституцията на България. Като резултата от становището \"Комисията по земеделието и храните\" отложи приемането на закона. Така Възраждане показва как с активна работа заедно и за интересите на българския гражданин могат да се постигат резултати и решения в негова полза. Включвайки се в Общинските съвети те са застъпници за интересите на българските граждани и се борят за разрешаването на казуси и въпроси в тяхна полза.", "date": "2019.12.16", "title": "След намесата на Движение Възраждане такса смет в Стара Загора няма да се вдига"}
{"url": "https://www.novinite.bg/articles/183694/Zimni-gradini-zadushavat-Vitoshka-sas-sporni-razreshitelni", "text": "Кафенетата и ресторантите, изградени като преместваеми обекти в най-скъпата пешеходна зона у нас - на бул. \"Витоша\" в София, плащат наем на общината по тарифа, както и магазините за плодове и зеленчуци, ако изкарат сергия на тротоара. Цените в тези заведения са \"европейски\": едно кафе с мляко може да струва 3.09 лева, има бира над 6 лева чашата... В тези \"аквариуми\", както ги наричат софиянци, пушенето е разрешено и вътре е пълно почти през целия ден, главно с чужденци.Собствениците са ги изградили със стабилни метални конструкции, от стъкло или винил, макар те се водят преместваеми съоръжения. За тях те плащат тротоарно право според Наредбата за определяне на административните цени и услуги на Столичната община. За Зона 1, в която е бул. \"Витоша\", цената е 22.90 лв./кв.м. Толкова плащат и магазините за плодове и зеленчуци, ако са изкарали сергия на тротоара.Така кафе-сладкарница заема 41.45 кв.м площ от пешеходната зона на бул. \"Витоша\", което значи, че плаща 950 лв. месечно. Срещу тази сума заведението, което държи и зала в партера на близката сграда, е увеличило площта си двойно, и то насред най-скъпата улица в България. А се оказва, че има право само \"да постави маси и столове за консумация на открито\", както пише в разрешението, дадено от главния архитект на София Здравко Здравков на 25 март.С това разрешение обаче кафе-сладкарницата е вдигнала сериозна метална конструкция с покрив и с дървен подиум. В документа на арх. Здравков изрично е отбелязано, че \"не се разрешава поставянето на декинги/подиуми\". Забраната цели да не се претрупва и ограничава пешеходното пространство, обясни арх. Здравков за \"Дневник\".Срещу сладкарницата е друго кафене - също с разрешение само за маси на открито и нищо друго, но и то е с покрив стени от стъкло и стабилен дървен подиум. Вътре се отоплява с печки, а уличното живо дърво, попаднало в средата на \"аквариума\", е опаковано с кабели, закачалки, лампи...Бял \"аквариум\" е ресторант, който отскоро е с нови собственици и е в ремонт, но завареното покрито съоръжение с подиум си остава. И тук разрешението е само маси за консумация на открито и тента. Тяхната площ е 59.54 кв.м. Същото е и с известна пицария и с други заведения по \"Витоша\". Само тук-там заведения стриктно спазват указанията на главния архитект и може би затова в студения сезон сега имат по-малко клиенти.\"От преместваемите обекти по бул. \"Витоша\" 80% са разрешени от бившия главен архитект на София Петър Диков, а другите 20% - от сегашния, арх. Здравков\", заяви за \"Дневник\" Ричард Алибегов, собственик на заведение на бул. \"Витоша\" и председател на Асоциацията на собствениците на заведения. Той обясни, че тези \"къщички\" били изградени по одобрен проект от арх. Диков и стрували между 110 000 и 220 000 лева.\"Няма как, като си вложил толкова пари и първо са ти казали \"Днеска е окей\", а после да дойде друг (главен архитект) и да каже \"Махни го!\", възмущава се Алибегов.Заведенията се принуждавали да монтират подиуми, защото била неравна настилката по бул. \"Витоша\" и масите се клатели, обясни той. \"Ние не искаме да харчим допълнително 10 000 лева за под, но се налага\", оправда нарушението Алибегов.\" отговаря само за подвижните съоръжения, които се разполагат – това са масите и столовете по бул. \"Витоша\", обясни инж. Янислав Чулев от Столичния инспекторат пред \"Нова тв\". Според него \"поставените подиуми и декинги са преместваеми съоръжения, а не подвижни\" и поради това инспекторатът на Столична община нямал ангажимент към тях.Само през тази година имало шест случая, при които инспекторите дали предписания на наематели нарушители по бул. \"Витоша\", но те не ги изпълнили. \"И тогава отнемаме столове и маси\", обясни инж.Чулев. Размерът на санкциите, които могат да се налагат, са от 300 до 2500 лева, добави той.Тези глоби очевидно не плашат никого, защото потокът от чуждестранни туристи е златна мина. Реклама на един от \"аквариумите\" предлага чаша бира \"Гинес\" за 6.90 лева.към общинското направление \"Архитектура и градоустройство\" (НАГ) е другият орган, който би трябвало да контролира какви временни съоръжения се монтират по бул. \"Витоша\". Той е под ръководството на главния архитект Здравков.На въпрос на \"Дневник\" кой трябва да дисциплинира тези собственици на заведения обаче той обясни, че това е работа на Столичния инспекторат.От март тази година Народното събрание прие промени в Закона за устройство на територията, с които даде права и на  да проверява преместваемите обекти. \"Дневник\" отправи питане към ДНСК дали са извършвани проверки по бул. \"Витоша\", но все още отговор не е получен.Според Алибегов с този хаос в нормативната уредба и неяснотата кой отговаря за контрола на преместваемите съоръжения в София се цели собствениците на заведения да се държат в състояние на виновност, че вършат забранени \"подобрения\". \"Което може би е изгодно за някого\", подхвърли той.Арх. Здравков заяви пред \"Дневник\", че се е захванал с прекратяването на този хаос – нормативен и на контролиращите органи.\"С промените от края на 2018 г. в наредбата за преместваемите съоръжения и рекламата се даде инструмент, с който Столичният общински съвет (СОС) да приеме методически указания и да посочи в какъв срок летните градини (аквариумите) да се приведат в съответствие със стандартите. До месец март СОС трябва да приеме тези стандарти\", очерта решението на задачата арх. Здравков.Тези нови стандарти трябва да уеднаквят местата за реклама и начина, по който се разполагат, както и всякакви видове елементи и материали, които се използват – стъкло, пластмаса и др. В този процес са включени и представители на ресторантьорския бранш, каза Здравков.", "date": "2019.12.16", "title": "Зимни градини задушават Витошка със спорни разрешителни"}
{"url": "https://www.novinite.bg/articles/183684/Vojnata-na-patya-vze-dva-mladi-jivota-na-patya-Plovdiv-Pazardjik", "text": "Две млади жени загинаха при тежка катастрофа на пътя Пловдив- Пазарджик. Сигналът за пътния инцидент, който е станал в участъка между селата Мало Конаре и Говедаре, е подаден около обяд, съобщиха от Областната дирекция на МВР в Пазарджик. Сигналът за пътния инцидент, който е станал в участъка между селата Мало Конаре и Говедаре, е подаден около обяд.Двете жени са пътували във Форд с пловдивска регистрация. Блъснали са се странично в микробус и са загинали на място. На мястото са изпратени екипи на Пътна полиция, Спешна помощ и на пожарната. Движението се осъществява в едната лента. Извършва се оглед.", "date": "2019.12.16", "title": "Войната на пътя взе два млади живота на пътя Пловдив-Пазарджик"}
{"url": "https://www.novinite.bg/articles/183674/Probutvat-ni-med-s-glyukoza", "text": "\r\nПродукти със съдържание на глюкоза и фруктоза се продават под етикета мед. Нов регламент, който влиза в сила от 1 април 2020 г. ще задължава производители да посочват страна на произход на продуктите, за да не заблуждават потребителите. Това съобщи началник сектор „Контрол на храните“ (София-град) Бистра Иванова по време на проверка на меда, предлаган в търговските вериги.\r\n\r\n Единен многогодишен национален план, в които се залага вземането на проби от различни храни при различни показатели, като в него влизат и пробите от пчелния мед. Целта на проверките е пробите да се вземат след като продуктът вече е в търговската мрежа и производителите нямат контрол над него. Спрямо резултатите от предходната година се определя върху кой продукт да има по-засилен контрол.\r\nКато най-често нарушение експерти посочват, че храни, в които има глюкоза и фруктоза, се продават под етикета „мед“. В последно време обаче, според Иванова, все по-рядко се намират такива продукти на пазара“, успокои Иванова.\r\nПри установени нарушения в търговските вериги, следват инспекции и в производствените, които могат да доведат до затваряне на веригата и глоби. Първото провинение струва от 500 - 1000 лв. за физическо лице и 1000 – 3000 лв. за юридическо лице.\r\nСпециални техники, с които да се предпазим от закупуването на фалшив български пчелен мед, няма. Това се дължи на фактът, че цветът и консистенцията зависят от начина на добиването му.\r\nЕксперти съветват да четем внимателно и да следим дали някоя от съставките не е характерна за нашите географски ширини.\r\nБлагодарение на технологичния дневник, който води всяко предприятие вече може да бъде установено дали в меда на даден производител са добавени примеси преди да стигне до щандовете на магазина и крайния потребител.\r\nИнспекциите, които ще продължат до 5 януари, се провеждат не само в търговските вериги, но и в заведения за обществено хранене и фермерски пазари. Обект на интерес са главно етикетирането и задължителната информация, която трябва да бъде обявена на опаковката на меда. В нея влизат наименованието на продукта, възможна допълнителна информация за вида му, производител и произход на продукта.\r\n", "date": "2019.12.16", "title": "Пробутват ни мед с глюкоза"}
{"url": "https://www.novinite.bg/articles/183683/Ministarat-na-transporta-iska-nov-Zakon-za-dvijenie-po-patishtata", "text": "Министърът на транспорта Росен Желязков заяви, че има нужда от нов Закон за движение по пътищата. Той говори по темата на кръгла маса за пътния травматизъм в НДК.На събитието присъства ръководството на МВР, на институции имащи отговорност към движението по пътищата.По думите на Желязков този закон трябва бъде приет в рамките на мандата на този парламент, а изпълнителната власт трябва да го подготви и да набележи целите, сроковете за тях и да поеме ангажимент за тяхното уреждане.\"Трябва ни системност\", посочи министър Желязков и допълни, че отделните елементи /институции и структури/ трябва да взаимодействат непротиворечиво.Той отбеляза още, че подготовката на водачите и контролът, който се оказва, не е от най-лошите в Европа, за разлика от статистиката за смъртност и ранени при пътни произшествия.Според вътрешния министър Младен Маринов с прекалените промени в нормативната уредба гражданите се объркват. \"Правейки ново законодателство трябва да се фокусираме върху гаранциите за неговото изпълнение\", допълни той.Министърът посочи, че засилващият се контрол няма да е от полза в перспектива. Той обясни, че възможността да се обхванат всички участници от движението чрез контрол е много малка.\"Трябва да вървим към промяна в поведението на водачите\", коментира той и допълни, че дискусиите по темата с пътния травматизъм трябва да са в постоянния фокус на обществото.Според министър Маринов, българското общество е свикнало някой да го контролира и когато сметне, че е без контрол мотивацията за спазване на закона намаля", "date": "2019.12.16", "title": "Министърът на транспорта иска нов Закон за движение по пътищата"}
{"url": "https://www.novinite.bg/articles/183690/Rabotnicite-kraj-Kozloduj-sa-zaginali-pri-padane-na-metalni-konstrukcii", "text": "\r\nДвама работници загинаха, а други двама пострадаха при инцидент на строителната площадка на хранилище за радиоактивни отпадъци край Козлодуй. Единият от пострадалите е транспортиран в болницата в Плевен, другият вече си вкъщи. Инцидентът няма никакво отношение към радиоактивната и радиационна безопасност. Става въпрос за трудова злополука на строителен обект.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.12.16", "title": "Работниците край Козлодуй са загинали при падане на метални конструкции"}
{"url": "https://www.novinite.bg/articles/183650/Godishen-horoskop-za-2020-Ribi-Lyubov-pari-kariera-zdrave", "text": "2020 г. ще бъде година, в която всички  ще могат да поставят ново начало, както в личния си живот, така и във финансов аспект.Риби (родените между 20 февруари и 20 март) е дванадесетият астрологичен знак от зодиака, управлява се от Нептун и е воден знак.Според вашия хороскоп за 2020 година изобилието за вас през тази година ще бъде в отношенията, които можете да създадете. През 2020 г. Рибите ще имат огромно щастие в любовта, въпреки че няма да го осъзнаят от самото начало. Въпреки че годината сякаш започва както обикновено, любовта ще пристигне по-късно през годината, в най-необичайната форма. През юни Рибите ще засилят любовната връзка, която вече имат, или ще започнат нова, обещаваща.През 2020 г. Плутон развива песимистичната страна и страха от провал в отношенията за Рибите. Те често ще бъдат в неизгодна позиция, защото живеят в утопичен свят. Рибите са всеотдайни и привързващи се, но могат да реагират изключително агресивно, ако открият, че са били излъгани. В любовта те винаги вземат предвид определени вярвания и не одобряват компромиси. ще ви позволи да коригирате преувеличенията и дисонансите във възприятията или визията си за работа, успех, самоутвърждаване и съдба.Влиянието на : Като представител на зодия Риби, вече сте склонни да сте малко драматични, но когато Меркурий е ретрограден, вашата импулсивност може да избухне.Всякакви блокирани досега емоции ще излязат на повърхността, които могат да станат непосилни за хората около вас, като ще се почувстват нападнати, въпреки че може да имате основателни причини да се разстроите и да реагирате на нещата, които се случват. През този период е важно да разберете значението на начина, по който формулирате мнението си, и как изразявате чувствата си. По-добре и по-здравословно е да помислите два пъти, преди да кажете нещо. ще бъде ретрограден в Риби между 23 юни и 29 ноември 2020 г. През това време се изисква да се съсредоточите повече върху своето вътрешно Аз, на лично ниво.Вашето ясновидство ще се активира и ще станете много възприемчиви.Преминаването наще донесе напълно нови начини за общуване, което може да ви се стори страшно. Ако обаче се доверите на сърцето и вътрешния си глас, винаги ще бъдете чути. Не се препоръчва да мълчите и би било разумно да излезете от зоната си на комфорт. Сега е времето да говорите ясно и да оставите хората да ви опознаят по-добре. ще последва период, в който Рибите ще почувстват нуждата от изолация и медитация, тъй като Марс е ретрограден в дома на подсъзнанието.Връзките няма да бъдат ваш приоритет през тази година. Най-сетне ще се отървете от връзките в живота си, които не ви дават нищо и само взимат от енергията ви. Ако сте женени, бракът ви ще продължи да бъде в добро състояние. Вижте повече на: ", "date": "2019.12.16", "title": "Годишен хороскоп за 2020- Риби: Любов, пари, кариера, здраве"}
{"url": "https://www.novinite.bg/articles/183678/Blizo-75-hilyadi-leva-za-uchilishtni-proekti-sabra-ShtedriyatVtornik", "text": "За трета поредна година Фондация BCause - като официален партньор за България на световното движение, организира национална информационна и дарителска кампания по случай празника на щедростта и дарителството - #ЩедриятВторник. В продължение на 4 седмици  - от инструменти за духовия оркестър през сензорна стая до спортно игрище. Две дарителски платформи участваха в инициативата -  и Шест училищни кампании получиха подкрепа, надхвърляща търсената сума. Това са: Дари с добро в ОУ 'Св. Паисий Хилендарски', с.Езерче, Лаборатория за рециклиране в Земеделската гимназия Силистра, Модерно е да си грамотен в СУ „Иван Вазов” - Вършец, Доброволците от СУ \"В. Левски\", Вълчи дол искат да дарят усмивка на самотен човек, Подкрепете златните олимпийци от Софийска математическа гимназия, Училищен химн на 'Българско школо\".Малко не достигна на Мисия 'Модерна библиотека' в ОУ 'Св. св. Кирил и Методий', с.Правда да постигне целта си. Около половината сума набраха: Детска площадка в двора на ОУ 'Христо Ботев', с. Камбурово, Екологично отопление за ОУ 'Васил Левски', с. Славяново, Ученически кът за позитивно междучасие в НУ \"Я.Сандански\", Разлог.", "date": "2019.12.16", "title": "Близо 75 хиляди лева за училищни проекти събра #ЩедриятВторник"}
{"url": "https://www.novinite.bg/articles/183691/Grand-hotel-Bansko-otvarya-naj-golemiya-detski-kat-v-kurorta", "text": "Луксозният „Гранд хотел Банско“ отваря най-големия детски кът „Happy Kids“ в курорта за новия зимен сезон, обяви Милена Антова, управител на комплекса. „Направихме поредното обновяване, като този път е за най-малките гости. За да си успешен трябва да мислиш постоянно за всички туристи, да инвестираш и подобряваш хотела и да внедряваш иновации“, обясни тя. В „Happy Kids“ има за всеки по нещо. За най-малките има зона в която те се пренасят в света на игрите - комплекти за рисуване и декориране, конструктори, кукли, меки басейни с пързалки и хиляди топки, и разбира се и кът за прожекции на анимационни филмчета. Екип от професионални аниматори организира игри за рисуване, детски партита и безброй забавления, в които децата се научават на различни и нови цветови гами и подхранват желанието да създават рисунки. В залата за по-големите години са разположени последен модел електрически симулатори, стени за катерене, детски боулинг, въздушен хокей, джаги и др. Освен това се предлагат интерактивни игри като „Не се сърди човече“, „Монополи“ и „Черен петър“. Този тип игри са не само забавни и увлекателни, но също така имат и образователен характер. Те спомагат за развитието на въображението, мисълта, рефлексите, уменията и знанията на децата. Приключенските игри ги запознават със заобикалящия ги свят, като им се показват нови места от земното кълбо, нови континенти и държави. Игрите за ловкост и рефлекси развиват бързата мисъл. Детският кът е безплатен за гостите на „Гранд хотел Банско“. Аниматорите се грижат за малчуганите, докато родителите могат да се наслаждават на чаша вино пред камината на Лоундж Бара на комплекса, под звуците на различни гост изпълнители. Другата голяма изненада от „Гранд хотел Банско“ е коледна игра отново за децата.Тя се нарича „Детско Царство - Нарисувайте Вашата Коледа и спечелете награда“! Конкурсът е за най-весела Коледна рисунка, а какво да има на нея – решават изцяло самите деца. В него могат да се включат всички малчугани до 12 годишна възраст. Точно на 25.12.2019 г. в официалната страница на „Гранд Хотел Банско“ във Фейсбук, ще бъдат обявени тримата големи печеливши. Наградите са:1. Седмична СПА почивка за цялото семейство в „Гранд Хотел Банско“2. Три дневна СПА почивка за цялото семейство в „Гранд Хотел Банско“3. Три дневна СПА почивка за цялото семейство в „Гранд Хотел Банско“ Рисунките трябва да бъдат изпратени до 23.12.2019 г. на адреса на хотела - гр. Банско, ул. Глазне 5 за „Гранд Хотел Банско“.Нашият коледен подарък е да видим много усмивки, смях и блясък в очите на всички деца!", "date": "2019.12.16", "title": "„Гранд хотел Банско“ отваря най-големия детски кът в курорта"}
{"url": "https://www.novinite.bg/articles/183652/Dneven-horoskop-za-ponedelnik-16-dekemvri-2019-g", "text": "Нещата, издържали изпитанието на времето, ще предизвикат голям интерес днес. Ако трябва да направите някаква покупа, посетете антикварен магазин. Днес ще бъдете способни да оцените тези неща. Днес хората около вас най-накрая ще разберат каква е истината. Ще им бъде трудно да я приемат, но е важно да им кажете всичко точно така, както е. В края на деня ще се чувствате добре.Днес ще трябва да се опитате да свикнете с нещо ново. Трябва да знаете, че залогът е голям, така че бъдете много внимателни с всяко едно действие, което предприемате. Вижте повече на:", "date": "2019.12.16", "title": "Дневен хороскоп за понеделник, 16 декември 2019 г."}
{"url": "https://www.novinite.bg/articles/183660/Signal-za-bomba-v-Sadebnata-palata-v-Sofiya", "text": "Сигнал за бомба в Съдебната палата в София. Детски глас съобщил в 8:55 ч на телефон 112, че в сградата има поставено взривно устройство, научи NOVA. В момента служители на МВР проверяват сигнала.Междувременно магистрати, служители и граждани се евакуират от сградата. А тези, които имат насрочени дела за днес, не се допускат до приключване на проверката. Това е поредният сигнал за бомба, който затваря Съдебната палата. Снощи в Новините на NOVA разказахме, че Съдебната палата е една от най-честите мишени за фалшиви сигнали за бомба. Това пречи на правосъдието и на ден се отлагат по 300 дела.", "date": "2019.12.16", "title": "Сигнал за бомба в Съдебната палата в София"}
{"url": "https://www.novinite.bg/articles/183669/Borisov-shte-se-sreshtne-s-predstaviteli-na-protestirashtite-medicinski-sestri", "text": "Министър-председателят Бойко Борисов ще се срещне с представители на протестиращите медицински сестри утре, 17 декември, в 10 часа в Министерския съвет. На срещата ще присъстват министърът на здравеопазването Кирил Ананиев, министърът на труда и социалната политика Деница Сачева и председателят на парламентарната комисия по здравеопазване Даниела Дариткова.", "date": "2019.12.16", "title": "Борисов ще се срещне с представители на  протестиращите медицински сестри"}
{"url": "https://www.novinite.bg/articles/183681/Otkriha-narusheniya-vav-vezni-za-prodajba-na-meso-predi-Koleda", "text": "\r\n222 търговски обекта, в които се предлагат за продажба месо и месни продукти, са инспектирани от служители на Главна дирекция „Метрологичен надзор“ (ГД МН) на Държавна агенция за метрологичен и технически надзор (ДАМТН).\r\nИнспекциите в навечерието на настъпващите Коледни и новогодишни празници са извършени на територията на цялата страна. Обект на проверките са специализирани магазини за месо, както и щандове за продажба на месо и месни продукти в супермаркети и в големи търговски вериги, съобщиха от агенцията.\r\n\r\n\r\n\r\n", "date": "2019.12.16", "title": "Откриха нарушения във везни за продажба на месо преди Коледа"}
