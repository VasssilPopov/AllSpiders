{"url": "https://www.novinite.bg/articles/163516/Borisov-zahapaprezidenta-za-aviokatastrofite-naposledak", "text": "Министър-председателят Бойко Борисов посети ремонтираната Професионална гимназия по селско и горско стопанство в Кърджали. За обновяването на училището са изразходвани 1,3 млн. лв. по Оперативна програма „Региони в растеж“. В момента ремонтни дейности в града текат в 6 училища за 9 млн. лв. Общо 13 млн. лв. са отпуснатите средства за образователна инфраструктура само в гр. Кърджали.„За съжаление инцидентите със самолети в страната се случват по време на тренировка. Хубаво е някой да поеме вината и да каже, че толкова години съм бил шеф на ВВС, сигурно и аз имам вина. Не, само правителството, само Борисов, само министъра“. Така отговори министър-председателят Борисов на журналистически въпрос за последните инциденти с пилоти. Премиерът допълни, че подобни случаи има и в други държави.", "date": "2018.08.25", "title": "Борисов „захапа“ президента за авиокатастрофите напоследък"}
{"url": "https://www.novinite.bg/articles/163510/OONnatiska-Italiya-i-ES-da-poemat-migrantite-ot-korabav-Siciliya", "text": "ООН призова Италия да позволи слизането на брега на всички мигранти, които са блокирани на кораба на италианската брегова охрана \"Дичоти\" в Сицилия, предаде БНР, позоваввайки се на Франс прес.В изявление Върховният комисариат за бежанците на ООН се обърна към страните членки на ЕС с призив спешно да настанят около 150-те спасени мигранти, които все още се намират на кораба. Италианските власти позволиха на брега да стъпят само около 30 деца.Според Върховният комисариат за бежанците повечето от онези, които остават на борда на кораба, са от страни източници на бежанци.Същевременно италианската прокуратура започна разследване по случая.От Върховния комисариат за бежанците посочват, че от началото на годината над 1600 души са загинали при опит да стигнат до европейските брегове, въпреки че броят на хората, опитващи се да прекосят Средиземно море е намалял значително в сравнение с предишните години.", "date": "2018.08.25", "title": "ООН натиска Италия и ЕС да поемат мигрантите от кораба в Сицилия"}
{"url": "https://www.novinite.bg/articles/163514/JP-stachka-na-Ostrova-sazdava-transporten-haos", "text": "Служителите на железопътната компания „Нордърн” започнаха 24-часова стачка, съобщава BBC. Железничарите недоволстват от политиката на компанията да остави влаковете само с машинист, без допълнителен служител по сигурността в композицията, предадде БНТ, позовавайки се на БГНЕС.Според профсъюзите това застрашава сигурността не само на пътниците, но и на служителите. Синдикатът Ар Ем Ти призова членовете си да излизат на протест всяка събота до края на септември.От „Нордърн” обявиха, че в събота ще работят едва 30 % от обичайните услуги на компанията, което предизвика истински хаос по гарите.", "date": "2018.08.25", "title": "ЖП стачка на Острова създава транспортен хаос"}
{"url": "https://www.novinite.bg/articles/163504/Netanyahu-preduprejdava-ES-che-greshi-s-pomoshtta-si-za-Iran", "text": "Европейският съюз ще съжалява за плана си за икономическа помощ за Иран, предупреди израелският премиер Бенямин Нетаняху, цитиран от ДПА, предаде БНР.\"Мисля, че да се дават пари на този режим в този момент е голяма грешка и това трябва да бъде прекратено\", каза той по повод решението на Европейския съюз ще отпусне на Иран 18 милиона евро като част от усилията за запазване на ядреното споразумение, след като Съединените щати отново въведоха санкции срещу Техеран.Според Нетаняху парите няма да отидат за решаване на проблемите с водата в Иран, а ще бъдат дадени за ракети и Революционната гвардия в Иран, Сирия и други места в Близкия изток.Израелският премиер направи този коментар по време на официалното си посещение в Литва. ", "date": "2018.08.25", "title": "Нетаняху предупреждава ЕС, че греши с помощта си за Иран"}
{"url": "https://www.novinite.bg/articles/163515/Bejancite-ot-Venecuela-veche-seriozno-plashat-okolnite-darjavi", "text": "Кризата с бежанците от Венецуела е извън контрол и може да достигне размерите на бежанската вълна в Средиземно море от 2015 година. Това предупреди ООН в най-новия си доклад, цитиран от Би Би Си. Предупреждението идва на фона на опитите на съседните на Каракас държави, които се опитват да спрат притока на хора, бягащи от икономическата криза в страната. По последни данни над 2 милиона венецуелци са напуснали страната от 2014 година насам, предаде БНР. Заради наплива на бежанци, Перу и Еквадор, които не граничат с Венецуела, също започнаха да затягат контрола по границите си.Властите на Еквадор обаче паралелно обявиха създаването на хуманитарен коридор за венецуелски мигранти, за да могат те да стигнат до по-далечни държави от Латинска Америка. Това съобщи министърът на вътрешните работи Мауро Тосканини, цитиран от ТАСС. По думите му, в момента по хуманитарния коридор се движат 35 автобуса.Мнозинството венецуелци влизат в Еквадор от Колумбия, за да продължат пътя си след това в Перу, Боливия, Чили и Аржентина. Автобусите превозват мигрантите от границата с Колумбия до границата с Перу. Дължината на коридора е 800 километра.През последните години Венецуела преживява остра социално-икономическа криза, съпроводена с хиперинфлация, девалвация на националната валута и недостиг на стоки от първа необходимост и на лекарства. По последни данни на ООН 2 милиона и 300 хиляди венецуелци са напуснали страната си, главно в посока Колумбия, Еквадор, Перу и Бразилия.  ", "date": "2018.08.25", "title": "Бежанците от Венецуела вече сериозно плашат околните държави"}
{"url": "https://www.novinite.bg/articles/163499/Etna-izrigna-izhvarlya-lava-i-pepel-na-150-metra", "text": "Вулканът Етна на италианския остров Сицилия е започнал да изхвърля дим и лава. Италианският национален институт по геофизика и вулканология съобщи, че вулканът, който първоначално се \"събуди\" в края на юли, е започнал да изригва снощи, изхвърляйки почти непрекъснато горяща лава на височина до 150 метра, предаде БНР.Засега няма евакуация на хора от селищата по склоновете на Етна. Сицилианците обработват плодородната земя по склоновете на вулкана. Той е и популярен обект за туристи на средиземноморския остров. ", "date": "2018.08.25", "title": "Етна изригна, изхвърля лава и пепел на 150 метра"}
{"url": "https://www.novinite.bg/articles/163518/Preporachvat-na-horata-v-Berlin-da-ne-otvaryat-prozorcite-si", "text": "Властите в Берлин посъветваха жителите на града да държат затворени прозорците и вратите си, тъй като димът от бушуващ на 50 километра от германската столица пожар се е насочил към града. Противопожарната служба отправи предупреждението, тъй като тази сутрин са получени множество оплаквания от миризмата на пожара, съобщи ДПА, предаде бТВ.Не се очаква ситуацията да се подобри пред следващите няколко дни, каза говорител на службата.Говорителка на германското летище каза, че пушекът не се отразява на въздушния трафик, като всички полети се изпълняват по разписание.Германските власти съобщиха днес, че има напредък в борбата с огъня, но район около две евакуирани села продължава да буди притеснение. Пожарникарите в провинция Бранденбург прогнозират, че ще трябват няколко дни, за да се спре огромният пожар.Пожарът, започнал в четвъртък, обхвана 350 хектара от рядко населената гориста местност Тройбенбрицен и бързо се разпространи в сухите борови гори. Около селата Тифенбрунен и Клаусдорф огънят все още бушува.Огънят е в район, където в земята са останали много муниции от Втората световна война - фактор, който прави работата на пожарникарите значително по-трудна, тъй като е опасно да се движат на терен. Затова се използват хеликоптери и водни оръдия. Местните власти казаха, че вече е имало много експлозии.", "date": "2018.08.25", "title": "Препоръчват на хората в Берлин да не отварят прозорците си"}
{"url": "https://www.novinite.bg/articles/163512/Policiyata-proveryava-paten-incident-s-bashtata-na-Rumen-Radev-i-chovek-v-kolichka", "text": "Инспекторатът на МВР и Главна дирекция Национална полиция извършват проверка, във връзка с пътен инцидент в Харманли, в който е участвал бащата на президента Румен Радев - Георги. Леката катастрофа е станала на 17-ти август, предаде БНР.Според информацията до момента, при произшествието е пострадал леко човек в инвалидна количка. В момента проверката изяснява всички факти около случая, както и действията на местната пътна полиция. ", "date": "2018.08.25", "title": "Полицията проверява пътен инцидент с бащата на Румен Радев и човек в количка"}
{"url": "https://www.novinite.bg/articles/163507/Merkel-na-poseshtenie-v-Azerbajdjan", "text": "Ангела Меркел пристигна в Азербайджан - третата спирка от Кавказката обиколка на германския канцлер. Програмата й предвижда срещи с лидерите на страната, които ще бъдат последвани от съвместни изявления, предаде БНТ. Заедно с канцлера пътува голяма група бизнесмени от различни области.Очаква се да бъде договорена работата по различни съвместни проекти. Преди Азербайджан, Меркел посети Грузия и Армения.Според анализатори кавказката обиколка на канцелра цели да покаже желанието ѝ за намиране на алтернативни енергийни източници, независимо от заявения интерес към газопровода \"Северен поток 2\", който ще доставя синьо гориво директно от Русия до Германия. ", "date": "2018.08.25", "title": "Меркел на посещение в Азербайджан"}
{"url": "https://www.novinite.bg/articles/163501/SASht-predupredi-Rusiya-che-shte-udari-pak-po-Siriya-ako-izpolzva-himichesko-orajie", "text": "САЩ предупредиха Русия, че ще са готови за нов военен удар срещу Сирия, ако правителството на Башар Асад използва химическо оръжие, съобщи агенция „Блумбърг”, предаде БГНЕС. Това предупреждение бе направено от президентския помощник по сигурността Джон Болтън по време на срещата му в четвъртък с Николай Патрушев, секретарят на руския Съвет за сигурност. Според агенцията САЩ имат информация, че сирийските власти могат да използват химическо оръжие, за да освободят последния район, държан от опозиционните сили – провинция Идлиб.По време на преговорите Болтън заявил, че ако това се случи, САЩ ще бъдат готови за по-сериозен военен отговор срещу Сирия в сравнение с досегашните два удара през миналата и по-миналата години. На срещата не бе постигнато съгласие за изтеглянето на американските войници от сирийско-иракската граница и перспективите за сътрудничеството им с дислоцираните наблизо руски сили, предаде още „Блумбърг”. ", "date": "2018.08.25", "title": "САЩ предупреди Русия, че ще удари пак по Сирия, ако използва химическо оръжие"}
{"url": "https://www.novinite.bg/articles/163502/Tramp-sprya-vizitata-na-Pompeo-v-Severna-Koreya", "text": "Президентът на САЩ Доналд Тръмп отмени посещението на държавния секретар Майк Помпейо в Северна Корея. То беше планирано за следващата седмица. Като аргумент дза отмени визитата на Помпейо Тръмп посочи липса на достатъчен напредък към премахването на ядрените оръжия на Пхенян, предаде БНР.Доналд Тръмп отправи критики и към Китай, който, по думите му, не прави достатъчно за намаляването на ядрените оръжия на Корейския полуостров заради обтугнатиите си търговски отношения със САЩ. ", "date": "2018.08.25", "title": "Тръмп спря визитата на Помпео в Северна Корея"}
{"url": "https://www.novinite.bg/articles/163519/Papa-Francisk-Katolicite-s-pravo-se-vazmushtavat-na-seksualnite-skandali-v-carkvata", "text": "Папа Франциск заяви, че споделя „срама и болката” заради провала на Католическата църква, която по думите му не е успяла да се справи по подобаващ начин с продължилите години наред скандали за сексуално посегателство, съобщава АФП, предаде БГНЕС.\"Невъзможността на църковните власти ... да се справят с тези повтарящи се престъпления, с право предизвиква възмущение и остава източник на болка и срам за католическата общност. Аз самият споделям тези чувства\", каза Светият отец, застанал редом до ирландския премиер Лео Варадкар.", "date": "2018.08.25", "title": "Папа Франциск: Католиците с право се възмущават на сексуалните скандали в църквата"}
{"url": "https://www.novinite.bg/articles/163506/Nashenec-kara-s-235-km-ch-v-Sarbiya-otnese-1100-evro-globa", "text": "Българин е бил задържан от сръбските власти заради шофиране с непозволена скорост по автомагистралата Белград – Нови сад. Нашенецът е шофирал с 235 км/ч, съобщават местни медии, цитирани от БГНЕС, предаде Нова ТВ.Мъжът бил задържан недалеч от пункта за тол такси в Стара Пазова.Той е предаден на прокурор и е глобен със 130 хил. динара, което прави 1100 евро. Мъжът е с постоянно местожителство в Германия.", "date": "2018.08.25", "title": "Нашенец кара с 235 км/ч в Сърбия, отнесе 1100 евро глоба"}
{"url": "https://www.novinite.bg/articles/163522/15-jertvi-i-27-raneni-v-tejka-avtobusna-katastrofa-v-Iskarskoto-defile", "text": "15 души загинаха в автобусна катастрофа край Своге. Първоначално се знаеше за 12 жертви, а малко след това за 13. ПТП-то е станало към 17:10 ч., когато е получен сигналът, предаде БНР. Катастрофата е станала на шосето между Лесков дол и Своге. По неизяснени засега причини и по първоначална информация автобусът е излязъл извън пътното платно, преобърнал се е и е паднал на площадка под нивото на пътя.Пред агенция \"Фокус\" от Спешна помощ съобщават, че към момента жертвите са 13. Линейки извозват пострадалите към София. Според данни на БНТ ранените са много. 15 коли на Спешната помощ са изпратени от София. По още 6 пътуват от Враца и от Монтана.Участъкът на инцидента временно е затворен за движениe.Според информация на БНР ранените се откарват към столичните болници ВМА (Военномедицинска академия), \"Пирогов\" ИСУЛ и Окръжна болница, както и към Враца. На място са изпратени и екипи на пожарната.Трафикът се спира от патрули на Пътна полиция откъм Нови Искър и Ребърково. Въведени с обходни маршрути. В посока София автомобилите се движат по пътя Своге – Искрец – Бучин проход. В посока своге маршрутът е  софийският Околовръстен път – Костинброд – Бучин проход.По информация на БНР жена, която е била сред тежко пострадалите, е починала в линейката на път за София. Не става ясно обаче дали тя е 13-ата жертва, тъй като първоначалните данни бяха за 12 загинали. Малко по-рано \"Фокус\" съобщи за превозвана към столицата 40-годишна жена в изключително тежко състояние, но и от информацията на агенцията не става ясно дали става въпрос за същата жена и дали това е тринадесетата жертва.Продължава да е неясна причината за тежката катастрофа. По първоначални данни автобусът е изгубил контрол, ударил е няколко автомобила по пътя си преди да излезе от платното, предаде бТВ. Все още не е ясно точно колко хора са пътували в автобуса. По данни на БНТ ранените са 27. Така излиза, че в рейса са се возили не по-малко от 42-ма души.Зрител на бТВ информира, че автобусът е превозвал туристи, които са се връщали от посещение в манастира \"Седемте престола\". Пак според него и снимка, която е направил, автобусът е бил почти чисто нов MAN. По отношение на причините за тежката катастрофа от БНР съобщават, че в района е имало изключително силна буря. Заради силния дъжд видимостта е била изключително ниска и най-вероятно заради това се е стигнало до инцидента.Пак по данни на радиото в автобуса са пътували пенсионери, като се потвърждава информацията, че те са били на екскурзия до манастира \"Седемте престола\".", "date": "2018.08.25", "title": "15 жертви и 27 ранени в тежка автобусна катастрофа в Искърското дефиле"}
{"url": "https://www.novinite.bg/articles/163520/Aleksej-Navalni-otnovo-arestuvan-pred-doma-si", "text": "Руският опозиционен лидер Алексей Навални бе задържан пред дома му, съобщава АФП. Полицията не е посочила мотиви за ареста му, съобщи неговият говорител Кира Ярмиш в социалната мрежа „Туитър”, предаде Нова ТВ.„Навални бе задържан преди два часа пред дома си. В момента той се намира в полицейското управление Даниловски в Москва. Не казаха защо го задържат. Отнеха му и телефона”, пише в поста си Ярмиш.", "date": "2018.08.25", "title": "Алексей Навални отново арестуван пред дома си"}
{"url": "https://www.novinite.bg/articles/163524/27-avgust-shte-bade-den-na-nacionalen-traur", "text": "27 август, понеделник, ще бъде ден на национален траур в памет на жертвите от тежката катастрофа край Своге.Правителството изказва своите съболезнования на близките на загиналите. В тяхна памет националните флагове на всички държавни институции ще бъдат свалени наполовина.", "date": "2018.08.25", "title": "27 август ще бъде ден на национален траур"}
{"url": "https://www.novinite.bg/articles/163523/Otvoriha-goresht-telefon-za-blizki-na-ranenite-v-PTP-to-kraj-Svoge", "text": "\"Горещ\"  телефон за връзка на близките на пострадалите при тежкия пътен инцидент край Своге е отворен в ОДМВР-София.На 02 982 50 39 роднини на пострадалите могат да потърсят информация за настанените в столичните болници за оказване на медицинска помощ.", "date": "2018.08.25", "title": "Отвориха горещ телефон за близки на ранените в ПТП-то край Своге"}
{"url": "https://www.novinite.bg/articles/163500/Zabraneno-e-tranzitnoto-dvijenie-prez-prohoda-Shipka", "text": "Днес от 8:00 ч. до 20:00 ч. за честванията на 141-та годишнина от Шипченската епопея се ограничава движението на транзитно преминаващите превозни средства по път I-5 (E-85) Габрово - Шипка – Казанлък. Транзитният трафик ще се пренасочва по път II-55 Проход на Републиката, както следва:-за пътуващите от Северна към Южна България - от Русе и Велико Търново през Дебелец - Проход на Републиката - Гурково за Казанлък, Стара Загора и Бургас;-за пътуващите от Южна към Северна България през Гурково - Проход на Републиката - Дебелец за Велико Търново и Русе.Локалният трафик и идващите от запад превозни средства ще бъдат пренасочвани за Габрово през Трявна – с. Белица – с. Вонеща вода – Проход на Републиката и обратно.В област Стара Загора движението на МПС ще се пренасочва към Прохода на Републиката по следния маршрут: път I-6 Калофер - Казанлък - път II-55 Гурково - Велико Търново и обратно. Пренасочването ще става при пътен възел „Мъглиж“ (връзката на път I-5 с I-6).През прохода „Шипка“ ще бъдат пропускани само автобуси и автомобили с участници и гости в събитието, както и организираният междуградски автомобилен транспорт.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ – www.api.bg, lima.api.bg, както и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.  ", "date": "2018.08.25", "title": "Забранено е транзитното движение през прохода Шипка"}
{"url": "https://www.novinite.bg/articles/163503/Katastrofa-zatrudnyava-dvijenieto-po-magistrala-Marica", "text": "Временно движението по магистрала „Марица“ при км 16 в посока София се осъществява в една лента, поради ПТП. Ограничено е движението в активната лента като трафика се осъществява в изпреварващата лента, съобщиха от АПИ. Движението се регулира от пътна полиция.​", "date": "2018.08.25", "title": "Катастрофа затруднява движението по магистрала \"Марица\""}
{"url": "https://www.novinite.bg/articles/163513/Avtobusgorya-po-patyaBurgas-Varna-nyama-postradali", "text": "Към 13:25 часа е получен сигнал за запалил се в движение автобус на територията на ОДМВР- Бургас, след КПП Кошарица, посока Обзор, предаде БГНЕС. Няма пострадали, пътниците своевременно са напуснали превозното средство, като са взели и багажа си.На мястото незабавно са пристигнали патрули на Пътна полиция и екипи на пожарната. Пътят е затворен до освобождаването на пътните платна, съобщиха от МВР. Организиран е обход в двете посоки през КПП-Кошарица – Тънково – Дюлински проход – Обзор.", "date": "2018.08.25", "title": "Автобус горя по пътя Бургас-Варна, няма пострадали"}
{"url": "https://www.novinite.bg/articles/163496/Predimno-slanchevo-s-temperaturi-do-35-gradusa", "text": "Днес времето ще е предимно слънчево, с временни увеличения на облачността. След обяд на места в западните планински райони ще превали и прегърми. Ще духа слаб до умерен южен вятър и температурите слабо ще се повишат. Максималните ще са между 30 и 35 градуса, за София - около 30, сочи прогнозата на НИМХ-БАН.Атмосферното налягане слабо ще се понижи и ще е малко по-ниско от средното за месеца.В планините ще е предимно слънчево. След обяд над масивните от Западна България ще се развива купеста и купесто-дъждовна облачност и на места ще превали и прегърми. Ще духа слаб до умерен вятър от запад-югозапад. Максималната температура на височина 1200 метра ще е около 24 градуса, на 2000 метра – около 17.По Черноморието ще е предимно слънчево. Ще духа слаб до умерен предимно източен вятър. Максималните температури ще са 28-30 градуса. Температурата на морската вода е около 27. Вълнението на морето ще е 2-3 бала.", "date": "2018.08.25", "title": "Предимно слънчево с температури до 35 градуса"}
{"url": "https://www.novinite.bg/articles/163508/Mariya-Gabriel-zashtiti-prioritetite-na-ES-v-deklaraciyata-na-G-20-za-ukrepvane-na-globalnata-cifrova-ikonomika", "text": "Комисарят по цифровата икономика и общество Мария Габриел участва в министерската среща на Г-20 по въпросите на цифровата икономика в Салта (Аржентина), посветена на въздействието на цифровата трансформация върху глобалното развитие. В рамките на два дни над 30 ръководители на делегации, министри и висши служители от държави-членки и гости на Г-20, както и представители на международни организации, разискваха как правителствата могат да създадат условия частният сектор и гражданското общество да се възползват в максимална степен от потенциала на цифровите технологии. В центъра на работните сесии бяха въпроси, важни за Европейската комисия, като растежа на цифровата икономика и развитието на цифровата инфраструктура, цифровизацията на предприятията, киберсигурността, изкуствения интелект, онлайн платформите, участието на жените в цифровия сектор.В резултат на дебатите беше изготвена съвместна декларация за укрепването на глобалната цифрова икономика, преговорите по която от името на ЕС бяха водени от комисаря по цифровата икономика и общество Мария Габриел. По време на продължителните и интензивни преговори тя защити приоритетните за Европейската комисия и ЕС въпроси като киберсигурността, дезинформацията онлайн, изкуствения интелект, въздействието на цифровизацията върху бъдещето на работните места, прозрачността на онлайн платформите и справедливостта в отношенията бизнес-платформи. В контекст на усилията за насърчаване по-голямото участие на жените в цифровата сфера, Мария Габриел предложи да се въведе индикатор, който да измерва този показател в държавите от Г-20.\"Документът ще ни даде солидна основа за съгласувани действия и продължаване на работата ни в диалог по стратегически въпроси, свързани с развитието на глобалната цифрова икономика. Стремежът ми при преговорите беше да запазим хората в центъра на действията и мерките на политическо ниво, за да гарантираме, че цифровата икономика ще донесе ползи за всички. Тази съвместна декларация включва конкретни аспекти и препоръки за увеличаване на ползите от цифровата трансформация и справяне с предизвикателствата на цифровата икономика. Една процъфтяваща цифрова икономика разчита на достъпна и сигурна цифрова инфраструктура, на подкрепа за предприятията и иновациите, на работна сила с подходящи цифрови умения, на разгръщане на потенциала на жените в цифровата сфера\", коментира комисар Мария Габриел.Като следващ председател на Г-20, Япония заяви ангажимент за продължаване на работата по вписаните в декларацията приоритети за ускоряване растежа на цифровата икономика в глобален мащаб със специален фокус върху изкуствения интелект и киберсигурността.", "date": "2018.08.25", "title": "Мария Габриел защити приоритетите на ЕС в декларацията на Г-20 за укрепване на глобалната цифрова икономика"}
{"url": "https://www.novinite.bg/articles/163505/Dobrichlii-na-dvudneven-protest-zaradi-problemi-s-vodosnabdyavaneto", "text": "Жители на Добрич днес и утре ще блокират пътя за Силистра в района на квартал Рилци в знак на протест срещу местното ВиК дружество.От 9-ти август по високите етажи в целия квартал водоподаването е нарушено, а жалбите и подписките на гражданите до този момент са останали без отговор.Протестът им е предвиден от 14 до 16 часа, предаде БНР. ", "date": "2018.08.25", "title": "Добричлии на двудневен протест заради проблеми с водоснабдяването"}
{"url": "https://www.novinite.bg/articles/163509/Razbiha-cyala-grupa-fabriki-za-nelegalni-cigari", "text": "Две напълно засекретени цигарени фабрики в Дупница, една в Тутракан и една в Горна Оряховица и резачка на тютюн в Калугерово са работили две години в условия прилични на шпионски филм. Подробностите съобщи на брифинг в Пловдив окръжният прокурор Румен Попов, предаде БГНЕС .И четирите фабрики са били оборудвани с най-модерна производствена и транспортна техника. Печатницата, която е осигурявала картон за кутиите е във Варна. Собственикът й е задържан. Задържани са и двама души в Пловдив, проследени заради очебийното охолство, в което живеят, без да могат да докажат трудова дейност. Оказва се, че те са ръководели производството и са набирали работници. По време на работа са задържани 23-ма работника, четирима от тях са пуснати под гаранция. Фабриките са се намирали на различни места – старо военно поделение, производствени цехове на закрити фабрики. Или са нямали изобщо прозорци, или прозорците им са били изцяло затъмнени. Пространството наоколо до 250 м е било проследявано със сензори за движение и видеокамери. Вътре във фабриките са открити и спални помещения за работниците, столова и фитнес.Работната ръка е набирана сред хора, останали без работа при закриване на тютюневи фабрики. До работното им място те са били извозвани с три превозни средства със затъмнени прозорци – така, че никой да не знае къде точно отива. Всеки от тях е работил по 15 дни вътре във фабриката, без да излиза и без да има право на връзка със семейството си. За този си труд обикновените работници са получавали по 1500 лв. заплата.Цигарите, които са заварени в момента на акцията, са от познати марки „Ева – слим“, „Капитал“, „Марбъл“. Задържан е един натоварен с цигари ТИР. Количествата са били пласирани у нас и в чужбина, а качеството на цигарите е много близко до оригиналните.Окръжният прокурор Румен Попов каза, че законът е доста несъвършен по отношение на този вид дейност. На практика могат да бъдат обвинени само хора, които в момента на акцията са заварени да произвеждат или транспортират цигари без бандерол. Инвестицията, която е направена, е много голяма – само в една от фабриките е над 3.5 млн. лв. Следствените действия продължават, работи се по събиране на доказателство за обвинение за престъпна група.", "date": "2018.08.25", "title": "Разбиха цяла група фабрики за нелегални цигари"}
{"url": "https://www.novinite.bg/articles/163511/Borisovproveri-kak-varvi-izgrajdaneto-nacarkvata-v-manastira-v-Kardjali", "text": "Министър-председателят Бойко Борисов инспектира ремонтните дейности по довършването на строителството на средновековния манастирски комплекс „Свети Йоан Предтеча“ в Кърджали.Правителството отпусна общо 1 милион лева за строежа на манастира в града – 800 хиляди лева през 2015 г. и 200 хиляди лева през 2017 г.„Храмът беше само музей, благодарение на Вас вече е действащ духовен център“, каза отец Николай при посещението на министър-председателя. Отец Николай подари на премиера Бойко Борисов икона на Св. Йоан Предтеча.", "date": "2018.08.25", "title": "Борисов провери как върви изграждането на църквата в манастира в Кърджали"}
{"url": "https://www.novinite.bg/articles/163497/Kulminaciyata-na-tarjestvatapo-povod141-godini-ot-Shipchenskata-epopeya-sa-dnes-na-varha-i-v-Gabrovo", "text": "Днес България отбелязва кулминацията на националното честване по повод 141 години от Шипченската епопея през Руско-турската освободителна война. То протича под патронажа на президента Румен Радев, който ще присъства на тържествата на едноиименния връха.Държавният глава ще се включи в туристическия поход, който в 11:45 часа ще достигне до връх Шипка. В 12:00 часа президентът и върховен главнокомандващ Въоръжените сили Румен Радев ще приеме почетния строй на Националната гвардейска част, след което ще бъде отслужена заупокойна молитва. Държавният глава ще произнесе слово и ще положи венец пред Паметника на свободата.От 13:00 часа ще се състои възстановка на шипченските боеве.В 20:45 часа държавният глава ще приеме почетния строй на Националната гвардейска част на площад „Възраждане“ в Габрово в чест на 141-та годишнина от Шипченската епопея, след което ще произнесе слово. Тържествена проверка-заря е от 21:05 часа. ", "date": "2018.08.25", "title": "Кулминацията на тържествата по повод 141 години от Шипченската епопея са днес на върха и в Габрово"}
{"url": "https://www.novinite.bg/articles/163517/Prezidentat-Zaradi-politicheski-sharlatani-istoriyata-ni-se-prenapisva", "text": "  Вече 141 години българите гледаме към този връх с преклонение. Никой не ще го рече по-добре от Вазов: див, чутовен връх, на който шепа български и руски храбреци оставиха костите си, за да възкръсне България. И днес хиляди сънародници от четирите краища на Родината отново сте тук, за да си припомним как от кървавия мъх разцъфтя най-светлият национален идеал.На Шипка всички вие преподавате урок по история на цяла България. В последните десетилетия немалко бе сторено, за да бъде изтрита и пренаписана тази история в услуга на политическите шарлатани от ново време. Както и преди няколко месеца, в мартенския сняг, тук отново сте хиляди. И както Вазов казва, с вашето присъствие на този легендарен връх, вие „строшавате на клеветата зъбът“. И това не е празен патос, защото залогът на нашата почит към истината и историята, уважаеми дами и господа, е нашето достойнство.През годините патриотизмът беше отричан, но днес народите отново се обръщат към себе си, изправени пред заплахата от историческата амнезия и загуба на идентичност. Това е критичен и рискован исторически момент. Защото предизвикателствата на днешния ден лесно могат да подхранят агресивния национализъм и ксенофобията. В такъв момент за нас, българите, е важно да черпим вдъхновение от просветения патриотизъм на възрожденците: отворен към света, но уверен в своята сила и достойнства.Той ще пребъде благодарение на вас, опълченците на историческата памет, които сте тук отново!Към всеки един от вас, носителите на историческата ни памет, е моята искрена човешка признателност.Вечна памет за героите на Шипка!Да живее България!", "date": "2018.08.25", "title": "Президентът: Заради политически шарлатани историята ни се пренаписва"}
{"url": "https://www.novinite.bg/articles/163498/Dneven-horoskop-za-25-avgust-2018-g", "text": "Днес ще намерите нов изходен пункт, който ще ви изненада. По-лесно е от всякога да споделите чувствата и идеите си с онези, които на пръв поглед изглеждат доста различни от вас. Днешният изход е във въздуха и вие имате влияние върху него. Без значение колко мрачни са нещата, ако продължавате да давате най-доброто от себе си, със сигурност ще бъдете възнаградени съвсем скоро. Груповите действия за по-добри за вас, отколкото соловите изпълнения днес. Попитайте приятели или членове на семейството да ви помогнат, ако искате наистина да направите нещо. Ще ви бъде лесно да общувате с почти всички. Представителите на останалите зодии могат да намерят дневния си хороскоп на ", "date": "2018.08.25", "title": "Дневен хороскоп за 25 август 2018 г."}
{"url": "https://www.novinite.bg/articles/163525/Radev-otmeni-uchastieto-si-v-zaryata-v-Gabrovo-zaradi-jertvite-kraj-Svoge", "text": "Президентът Румен Радев изразява най-искрените си съболезнования на семействата и близките на загиналите в тежката катастрофа край град Своге. Това съобщиха от пресцентъра на държавния глава.Във връзка с трагичния инцидент, той отменя участието си в тържествената заря-проверка тази вечер в Габрово по случай 141-вата годишнина от Шипченската епопея.", "date": "2018.08.25", "title": "Радев отмени участието си в зарята в Габрово заради жертвите край Своге"}
