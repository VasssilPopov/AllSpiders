{"url": "https://www.novinite.bg/articles/183317/Sblasaci-s-policiyata-v-nyakolko-gracki-gradove", "text": "Десетки гръцки анархисти се включиха в протестни шествия в Атина, Солун и Патра, предаде БНТ. Те се проведоха в памет на 15-годишния Алексис Григоропулос, който на този ден през 2008 година беше застрелян от полицаи.Шествията обаче прераснаха в безредици. Гръцката полиция използва сълзотворен газ срещу демонстрантите, които замерваха силите на реда с бутилки със запалителна смес и камъни.Арестувани са 19 души.15-годишното момче беше застреляно, докато било навън с приятели. Убийството му доведе до безпрецедентни за Гърция сблъсъци между младежи и полиция. Двамата полицаи, които бяха признати за виновни за убийството, получиха тежки присъди, но впоследствие бяха освободени. ", "date": "2019.12.07", "title": "Сблъсъци с полицията в няколко гръцки градове"}
{"url": "https://www.novinite.bg/articles/183328/Globa-i-za-prodavacha-i-za-kupuvacha-na-nelegalno-otsecheni-elhi", "text": "Законно отсечените коледни дръвчета при продажбата задължително трябва да имат пластмасова контролна пластина със сериен номер. Тя трябва да е закрепва под второто разклонение от върха на дървото. Това посочи инж. Николай Пиронков, началник на отдел „Контрол по опазване на горските територии и защита от пожари“ в Изпълнителна агенция по горите (ИАГ) по време на извършена проверка днес с представители на медиите на пазара „Димитър Петков“ в гр. София.Пластините са за еднократна употреба. Сериите и номерата им се вписват в превозните билети, придружаващи коледните елхи, когато те се транспортират от мястото на добив до търговската мрежа. Пластините могат да бъдат бели с правоъгълна форма и жълти с овална от едната страна форма със серия и шестцифрен номер. По този начин всяка една елха може да бъде проследена от къде идва и има ли съответното разрешително за добив, допълни инж. Пиронков.За елхите, които са със закрита коренова система, или в така наречените контейнери, не е задължително поставянето на пластините.Глобата, която се налага за незаконна елха за физически лица е от 50 до 3 000 лв., а за юридически лица - от 100 до 5 000 лв.Няма незаконно добити коледни елхи, които да се предлагат за продажба в проверените търговски обекти днес, установиха горски инспектори от Агенцията.ИАГ и нейните структури извършват ежедневни засилени проверки за законността на произхода на предлаганите на пазара коледни дръвчета.През миналогодишната коледна кампания бяха конфискувани около 500 незаконно добити дръвчета, които бяха предоставени с благотворителна цел за ползване на училища и детски градини.Изпълнителна агенция по горите призовава гражданите да бъдат бдителни при покупката на коледни елхи и в случай на съмнение за незаконна търговия, да бъде подаден сигнал на тел. 112, за да се инициира незабавна проверка.", "date": "2019.12.07", "title": "Глоба и за продавача, и за купувача, на нелегално отсечени елхи"}
{"url": "https://www.novinite.bg/articles/183309/Horata-ot-6-gradove-dishat-v-pati-po-mrasen-vazduh-ot-normala", "text": "Въздухът в няколко града на страната е бил в пъти по-мръсен от допустимото последните часове. Това сочат данните за София, Пловдив, Враца, Ямбол, Кюстендил и Свищов, предадха Нова ТВ и БГНЕС.В петък станцията в „Хиподрума” е отчела средно 150 микрограма на кубичен метър фините прахови частици, при норма – 50. Тази сутрин пък нивото е било малко над 50.Данните на „Еър София” сочат 55 микрограма на кубичен метър.", "date": "2019.12.07", "title": "Хората от 6 градове дишат в пъти по-мръсен въздух от нормала"}
{"url": "https://www.novinite.bg/articles/183319/36-po-Rihter-razdrusa-Zapadna-Turciya", "text": "Земетресение от 3.6 по Рихтер раздруса Западната част на Турция, в близост до Бурса и Истанбул. То е регистрирано в 1:36 ч. тази нощ местно време (0:36 ч. българско). Епицентърът му е бил на 9 км западно от Болу и на 147 км северозападно от Анкара. Дълбочината на труса е била 5 км, сочат данните на Евросредиземноморския сеизмологичен център.В следващите часове са регистрирани още два вторични труса на същото място, чийто магнитуд е бил 2.6 и 3.0 по Рихтер.", "date": "2019.12.07", "title": "3.6 по Рихтер раздруса Западна Турция"}
{"url": "https://www.novinite.bg/articles/183310/Kabinetat-se-sabra-izvanredno-za-da-gleda-promenite-v-NPK", "text": "В 9:00 часа започна извънредно заседание на Министерски съвет. Правителството ще разгледа проект на Решение за одобряване на проект на Закон за допълнение на Наказателно-процесуалния кодекс (НПК), съобщиха от пресслужбата на кабинета.", "date": "2019.12.07", "title": "Кабинетът се събра извънредно, за да гледа промените в НПК"}
{"url": "https://www.novinite.bg/articles/183312/Poledici-zatrudnyavat-dvijenieto-po-redica-patishta", "text": "Шофьорите да се движат с повишено внимание по републиканските пътища, предупреждават от АПИ. Пътните настилки в района на София и Кюстендил са заледени вследствие на падналия леден дъжд и ниските отрицателни температури. В момента настилките се обработват за движение при зимни условия. На столичния бул. \"Цариградско шосе\" е станала верижна катастрофа, предаде Нова телевизия.От АПИ съобщават още, че тази сутрин временно е затруднено движението от 25-ия километър до София по магистрала „Тракия” заради опесъчаване на пътното платно и заради катастрофа. Движението се осъществява само в една лента. Временно беше ограничено и движението по пътя Нови Искър - Елисейна за МПС над 12 т поради обработване на пътната настилка срещу заледяване. Временно е ограничено и движението при прохода „Гълъбец” поради обработване на пътната настилка и катастрофа.Катастрофа е причината за ограничаване на движението по магистрала „Струма” в посока Кулата в района на Долна Диканя. Шофьорите изчакват на място.Временно е ограничено движението по пътя София - Самоков в района на Златна рибка в двете посоки заради катастрофа. Трафикът се регулира от \"Пътна полиция\", съобщават още от АПИ.Всички машини са в пълна мобилизация за почистване и обработване на пътните настилки. ", "date": "2019.12.07", "title": "Поледици затрудняват движението по редица пътища"}
{"url": "https://www.novinite.bg/articles/183313/Promenyat-zakona-za-da-ima-koj-da-razsledva-glavniya-prokuror", "text": "Създаваме нова правна фигура – прокурор, завеждащ инспектората на ВКП. Той ще се избира с мнозинство от 2/3 на прокурорската колегия. Мандатът му ще е 7 г. Това обяви премиерът Бойко Борисов преди началото на извънредното заседание на Министерски съвет, цитирн от БГНЕС. То е предизвикано от препоръките на Венецианската комисия и желанието на държавата ни да се съобрази с тях.Желанието ни е да се съобразим с препоръките на Венецианската комисия. Веднага след решението днес ще изпратим на заинтересованите комисари нашето решение. Имам ангажимент да бъде подкрепен, за да стане максимално бързо. Нашето предложение беше тримата големи да имат еднаква подсъдност. Те смятат, че това би накърнило правата, съобразяваме се и оставяме само това да се търси наказателна отговорност само на главния прокурор, допълни Борисов.Досега, ако имаше сигнал срещу главния прокурор, негов подчинен го разследваше и му докладваше. Създаваме ново звено – независим прокурор, разследва и не докладва на обвинението, нито в хода на разследването. Той не е зависим от главния прокурор, обяви премиерът.“Въвежда се изслушване на главния прокурор в парламента – за годишните отчети и на всеки 3 месеца. Благодаря на комисията, че ни дава възможност да се съобразим с конституцията. Вече и съдиите, и прокурорите трябва да се успокоят, да си вършат работата и да не се занимават с партийни дела, за това си има политически партии. Ние сме били против увеличението на партийните субсидии. Не можахме да направим кворум, за да приемем бюджета. Когато гласувахме субсидиите, се появиха 30 души. Изненадващо някои партии се интересуваха само от това. За мен бюджетът беше по-важен, предприятията да бъдат спокойни. Пред мен стоеше само едно: или приемаме бюджета с предложението на БСП, или си търсете мнозинство. Гласувахме партийните субсидии само, за да можем да приемем Бюджет 2020, но обсъжданията остават”, заяви Борисов.В първите минути на заседанието правосъдният министър Данаил Кирилов обяви, че съобразявайки се с препоръките на Венецианската комисия няма да се търси наказателна отговорност на председателите на ВКС и ВАС, но ще може да бъде реализирано разследване на главния прокурор.“Така ще докажем, че няма да се засегне независимостта на съдии”, мотивира предложението си Кирилов.", "date": "2019.12.07", "title": "Променят закона, за да има кой да разследва главния прокурор"}
{"url": "https://www.novinite.bg/articles/183327/Poshtenska-banka-s-priz-za-inovaciya-ot-European-Business-Awards-2019", "text": "Пощенска банка беше единствената финансова институция – финалист от България, в дванадесетото издание на международния конкурс за най-добрите практики и високи постижения в бизнеса − European Business Awards.Освен финалист, Пощенска банка бе отличена като един от 12-те „Национални шампиона“ и представи страната ни във финалния етап на наградите във Варшава. Наградата банката получава като финалист в категорията за иновации (The Award for Innovation with Turnover of €150M+) с разработения за удобство на потребителите банков кредитен чатбот  ̶  EVA (Electronic Virtual Assistant), който консултира клиенти 24/7 в популярното приложение Facebook Messenger.„Щастливи сме, че нашият кредитен чатбот получава признание за иновативна услуга не само на национално, но и на европейско ниво. Гордеем се с високото отличие „Национален шампион“, защото то е доказателство за успеха на екипа и общите ни усилия да ставаме все по-добри и по-ефективни, за да отговорим на очакванията на нашите клиенти, които търсят доверен партньор в лицето на своята банка и удобни услуги, които да улесняват ежедневието им. Тази година, за да сме още по-близо до клиентите ни и да им предоставим услуги с допълнителна добавена стойност, надградихме функционалностите на чатбота. Предложихме на клиентите ни мобилната апликация EVA Postbank с функция „live chat“ за бърза връзка с експерт на банката, която предоставя синтезирано информация за нашите продукти и услуги. Сигурни сме, че така ще им бъдем още по-полезни и ще ги улесним в натовареното им ежедневие“, коментират от Пощенска банка.Финансовата институция е избрана от престижно жури сред 2 753 компании, участвали в първия етап на конкурса, като само 364 от тях са отличени за „Национални шампиони“. В конкурса тази година взеха участие общо 120 000 бизнеси от 33 европейски държави. Основната цел на престижните отличия European Business Awards е да подкрепят развитието на една по-силна и по-успешна бизнес общност в цяла Европа.За European Business Awards:European Business Awards (Европейски бизнес награди) е независим конкурс, създаден с цел да отличи най-добрите практики и да насърчи иновациите и проявата на предприемачески дух сред бизнес средите в Европа. Конкурсът събира на едно място най-добрите лидери и компании на стария континент и стимулира обмен на идеи помежду им. Трите основни принципа на наградите са Иновации, Етика и Финансов успех. В рамките на дванадесетото издание на конкурса членовете на журито търсят изобретателност, съблюдаване на етични принципи, добри отношения с всички заинтересовани страни и дългосрочно планиране с цел постигане на устойчиви резултати на фона на динамичните пазарни условия.", "date": "2019.12.07", "title": "Пощенска банка с приз за иновация от European Business Awards 2019"}
{"url": "https://www.novinite.bg/articles/183318/MVR-Ne-e-zadaljitelno-da-smenyate-nomera-na-kola-kupena-ot-drug-grad", "text": "Ако варненец си хареса кола, продавана от бургазлия и се стигне до сделка, новият собственик на возилото няма да е длъжен да смени регистрационните номера. Задължително е само да се смени талона на колата, а табелите остават същите. Освен, ако новият собственик не предпочете да кара с номер, започващ с В, вместо с А.От МВР напомнят, че от 1 декември 2019 г. е в сила изменение и допълнение на Наредба № І-45 от 24 март 2000 г. за регистриране, отчет, спиране от движение и пускане в движение, временно отнемане, прекратяване и възстановяване на регистрацията на моторните превозни средства и ремаркета, теглени от тях, и реда за предоставяне на данни за регистрираните пътни превозни средства.Промяната дава възможност новият собственик – с постоянен адрес в област, различна от тази на продавача – да не сменя регистрационните номера на ППС. Изменението допринася за реално спестяване на време и средства на собствениците.Остава възможността, при желание, тази промяна да бъде направена.  Няма промяна по отношение задължението за новият собственик да подаде документи в Пътна полиция за издаване на ново свидетелство за регистрация на ППС, в което да бъдат вписани името и постоянният му адрес.Не се очаква измененията в Наредбата да доведат до затруднения в работата на органите на реда. ", "date": "2019.12.07", "title": "МВР: Не е задължително да сменяте номера на кола, купена от друг град"}
{"url": "https://www.novinite.bg/articles/183320/Pojar-v-jilishtna-kooperaciya-v-stolicata", "text": "Пожар едва не изпепели покрива на сграда, намираща се на улица „Цар Симеон” 151 в столицата, предаде БГНЕС. Сигналът е подаден към 11:00 ч.Горя подпокривното пространство на жилищната сграда.На място има две пожарни, полиция е отцепила района. Няма данни за пострадали.", "date": "2019.12.07", "title": "Пожар в жилищна кооперация в столицата"}
{"url": "https://www.novinite.bg/articles/183323/Prezidentat-Rumen-Radev-pochete-pametta-na-Nikola-Vapcarov", "text": "Президентът Румен Радев участва в отбелязването на 110 години от рождението на поета Никола Вапцаров. Държавният глава почете паметта на твореца и поднесе цветя пред паметника му в София.Събитията, посветени на 110-ата годишнина от рождението на Вапцаров, се провеждат под патронажа на президента. Пред паметника на твореца неговата племенница Мая Вапцарова почете паметта му със стих на поета, чието творчество е преведено на над 90 езика.   ", "date": "2019.12.07", "title": "Президентът Румен Радев почете паметта на Никола Вапцаров"}
{"url": "https://www.novinite.bg/articles/183308/Oblachno-jalt-kod-za-poledici-v-11-oblasti", "text": "Днес облачността ще е променлива, често значителна и на места ще има слаби превалявания от дъжд или ръмежи. Сутринта в Западна и Централна България ще има условия за образуване на поледици. Ще е почти тихо, в Източна България със слаб вятър от юг-югозапад. Максималните температури ще са между 5 и 10 градуса, сочи прогнозата на НИМХ.Синоптиците са обявили жълт код за поледици в 11 области. Това са София-град, Софийска, Перник, Кюстендил, Благоевград, Пазарджик, Пловдив, Смолян, Кърджали, Хасково и Стара Загора.Атмосферното налягане е по-високо от средното за месеца и бавно ще се понижава.В планините облачността ще е значителна, с превалявания от сняг, под 1700 метра – от дъжд. Ще духа слаб до умерен вятър от запад-северозапад. Максималната температура на височина 1200 метра ще е около 5 градуса, на 2000 метра – около 0.По Черноморието облачността ще е променлива, често значителна и след обяд на отделни места ще превали слаб дъжд. Ще духа слаб до умерен вятър от юг-югозапад. Максималните температури ще са между 8 и 10 градуса. Температура на морската вода 12-13. Вълнението на морето ще е 1-2 бала. ", "date": "2019.12.07", "title": "Облачно, жълт код за поледици в 11 области"}
{"url": "https://www.novinite.bg/articles/183326/Maj-pochina-sled-sbivane-v-Plovdiv-v-koeto-ne-e-uchastval", "text": "Мъж почина при сбиване в нощно заведение в Пловдив. Самият той обаче не е участвал в инцидента, а е бил свидетел. Няма данни за причинена насилствена смърт, съобщиха от МВР. По случая са образувани две досъдебни производства - за настъпила смърт без данни за насилие и за причинена телесна повреда по хулигански подбуди.Към 3:10 ч. е получен сигнал на 112 за конфликт пред заведение в Пловдив. Веднага на място е насочен екип на Четвърто РУ.По първоначални данни е възникнала разпра между двама клиенти и частни охранители, при който единият от клиентите ударил охранител. По същото време на другия служител на фирмата му е прилошало. Бил извикан екип на Спешна помощ, но в линейката 42-годишният мъж е починал. Извършен е оглед и от съдебен лекар.По случая е образувано досъдебно производство по чл. 127 от НК. В пловдивското Четвърто РУ е задържан  22-годишен участник в сбиването, срещу когото е образувано досъдебно производство по чл.131, ал.1, т.12.Работата по случаите продължава.", "date": "2019.12.07", "title": "Мъж почина след сбиване в Пловдив, в което не е участвал"}
{"url": "https://www.novinite.bg/articles/183315/Shoforite-mogat-da-proveryat-validnostta-na-e-vinetkata-na-sajta-wwwbgtollbg", "text": "С наближаване на Коледните и Новогодишни празници, когато много шофьори тръгват на път, Агенция „Пътна инфраструктура“ напомня на водачите на автомобили, че  могат проверят валидността на електронната винетка на сайта   .От бутона „Проверка на винетка“, чрез въвеждане на регистрационния номер на автомобила и държавата, в която е регистриран той, всеки може да получи информация за крайния срок на електронната винетка, независимо откъде е купена – от търговски обекти на Агенция „Пътна инфраструктура“ или в търговската мрежа на партньорите на АПИ. Статусът може да е „активен“, „с изтекъл срок“ или „неизползван“ в случаите, когато винетката е купена с отложен старт до 30 дни начална дата на валидност. Собствениците на автомобили, които имат е-винетки, издадени чрез Агенцията за социално подпомагане, могат да проверят валидността им на сайта на АПИ –  . Бутонът е с надпис „Проверка на е-винетка, издадена чрез Агенция за социално подпомагане“. Информацията за срока на годишната безплатна винетка се появява след въвеждане на регистрационния номер на автомобила.През януари и февруари 2020 г. изтича срокът на над един милион годишни е-винетки за леки автомобили. Цените на е-винетките за всички категории пътни превозни средства остават непроменени и през 2020 г. Собствениците или водачите на леки коли може да купят уикенд винетка за 10 лв., седмична – за 15 лв., месечна – за 30 лв., тримесечна – за 54 лв. или годишна – за 97 лв.Камионите и автобусите с обща технически допустима максимална маса над 3,5 т ще продължат да ползват е-винетка до въвеждането на тол системата, не по-късно от 1 март 2020 г. Цените на дневните, седмичните и месечните винетките за тях остават без промяна. Дневната винетка за всички превозни средства над 3,5 тона струва 23 лв.За превозните  средства с обща технически допустима максимална маса между 3,5 и 12 т, екокатегория Евро 0, I или II, седмичната е-винетка остава 53 лв., а месечната - 105 лв. За екокатегория Евро III, IV, V или EEV – седмичната е-винетка е 40 лв., а месечната – 80 лв.Седмичната винетка за тежкотоварните камиони с маса над 12 т и с екокатегория Евро 0, I или II  струва 87 лв,. а месечната – 174 лв. За емисионен клас Евро III, IV, V или EEV седмичната винетка е 67 лв., а месечната – 134 лв.Е-винетки могат да бъдат купени по няколко начина, предлагани от АПИ – чрез сайта bgtoll.bg, чрез мобилното му приложение, както и на пунктове за продажба – на гише срещу плащане в брой или чрез терминал за самотаксуване – с карта. Гишета има на 13 контролно-пропускателни гранични пункта, както и в 27 Областни пътни управления в цялата страната. Терминалите за самотаксуване са близо 500 на брой.До момента през всички канали за продажба водачите на леки и тежкотоварни автомобили са купили 7,8 млн. е-винетки на стойност близо 380 млн. лв.", "date": "2019.12.07", "title": "Шофьорите могат да проверят валидността на е-винетката на сайта www.bgtoll.bg"}
{"url": "https://www.novinite.bg/articles/183321/Dvama-dushi-postradaha-vav-verijna-katastrofa-na-magistrala-Trakiya", "text": "Сигнали за няколко верижни катастрофи на магистрала „Тракия“ в района на Вакарел в посока София са подадени малко след 6:00 часа тази сутрин, съобщиха от МВР.  По първоначални данни са се ударили няколко автомобила. Пострадали са двама, които са откарани за преглед в болнично заведение.Движението е било затруднено, тъй като се е извършвало само в едната лента. Пътни полицаи са регулирали трафика на място.На “Цариградско шосе”, в района на „Църна маца“, е станал пътен инцидент тази сутрин малко след 9:00 часа. Няма пострадали, нанесени са само материални щети.Пътна полиция апелира водачите да шофират особено внимателно и да се съобразяват с пътната обстановка.", "date": "2019.12.07", "title": "Двама души пострадаха във верижна катастрофа на магистрала „Тракия“"}
{"url": "https://www.novinite.bg/articles/183322/Danachni-prodavat-masi-i-stolove-na-zavedeniya-natrupali-15-mln-dalgove", "text": "Данъчните влязоха в четири вериги заведения в София. Причината са натрупани от тях дългове за близо 15 милиона лева.От едно от заведенията, което се намира в столичен мол, екип на Нова телевизия видя как данъчни изнасят маси, столове и оборудване, което ще бъде обявено за публична продан.Общото между веригите е, че регистрират нови фирми, които оперират едни и същи обекти и трупат дългове за данъци и осигуровки. Данъчните официално отказват коментар, но от наши източници научихме, че предстоят ревизии на собствениците на заведенията и още запечатвания и конфискуване на оборудване. ", "date": "2019.12.07", "title": "Данъчни продават маси и столове на заведения, натрупали 15 млн. дългове"}
{"url": "https://www.novinite.bg/articles/183329/Pone-7-zaginaha-pri-gazova-eksploziya-v-Slovakiya", "text": "Най-малко седем души загинаха, а десетки бяха ранени при експлозия на газ, която разтърси 12-етажна сграда в Източна Словакия, съобщи полицията в събота, предадоха БГНЕС и БНТ. Шефът на местната полиция Ян Голиас заяви, че един човек все още е в неизвестност след пожара в град Прешов, на 400 километра от столицата Братислава.Около 100 пожарникари се бориха с последиците от взрива, който засегна горните четири или пет етажа на сградата и доведе до предупреждения от пожарната служба, че структурата може да се срути, съобщават местните медии.Първоначалната експлозия е съобщена по обяд в петък, като последните пожари бяха изгасени до събота сутринта.\"Преценихме броя на ранените на 40\", заяви говорителят на спасителните служби Алена Кърцова пред АФП.Говорителка на болницата заяви пред местните медии, че девет души са били лекувани в нейното заведение веднага след експлозията, като никой от тях не е в критично състояние.По-рано полицията заяви във Фейсбук, че 11 души са били убити при взрива, но по-късно съобщението беше изтрито.Голиас даде смъртните случаи като седем след \"актуализирана информация\", без да уточнява повече. ", "date": "2019.12.07", "title": "Поне 7 загинаха при газова експлозия в Словaкия"}
{"url": "https://www.novinite.bg/articles/183311/Dneven-horoskop-za-sabota", "text": "Досадните или груби действия на хората около вас всъщност ще имат положителни ефекти върху деня ви. Днес ще имате страхотната възможност да приемате всичко с усмивка и ще се радвате на живота максимално. Напоследък има човек, който се отразява много негативно на настроението ви. Колкото и грубо да изглежда, отбягвайте го, поне днес. Не се нуждаете от негативни емоции в живота си, обградете се с положителни хора.Имате някакъв проблем и сте изцяло фокусирани върху него. В това няма нищо лошо, вие обичате да разрешавате проблемите така- като концентрирате цялата си енергия, затова се справяте бързо с всичко.Представителите на останалите зодии могат да намерят дневния си хороскоп ", "date": "2019.12.07", "title": "Дневен хороскоп за събота"}
{"url": "https://www.novinite.bg/articles/183324/Al-Djazira-Sporovete-v-Sredizemno-more-doblijavat-Ankara-i-Atina-do-vaorajen-konflikt", "text": "Атина и Анкара са близо до въоръжен конфликт, след като Турция подписа споразумение за демаркация с Либия, обвързващо с изключителна икономическа зона, която обхваща гръцките териториални води.Споразумението, подписано на 27 ноември, предвижда коридор, простиращ се по източното Средиземноморие между бреговете на Турция и Либия, и “рязане” честта от морето, върху която Гърция твърди, че има права, съобщи телевизия “Ал Джазира”, предаде БГНЕС.Турският министър на енергетиката Фатих Дьонмез обяви, че след като сделката бъде ратифицирана и от двете страни, турските кораби ще започнат да сондират във водите в района в търсене на природен газ и петрол.Въпреки че гръцкият флот не е излизал с официално съобщение, двама експерти споменали пред “Ал Джазира”, че Атина е изпратила военноморски сили в спорната зона югоизточно от Крит.Гърция реши да експулсира либийския посланик заради споразумение между Либия и Турция за изтегляне на морска граница между двете страни извън гръцкия остров Крит.Професорът по международно право и консервативен депутат от Нова демокрация в гръцкия парламент Ангелос Сириос смята, че Турция няма да може да започне сондажи.„Пред Анкара беше подчертано, че няма да бъдат толерирани никакви изследвания в област, която Гърция счита за своя изключителна икономическа зона“, добави Сириос.Командващият гръцкия боен флот адмирал Никос Кунис заяви, че военноморските сили не чакат помощ от никого.“Всичко, което правим, ще го направим сами”, каза Кунис.", "date": "2019.12.07", "title": "“Ал Джазира“: Споровете в Средиземно море доближават Анкара и Атина до въоръжен конфликт"}
{"url": "https://www.novinite.bg/articles/183314/Putin-kani-Erdogan-na-Parada-na-Pobedata-dogodina", "text": "Русия покани турския президент Реджеп Тайип Ердоган на Парада на победата през 2020 г., съобщава в. “Известия”, позовавайки се на информация от руското посолство в Анкара. Оттам, обаче, подчертаха, че все още не е получено съгласие от турската страна. Администрацията на турския президент все още не е потвърдила плановете на държавния глава да присъства на юбилейните тържества в Москва. Досега нито един турски президент не е посещавал Москва, за да участва в парада на Червения площад.Следващата година целият свят ще отбележи с размах 75-годишнината от Победата във Великата Отечествена война. Сред поканените в Русия гости са лидерите на страните Договора за колективна сигурност, повечето държави на европейския континент, американският президент Доналд Тръмп и израелският премиер Бенямин Нетаняху. В началото на декември намерението за посещение на Русия на 9 май 2020 г. бе потвърдено от ръководителите на 17 държави, включително лидерите на Индия, Франция, Куба, Венецуела, Беларус, Молдова, Сърбия, Чехия и други.„Поканата, адресирана до президента на Турция, бе изпратена по установения ред. Чакаме решение “, заявявиха от пресслужбата на посолството.И въпреки, че ръководителят на Турция се среща с президента на Русия по-често от другите чуждестранни лидери – през 2018 г. Владимир Путин и Реджеп Тайип Ердоган проведоха седем срещи, през 2019 г. – четири – той никога не е посещавал Москва за честването на 9 май.„През 2020 г. е много вероятно Ердоган да пристигне в Москва на 9 май. Това ще бъде символичен жест и повратна точка за руско-турските отношения“, коментира турският политолог Керим Хас.Последната среща на руските и турските лидери се състоя на 22 октомври тази година, преговорите продължиха над шест часа.На 2 декември говорителят на президента Дмитрий Песков заяви, че следващата среща между Путин и Ердоган е насрочена за 8 януари 2020 г., тя ще се проведе в Истанбул – турският лидер, анонсира за този ден старта на Турския поток. ", "date": "2019.12.07", "title": "Путин кани Ердоган на Парада на Победата догодина"}
{"url": "https://www.novinite.bg/articles/183316/Tramp-Svetovnata-banka-da-spre-da-dava-zaemi-na-Kitaj", "text": "Доналд Тръмп атакува Световната банка в „Туитър“, в петък вечер, обвинявайки международната финансова институция, че отпуска заеми на Китай, предаде БГНЕС, позовавайки се на АФП.“Защо Световната банка заема пари на Китай? Как е възможно това? Китай има много пари, а когато нямат, ги създават. Спрете!“, възмути се Тръмп.Президентът на САЩ отново потвърди позиция, отдавна отстоявана от администрацията му, включително от Дейвид Малпас – настоящият президент на банката, избран през април тази година – когато той бе заместник-министър на финансите по международните въпроси на САЩ до избора му за ръководител на банката.Президентът усилва посланието на своя министър на финансите Стивън Мнучин.Последният заяви в четвъртък пред комисия на Камарата на представителите, че Съединените щати са изразили своето „възражение срещу дългосрочна програма“ за заеми и проекти на Световната банка в Китай.Последното бе одобрено в четвъртък. Планира се да се намалят сумите на заемите за Китай, които също ще бъдат по-избирателни през периода 2020 – 2025 г.Тази програма “отразява еволюцията на нашите отношения с Китай”, каза в изявление Мартин Райзер, директор на Банката в Китай. “Нашият ангажимент ще бъде все по-избирателен”, добави той.Това намаление обаче не е достатъчно за Вашингтон, чийто аргумент е прост: втората световна икономика е достатъчно богата, за да води политика на самофинансиране и да не зависи от заемите на Световната банка, която трябва да предлага финансови ресурси на по-бедните страни.Но позицията на президента, така публично оповестена, идва в момент на преговори с Пекин, в опит да се сложи край на търговската война, разпалена преди 18 месеца от американския президент. Той възнамерява да принуди Китай да направи отстъпки в защитата на американските компании в страната и да намали големия търговски излишък с Вашингтон.Съществува голяма несигурност относно датата на възможно частично споразумение, което бе обявено за предстоящо от Тръмп още през октомври, но което изглежда отнема много време, за да бъде реализирано. ", "date": "2019.12.07", "title": "Тръмп: Световната банка да спре да дава заеми на Китай"}
{"url": "https://www.novinite.bg/articles/183325/Pravitelstvoto-predlaga-na-parlamenta-da-odobri-promenite-za-kontrol-na-glavniya-prokuror", "text": "Разследването срещу главния прокурор и неговите заместници да се провежда от завеждащия инспектората на прокуратурата, предвиждат приетите днес от правителството допълнения на Наказателно-процесуалния кодекс. Целта на законопроекта е изпълнение на препоръките на Механизма за сътрудничество и проверка на Европейския съюз посредством въвеждането на ефективен и съобразен с действаща конституционна уредба модел, гарантиращ разследванията срещу главния прокурор и неговите заместници.Законовите промени са в изпълнение на препоръка на Службата за подкрепа на структурните реформи към Европейската комисия във връзка с реформата на прокуратурата и взаимодействието й с другите институции, включително механизъм за отчитане на постигнатия напредък пред широката общественост.Предлага се още в случай на предполагаемо умишлено престъпление от общ характер, извършено от главния прокурор или негови заместници, прокурорът завеждащ инспектората на прокуратурата, да може да възлага отделни действия по разследването и други процесуални действия на прокурори или следователи от Националната следствена служба.Създават се законови гаранции в случаите, когато може да бъде ангажирана наказателната отговорност на главния прокурор или неговите заместници, главният прокурор да не може да осъществява надзор за законност по тези преписки и дела.С цел осигуряване на независимостта на прокурора завеждащ инспектората на прокуратурата е предвидено той да се избира и освобождава по предложение на не по-малко от трима от членовете на прокурорската колегия и с мнозинство не по-малко от осем гласа от членовете на прокурорската колегия на Висшия съдебен съвет. А срокът на мандата му да е 7 години.Проектът на Закон за допълнение на Наказателно-процесуалния кодекс, както и мотивите към него, са публикувани на интернет страницата на Министерския съвет:", "date": "2019.12.07", "title": "Правителството предлага на парламента да одобри промените за контрол на главния прокурор"}
