{"url": "https://www.novinite.bg/articles/180078/Kriza-za-mladi-lekari-u-nas-do-5-g-98-procenta-ot-djipitata-shte-sa-minali-petdesetaka", "text": "Всеки втори лекар е на възраст над 51 години. Данните са на Българския лекарски съюз. Над 60 % от хората в бели престилки бързо и сигурно напредват към графата „трета възраст”. Една четвърт от лекарите вече са в пенсионна възраст. Прогнозата на Националното сдружение на общопрактикуващите лекари е, че само след 5 години 98 на сто от семейните лекари ще са над 50-годишни.\r\nОсвен криза за млади лекари, вече има и сериозен недостиг за конкретни специалисти. Търсят се над 400 педиатри, незаетите места за семейни лекари са около 450. Тези тревожни данни не убягнаха и на гостите на юбилейния международен медицински конгрес, който се провежда в София този уикенд.\r\nДоц. Станимир Сираков от УМБАЛ \"Св. Иван Рилски\" обясни пред Нова телевизия, че условията на работа за младите специалисти не са добри. \"Повечето от тях търсят реализация навън. Работиш срещу една административна машина, която не помага, а пречи. Много колеги се обезверяват\", каза доц. Сираков за липсата на млади специалисти.\r\nПо думите му мярката на държавата да плаща 3 години специализация на лекарите не помага. \"Това не е достатъчно, защото ако им се даде шанс за по-голяма реализация, тогава те и ще видят причина да останат тук\", каза още доц. Сираков.\r\nПрезидентът на ЮЕМФ доц. Андрей Кехайов обясни, че този проблем трябва да бъде разгледан комплексно. \"Държавата прави някакви стъпки. В България се инвестира за високи технологии, заради които ако ги нямаше, лекарите нямаше да има за какво да работят, но и са нужни по-добри условия, за да се задържат младите специалисти\", заяви той.\r\n", "date": "2019.09.08", "title": "Криза за млади лекари у нас, до 5 г 98 процента от джипитата ще са минали петдесетака"}
{"url": "https://www.novinite.bg/articles/180076/Pametnikat-na-Savetskata-armiya-be-oskvernen-tochno-predi-9-septemvri", "text": "Паметникът на Съветска армия в центъра на София отново е надраскан, а по всичко личи, че причината е символична - настъпването на датата 9 септември.Случайни минувачи са забелязали драсканици, които най-вероятно са направени със спрей, в горната част на Паметника, така че да бъде затруднено неговото почистване.Това не е първият случай, в който Паметникът на Съветската армия става обект на подобна атака през последните години. По принцип българските официални власти винаги са осъждали тези действия, определяйки ги като вандалски.Този път инцидентът се случва в навечерието на 9 септември и на фона на скандал между Русия и България относно ролята на Съветския съюз за освобождаването на народите от Централна и Източна Европа от хитлеро-фашизма.", "date": "2019.09.08", "title": "Паметникът на Съветската армия бе осквернен точно преди 9 септември"}
{"url": "https://www.novinite.bg/articles/180084/Dyado-na-91-ot-Balgariya-e-svetoven-shampion-po-pluvane-za-veterani", "text": "Българин е готов да влезе в книгата за рекорди на Гинес, защото дори и на 91-години продължава да печели медали по плуване. Танчо Тенев изуми състезатели и жури от цял свят, защото беше най-възрастният участник на световното по плуване за ветерани в Корея и се върна с медали в две дисциплини, предава Би Ти Ви.Още на 8-годишна възраст бургазлията Танчо Тенев забравя всичките си страхове и се гмурка в дълбините на живота. Обещава си, че с усмивка винаги ще преследва границите на своите възможности и ще побеждава всеки път, когато някой се усъмни, че невъзможното съществува. Жаждата му за живот го награждава с вечна младост на сърцето и духа.Свидетелство за това остават стотиците медали, които и до днес 91-годишният плувец продължава да печели. През 2018 година от европейското първенство в Словения се завръща триумфално с медали на 50 метра свободен стил и на 50 метра бруст. Само преди месец става и световен шампион в две дисциплини - 50 метра плуване свободен стил и 5 метра кула скокове във вода. Танчо е най-възрастният състезател в Международното състезание за ветерани по плуване FINA World Masters Championships, провело се в корейския град Куанджу.Семейството на Танчо продължава да оставя следа в българския спорт в лицето и на децата му, които също имат успехи в плуването. Софийският му дом, в който живее днес казва, че е превърнал във физкултурен салон, с ръчно пригодени уреди, за да няма и ден без тренировка.Бургазлията се готви да завоюва следващите златни медали след 2 г. в Япония.", "date": "2019.09.08", "title": "Дядо на 91 от България е световен шампион по плуване за ветерани"}
{"url": "https://www.novinite.bg/articles/180082/Ujas-Lideri-sme-v-ES-po-po-predotvratima-smart", "text": "България е в челото и в края на нови класации на Евростат и Организацията за икономическо сътрудничество и развитие, касаещи преждевременната смърт в Европейския съюз. Това показва публикуван доклад на Европейската статистическа служба. Става въпрос за смъртни случаи, които са настъпили, но са били или предотвратими. Оказва се, че през 2016 година в Европейския съюз са умрели около 1,7 млн. души, които не са навършили 75 години. От тези смъртни случаи, 1,2 милиона са били преждевременни, а 741 000 да били предотвратими, сочи статистиката.\r\nНамираме се пето място по броя на дела за смъртни случаи, които са били предотвратими. 29,7% от починалите у нас през 2016 година преди 75-годишна възраст е било възможно да бъдат излекувани. Водач в негативната класация е Румъния, с 31,9%, следвана от Словакия (30,8%), Литва (30,1%) и Малта (30%). България дели петото място с Латвия. Франция пък е най-назад – само 19,3%.\r\nСъщевременно обаче България е една от страните в ЕС с най-малко случаи, в които не е била предотвратена смърт, която е могло да бъде избегната. В страната ни 35,4% от смъртните случаи на по-млади от 75 години хора през 2016 година са били предотвратими. Това ни отрежда първо място в класацията. След нас е Кипър, с 39,2% и Малта, с 39,9%. Словения е най-зле – с 53,5%. Под предотвратима смърт се разбира смърт, чиито причини могат да бъдат избегнати чрез ефективно публично здравеопазване и превантивни действия - един вид доболнично лечение. А лечими болести са тези, които могат да бъдат излекувани в болница и чрез болнично лечение. Като предотвратима болест номер едно статистиката сочи инфарктите. През 2016 година 174 000 души в Евросъюза са починали от инфаркт, а това е могло да се избегне. Ракът на белите дробове и на ларинкса е втората такава болест – 168 000 починали, а инсултите са третата – 87 000 смъртни случаи.\r\n", "date": "2019.09.08", "title": "Ужас! Лидери сме в ЕС по по предотвратима смърт"}
{"url": "https://www.novinite.bg/articles/180086/Harvatiya-smenya-Balgariya-kato-lider-po-razshiryavaneto-na-ES-s-balkanski-strani", "text": "Разширяването на Европейския съюз се поема от Хърватия. Балканска страна ще продължи започнатото от България, която през последните 2 години положи много усилия за връщането на Балканите в дневния ред на Обединена Европа.Хърватският евродепутат Дубравка Шуица от ЕНП вероятно ще бъде номинирана за еврокомисар по разширяването в ръководената от Урсула фон дер Лейен ЕК, съобщиха македонски медии, позовавайки се на дипломатически източници от Брюксел.Дубравка Шуица беше предложена за един от 27 еврокомисари през август, а Фон дер Лайен се очаква да обяви имената на номинираните във вторник. Ако бъдат одобрени от Европейския парламент, новите комисари ще започнат мандата си на 1 ноември.Шуица е член на Хърватския демократичен съюз (ХДС) от 1990 г., а от 2001 до 2009 г. е кмет на Дубровник. Тя е член на Европейския парламент от 2013 г., а през 2019 г. е избрана за вицепрезидент на Европейската народна партия.Тя се обяви в подкрепа на членството в Западните Балкани в ЕС и в частност подкрепя Босна и Херцеговина. Все пак евродепутатът многократно е посочвала, че е нереалистично да очакваме Сърбия да стане член на ЕС до 2025 г.През лятото европейски медии съобщиха, че и Словения, и Унгария се интересуват от портфолиото на политиките за разширяване и съседство, което в момента е ресор на Йоханес Хан.Голяма роля за съживяването на процеса на разширяване на Европейския съюз по посока на Западните Балкани изигра България и нейното председателство в Съвета на ЕС през първата половина на 2018 г. Това се признава от всички отговорни европейски фактори, включително многократно се е заявявало от водещата страна Германия и нейния канцлер Ангела Меркел.", "date": "2019.09.08", "title": "Хърватия сменя България като лидер по разширяването на ЕС с балкански страни"}
{"url": "https://www.novinite.bg/articles/180077/Slavi-Trifonov-obyasni-s-primeri-zashto-Nyama-takava-darjava", "text": "Заявилият, че скоро ще създаде партия Слави Трифонов пусна интересен пост на стената си във Фейсбук. Шоуменът с политически амбиции написа следното:Случиха се три неща в държавата, които абсолютно затвърдиха вътрешното ми усещане за правилно взети от мен решения.Първо нещо.Бойко Борисов поиска от Eвропейската комисия Мария Габриел да отговаря за ресор \"Високи технологии и киберсигурност”. Значи така – хакнаха цялата държава и Бойко Борисов смята, че Мария Габриел може да отговаря за киберсигурността на цяла Европа. Добре, че европейците не са прости и вместо киберсигурност дадоха на Мария Габриел ресор \"Образование и култура”.Извод: Тя и от това нищо не разбира, но поне щетите могат да са по-малки.\r\nВторо нещо.Проправителственият сайт ПИК си позволи гнусотия, която отврати дори тези, които му плащат. Публикуваните снимки на приятелката на един от кандидат-кметовете на София (ако въобще е тя) отвратиха всички и като че ли най-после събудиха и медии и общество, и показаха реалното състояние на българската \"журналистика”.Извод: Дори и да си медиен слуга, все пак има граници, които не бива да преминаваш.\r\nТрето нещо.Стана ясно, че НАП само за една година са отписали 10 милиарда лева дългове. Че тогава за какво си плащаме данъците? За да може други хора да не си ги плащат. И не забравяйте - НАП беше хакната и изпусна нашите лични данни, за което я глобиха 5 милиона лева. 5 милиона, които всъщност трябва да платим ние. В случая жертвата, всички ние, понася наказанието на виновния. Аз за такъв абсурд не съм чувал.Извод: Тази агенция не работи в наша полза, а в наша вреда.\r\nФинален извод на изводите: Няма такава държава!\r\n", "date": "2019.09.08", "title": "Слави Трифонов обясни с примери защо \"Няма такава държава\""}
{"url": "https://www.novinite.bg/articles/180085/Maj-i-jena-s-beleznici-sled-jestoko-ubijstvo-v-Kyustendil", "text": "Двама души са задържани за жестокото убийство в Кюстендил. В ареста са 75-годишен мъж и 35-годишна жена, съобщиха от полицията. Сигналът за убийството е получен вчера следобяд, след скандал в дома на 75-годишния мъж в кюстендилския квартал \"Герена\".След задържането на собственика на апартамента, е открито тялото на жертвата, в храсти край жилищния блок. По-късно е задържана и жената. По данни на разследващите двамата сами съобщили на полицията къде се опитали да укрият тялото.75-годишният Семие заклал приятеля си Васил в апартамента си, след като се скарали, вероятно заради ревност към младата жена от страна на дядото. Възрастният мъж сложил тялото в чувал и го захвърлил в храстите около блока.Две жени станали свидетели на случилото се, но били заплашени от мъжа с нож да не казват на никой.Едва вчера сигнал до 112 подал друг съсед Стефан Аргиров.", "date": "2019.09.08", "title": "Мъж и жена с белезници след жестоко убийство в Кюстендил"}
{"url": "https://www.novinite.bg/articles/180075/Slanchevo-i-v-kraya-na-sedmicata", "text": "Атмосферното налягане днес ще бъде близо до средното за месеца и ще се задържи почти без промяна.Ще преобладава слънчево време. Преди обяд над Източна България ще има значителна ниска облачност, на места с мъгли и ръмежи. След обяд над планините ще се развива купеста облачност и на отделни места ще превали. Ще духа слаб до умерен вятър от източната четвърт. Максималните температури ще се между 27° и 32°.Над планините ще преобладава слънчево време, но ще се развива купеста облачност и на места, главно в следобедните часове, в масивите от Югозападна България ще превали и прегърми. Вятърът ще е предимно от север и североизток - слаб до умерен. Максимална температура на височина 1200 метра около 21°, на 2000 метра – около 14°.Над Черноморието преди обяд облачността ще е значителна - предимно ниска, като на места сутринта ще има и мъгли. Около пладне облачността ще се разкъса и намалее и до края на деня ще преобладава слънчево време. Ще духа до умерен изток-североизточен вятър. Максимални температури на въздуха между 24° и 26°, близки до температурата на морската вода. Вълнението на морето ще е 2-3 бала.На 08.09.2019 слънцето ще изгрее в 06:58 часа и ще залезе в 19:50 часа. Продължителност на деня 12:52 часа.На 08.09.2019 луната ще изгрее в 16:49 часа и ще залезе в 01:16 часа. Осветеност на диска в 0h UT 69 %. Фаза на луната: след първа четвърт преди пълнолуние.", "date": "2019.09.08", "title": "Слънчево и в края на седмицата"}
{"url": "https://www.novinite.bg/articles/180081/Folksvagen-prenebregva-Balgariya-zashtoto-Erdogan-reshil-prechka-s-danachnata-stavka", "text": "Турция е все по-уверена, че германският автомобилен производител \"Фолксваген” ще построи завода си в страната, след \"изключително позитивна\" среща между висш представител на компанията и турския президент Реджеп Ердоган, пише днес турският вестник \"Сабах”, като цитира три свои източника.Миналата седмица агенция Ройтерс съобщи, че двете страни водят преговори за данъчната ставка на автомобилите, за да приключат сделката за повече от 1 милиард евро.Автомобилният производител, който също обмисля като място за инвестицията си и България, не е обявил финалното си решение, но източници, близки до преговорите твърдят, че мнението във \"Фолксваген” е в полза на инвестиция в Турция и компанията е съвсем близо до тази стъпка, пише \"Сабах”.Ердоган и високопоставен представител на германската компания са преодолели повечето от проблемите по време на срещата си тази седмица, е казал турски източник, запознат с преговорите. Източник от Фолксваген е съобщил, че Ердоган е разговарял с главния изпълнителен директор на компанията Херберт Дийс.\"Имаше дребни проблеми, като данъчните ставки на колите, които ще се продават. По време на срещата е било постигнато почти цялостно споразумение\", е заявил турският източник. \"Ако не се появи проблем в последната минута, инвестицията ще бъде направена в Турция\".При покупката на автомобил в Турция се заплаща специална такса, която варира от 45% до 60% за двигатели с кубатура до 1.6 литра. Тази такса се увеличава до 100-110% за двигатели до 2 литра. Високите данъци върху по-големите автомобили ограничават и купувачи, и производители да се ориентират към по-малки мотори. Колите с двигатели под 1.6 литра съставляват 96% от пазара на нови автомобили в Турция през 2018 година. Източник заяви пред \"Сабах”, че Турция се опитва да намери нова формула, за да отговори на притесненията на Фолксваген, без да поставя в неравностойно положение останалите автомобилни производители.Големите производители като Фиат, Рено, Хюндай и Тойота са произвели повече от 1.3 милиона моторни превозни средства в Турция миналата година.По време на визитата си в Анкара в четвъртък, чешкият премиер Андрей Бабиш заяви, че \"Фолксваген” прави голяма инвестиция в Турция. \"Чухме, че Фолксваген прави голяма инвестиция в Турция\", бяха думите на Бабиш на пресконференция с президента Реджеп Ердоган.Втори източник от Фолксваген заяви, че остава да се изчистят само дребни въпроси, предимно върху данъчната ставка. Очаква се споразумение да бъде постигнато до няколко седмици, като заводът ще бъде построен в западната част на провинция Маниса, е казал същият източник.\"Няма повече проблеми около обмислянето дали инвестицията да бъде направена в Турция. Решението ще бъде обявено съвсем скоро, след като направим финалните договорки\", е заявил втори турски източник.През ноември 2018 година автомобилният производител обяви намеренията си да построи нов завод в Източна Европа, в който ще бъдат произвеждани и моделите Шкода Karoq и Сеат Ateca. От тогава предположенията къде ще се намира новият завод непрекъснато бяха първа новина в редица медии.Първоначалният списък на компанията за потенциален домакин включваше пет държави, но в последствие списъкът беше съкратен до Турция и България като най-вероятни локации. В много публикации се твърди, че Фолксваген планира да построи завод, в който ще се произвеждат няколко марки автомобили, в Турция. Германските медии дори написаха, че Катар, който притежава 17% дал в компанията, е поискал бордът на директорите да избере Турция. Германската провинция Долна Саксония, акционер във Фолксваген, също е подкрепила това искане, твърди още вестник \"Сабах”.Изданието пише, че Турция има по-голям шанс да бъде избрана заради редица фактори, които ръководят плановете за инвестиции в автомобилостроителната индустрия, като квалифициран персонал, капацитет на фирми-подизпълнители, логистични решения, цялостен размер на пазара и възможностите за износ към съседни държави.\"Сабах” съобщава, че се планира инвестицията да бъде в размер от 1.3 милиарда евро до 2 милиарда евро. Новият завод ще осигурява работа на 5000 души. Очаква се той да започне производство през 2022 година и да бъде едно от най-важните производствени съоръжения в региона. ", "date": "2019.09.08", "title": "Фолксваген пренебрегва България, защото Ердоган решил пречка с данъчната ставка"}
{"url": "https://www.novinite.bg/articles/180079/Dnes-rusnacite-izlizat-na-izbori-sled-lyatoto-izpastreno-s-protesti", "text": "Местни избори се провеждат днес в Русия след изпъстреното с протести лято. Те  избухнаха, след като властите не допуснаха до участие в изборите няколко видни опозиционни политици заради технически пропуски като например невалидни подписи.\"Избирателната комисия заяви, че от 6000 подписа, получени от мен, 2000 били невалидни, макар че това не беше вярно\", каза пред ДПА един от тези политици, Александър Соловьов от продемократичното движение \"Отворена Русия\", цитиран от \"24 часа\".По време на вълната от протести, която продължи повече от месец и половина, бяха задържани около 2000 души. Редица привърженици на опозицията обвиниха полицията, че е използвала прекомерна сила.В интернет циркулираха видеа, на които се вижда полицаи нееднократно да бият протестиращи при задържането им.Председателят на изборните власти Елла Памфилова заяви два дни преди изборите, че е била нападната посред нощ с електрошок от лице, влязло в дома й.Като ръководител на ЦИК на Русия Памфилова беше отговорна за недопускането на опозиционните кандидати до изборите за Общински съвет в Москва.Полицията в Московска област е задържала заподозрян за нападението срещу Памфилова, той е родом от републиките в Средна Азия и е роден през 1983 г., заяви говорителка на руското министерство на вътрешните работи, цитирана от ТАСС.", "date": "2019.09.08", "title": "Днес руснаците излизат на избори след лятото изпъстрено с протести"}
{"url": "https://www.novinite.bg/articles/180080/Mejdunarodniyat-den-na-gramotnostta-e-dnes-po-sveta-pochti-1-miliard-ne-chetat-i-pishat", "text": "Днес се отбелязва Международният ден на грамотността. Той е обявен от ООН на 17 октомври 1965 г. и е честван за първи път през 1966 г. Негова цел е популяризиране и засилване на действията на обществото за ограмотяване на нуждаещите се.\r\nВъпреки стабилното нарастване на нивото на грамотност през последните 50 години все още около 750 милиона възрастни по света не могат да четат и пишат. Повечето от тях са момичета и жени.\r\nВ България броят на децата в начална образователна възраст, които не ходят на училище е нараснал от над 5000 през 2012-а до почти 19 000 през 2016 г., сочат данни на ЮНЕСКО.\r\nНай-висок процент на неграмотни възрастни има в най-бедните страни в Африка. Ниската грамотност и проблемите в образованието нанасят икономически, социални и финансови щети върху обществото. Те водят до влошаване на качеството на работната сила, спадане на потреблението и плащането на данъци и понижаване на жизненото равнище.\r\n", "date": "2019.09.08", "title": "Международният ден на грамотността е днес, по света почти 1 милиард не четат и пишат"}
{"url": "https://www.novinite.bg/articles/180087/Promeni-za-balgarite-vav-Velikobritaniya-sled-Brexit-shte-ima-tryabva-da-se-gotvyat", "text": "Brexit ще има промени в миграционната политика на Великобритания. Около това мнение се обединиха Лъчезар Богданов - главен икономист в Института за пазарна икономика и журналистът Рой Хил пред Нова тв.\"Всичко, за което се говори, независимо дали има сделка или Великобритания и ЕС постигнат някакво спроразумение за правата на гражданите на ЕС – това ще е преходен период. Самата идея на Brexit  е Великобритания да поеме контрол върху миграционната си политика. В този смисъл 2-3-5 години запазване на статуквото може и да има, но след това със сигурност ще има промени, така че най-разумно е хората да си задават въпроси и да се опитва да разберат какви ще са те\", заяви Лъчезар Богданов.Работещите българи във Великобритания са между 70-80 хил. \"Това е третата най-голяма дестинация за българи след Германия и Испания. Очевидно е, че Германия е все още привлекателен център за българите. Българите напускат Испания и Италия. Единствената страна, която привлича много българи, остава Германия. Другият вариант е връщане в България, което е далечен вариант, но не е невъзможен. Това обаче изисква около 40% повишение на заплатите за хората, които извършват нискоквалифициран труд\", обясни Богданов.България може да се включи в привличането на чуждестранни компании у нас след Brexit, смята Богданов. \"Услугите и индустриите, които работят за европейския пазар, ще отидат някъде. Въпросът е кой ще успее да предложи най-добри условия и да се позиционира най-добре, така че  да вземе този бизнес. България може да се включи в тази надпревара, но въпросът е да има по-дългосрочно стратегическо решение как да се „продаде” страната като добро място за бизнес\", уточни той.Журналистът Рой Хил изрази мнение, че е безсмислено и е загуба на време да се отлага Brexit. \"Но, ако трябва да избирам между отлагане на Brexit и това той да е мъртъв в канавката – може би ще предпочета второто. Най-вероятно обаче ще се наложи той да поиска отлагане  на Brexit”, добави той в коментар на думите на Джонсън, който заяви \"По-скоро бих умрял в канавката. По-нататъшното отлагане е тотално, напълно безсмислено\".Хил също смята, че ще има промени в миграционната политика на Обединеното кралство, но все още не е ясно какви ще бъдат те.\"Има много хора, които бягат от Brexit, и ще останат едни незаети работни места, които Великобритания ще трябва да запълни, така че мисля, че за българите, които са готови да поемат риска там, ще има работни места\", обясни Рой Хил.", "date": "2019.09.08", "title": "Промени за българите във Великобритания след Brexit ще има, трябва да се готвят"}
{"url": "https://www.novinite.bg/articles/180083/Potresavashti-podrobnosti-izpluvaha-za-razchlenenite-trupove-ot-Negovan", "text": "Повече от час и половина време е било нужно на убийците Пламен Шляпашки и Георги Нанчев, за да разфасоват труповете на убитото възрастно семейство Йордан и Мариана Атанасови. Това става ясно от самопризнанията на извергите, пише в. \"Уикенд\". На 14 юли убийците пристигнали в апартамента около 10 часа сутринта, като преди това имали уговорка с треньора по борба Йордан Атанасов да ремонтират терасата му.Дни преди престъплението, Пламен преброил 1000 лв. за незаконен пистолет със заглушител. Когато влезли в апартамента на жертвите си, Шляпашки издебнал момент, в който Мариана Атанасова била в гръб и й пуснал куршум в тила.Треньорът по борба се хвърлил към него, но бил покосен от два куршума в гърдите. а след това бил довършен с изстрел в главата. След убийството двамата строители завлекли труповете на възрастната двойка в банята, като покрили помещението с найлони, за да не оставят следи. Рязали главите им и крайниците им с триони повече от час, тъй като труповете не могли да се поберат цели в бидоните.Накрая почистили старателно жилището с белина и други почистващи препарати, но въпреки това оставили следи. ", "date": "2019.09.08", "title": "Потресаващи подробности изплуваха за разчленените трупове от Негован"}
