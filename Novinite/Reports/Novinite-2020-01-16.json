{"url": "https://www.novinite.bg/articles/184677/24-zarazeni-s-hepatit-A-v-Bobov-dol", "text": "24 са случаите на заразени с хепатит А в Бобов дол, казаха пред колегите от БГНЕС от РЗИ-Кюстендил.\"Заболелите са както деца, така и възрастни, каза д-р Илияна Кръстева, директор на дирекция \"Надзор на заразните болести\" към Регионалната здравна инспекция-Кюстендил.Според нея увеличението на заболелите от Хепатит \"А\" е факт от месец октомври м.г., като за м. януари на т.г. данните все още не са обработени.\"Има увеличение на заболяванията, повечето са в епидемична връзка помежду си. В момента са регистрирани два \"взрива\" – единият е в училище \"Христо Ботев\", вторият е в домашно огнище\", уточни д-р Кръстева.Според нея един от \"взривовете\" от м.г. е отминал, и бе категорична, че заболяването не се дължи на замърсени водоизточници, нито на горенето на отпадъци, а на мръсните ръце.\"Болните се заразяват заради мръсни ръце, хепатитният вирус се отделя от болния чрез изпражненията, за това сме предписали противоепидемични мерки: миене на ръцете и дезинфекция на тоалетните и контактните повърхности като дръжки на врати и др.\", допълни д-р Кръстева.", "date": "2020.01.16", "title": "24 заразени с хепатит А в Бобов дол"}
{"url": "https://www.novinite.bg/articles/184682/Problem-za-Grisho-spi-s-rakavica", "text": "Григор Димитров завърши своята подготовка за Australian Open, като в последния си мач отстъпи пред Ник Кириос с 4-6, 2-6 на демонстративния турнир Kooyong Classic. След срещата българинът призна, че има здравословен проблем. Бившият №3 има мехури на дясната си ръка и използва специален метод, за да ги премахне.„През последните дни спя с ръкавица, която поддържа ръката ми влажна през цялото време. Така че мога да я накисна и после всяка сутрин да ги отлепям от ръката си малко. Така се случват нещата“, каза Григор пред foxsports.com.au.„Трябва да се погрижа за тези мехури, тъй като през последните два или три дни ръката ми е възпалена до известна степен. Между двата ми мача в Куйонг имах ден почивка, така че опитвам да разреша проблема. Ако оставим това настрана, съм готов“, каза Димитров.„Надявам се да се излекувам в следващите няколко дни. Грижа се добре за ръката си и се надявам да бъда на 100%“, сподели най-успешният български тенисист.", "date": "2020.01.16", "title": "Проблем за Гришо, спи с ръкавица"}
{"url": "https://www.novinite.bg/articles/184683/VIDEO-Tervel-Pulev-zamaza-seksskandala-s-interesno-semejno-izyavlenie", "text": "Тервел Пулев омаловажи гръмналия днес сексскандал с него чрез видео изявление на стената си във Фейсбук. Непобеденият на профи ринга наш боксьор опита да замаже лъсналите чатове, в които се обяснява в любов на красива пловдивчанка. В краткия клип, на който присъстват още жена му Диана и единият му син, Тево заклеймява пикантерията като \"скалъпена\". Волейболистката Диана Ненова пък дава да се разбере, че вярва на съпруга си и обявява, че всеки е свободен да си прави изводите. За отбелязване е, че на видеото Диана е видимо подпухнала, вероятно от дълъг плач днес, след като е прочела и видяла . Не и остава обаче друга опция, освен да подкрепи Тервел, макар и за пред медиите.", "date": "2020.01.16", "title": "(ВИДЕО) Тервел Пулев замаза сексскандала с интересно семейно изявление"}
{"url": "https://www.novinite.bg/articles/184678/Viktor-Kalev-se-varna-pri-Slavi-zabravi-za-obidite-sreshtu-5-bona", "text": "Виктор Калев пак е част от екипа на Слави Трифонов. След като двамата се разделиха със серия от скандали преди 4 години, комикът отново се продаде за пари на бившия си шеф. Финансови затруднения и липса на ангажименти принудили актьора от Златоград да започне да се изявява по кабеларката на Дългия. Макар в периода, в който беше артист на свободна практика, Трифонов да го унижаваше с майтапи и неколегиално отношение, Виктор е преглътнал горчилката.Срещу примамлива заплата бил готов отново да понася стоически ругатните на началника си, само и само да има работа на договор. В годините, в които изкара на свободна практика, Калев създаде спектакъл за живота си, към който първоначално имаше интерес, но с времето представленията спряха да бъдат посещавани. Той не получи нито една покана от големите ни театрални режисьори за роля в театъра, каквато всъщност беше мечтата му. Сега Калев е извадил от нафталина до болка познатите образи на Ранърса, Деса Поетеса и Гугутка Заспалова и пак се прави на клоун във вечерите на актьорите по телевизията на Слави. Според запознати Калев прибира заплата от 5 бона като повече от него прибира само Краси Радков. Тъй като рекламодателите обаче нямат никакъв интерес към телевизията на Слави, той се е принудил да проси спонсорство във Фейсбук. Така че не се знае дали още дълго ще успее да плаща надниците на екипа си, пише \"Ретро\".", "date": "2020.01.16", "title": "Виктор Калев се върна при Слави, забрави за обидите срещу 5 бона"}
{"url": "https://www.novinite.bg/articles/184671/Korav-arjentinec-na-patya-na-nash-Grisho-v-parviya-krag-na-Australian-Open", "text": "Световният №51 Хуан Игнасио Лондеро ще бъде съперник на Григор Димитров в първия кръг на Australian Open. Аржентинецът е на 26 години, а рекордът му в ранглистата е номер 50.Двамата не са се срещали нито веднъж досега в официален мач. Миналата година беше най-добрата досега в кариерата на Лондеро - той игра финал на клей Бостад и спечели титлата в Кордоба, отново на червена настилка.За Лондеро това ще бъде първо участие в основната схема на Australian Open. Рекордът му изобщо в Големия шлем е достигането до четвърти кръг през миналата година на \"Ролан Гарос\", когато победи играчи като Николос Басилашвили, Ришар Гаске и Корентин Муте, преди да отстъпи на Рафаел Надал. При евентуална победа, във втория кръг Димитров може да се изправи срещу друг представител на Аржентина - Леонардо Майер или младият американец Томи Пол.Първият поставен съперник, който първата ракета на България може да срещне, е в трети кръг в лицето на 13-тия в схемата Денис Шаповалов.Победителят от този мач (ако и двамата стигнат до него) пък най-вероятно ще играе на осминафинал с Роджър Федерер. През миналата година Григор записа три победи в Мелбърн - над Типсаревич, Куевас и Фабиано, преди да бъде победен от Франсис Тиафо в четвърти кръг. Това означава, че за да защити всичките си 180 точки, първата ни ракета ще трябва да достигне до мач с Федерер. ", "date": "2020.01.16", "title": "Корав аржентинец на пътя на наш Гришо в първия кръг на Australian Open"}
{"url": "https://www.novinite.bg/articles/184665/Poslednata-dekada-e-naj-goreshta-otkakto-na-planetata-se-izmerva-temperaturata", "text": "Изминалото 10 години са най-горещите в историята на Земята, 2019  е била  втората най-жарка година в историята на измерванията, съобщават световните информационни агенции.Данните бяха обявени от Световната метеорологична организация и две водещи агенции в САЩ - НАСА и Националното управление по изследване на океаните и атмосферата.Средната температура в света през второто десетилетие на 21-и век е била 14,7 градуса по Целзий. Това е с 0,8 градуса по Целзий повече от средната температура за 20-и век и с 0,2 градуса над средната температура от предходното десетилетие, което е най-горещото досега. Това обяви Националното управление по изследване на океаните и атмосферата.В изминалото десетилетие са 8 от 10-те най-горещи години в историята, другите две са 2005 г. и 1998 г. Измерванията на температурите се правят от 140 години.Пет други глобални екипа изследователи, които наблюдават температурата на повърхността на Земята, се съгласяват с оценката на НАСА и Националното управление по изследване на океаните и атмосферата, че 2019 г. е втората най-гореща година, откакто се води статистика. Измерванията въз основа на спътникови данни се колебаят в оценката за 2019 г. между най-горещата и третата най-гореща година.Няколко учени предупредиха, че следващите години могат да бъдат дори по-горещи.\"Ако си мислите, че това сте го чували и преди, бъдете сигурни, че още нищо не сме видели. Така ще е отчасти всяка следваща година, докато стабилизираме парниковите газове от изгарянето на въглища, нефт и газ\", каза Гавин Шмид, директор на института \"Годар\" за космически изследвания в НАСА.Той добави, че Земята сега е с около 1,2 градуса по Целзий по-топла в сравнение с началото на индустриалната епоха. През 2015 г. световните лидери определиха цел да не се допусне затопляне с над 1,5 градуса от нивата на възхода на промишленото производство. Според Шмид тази цел няма как да бъде постигната, имайки предвид последните данни.\"2020 г. има ужасяващо климатично начало и се страхувам какво ни очаква до края на годината\", каза климатологът от Технологичния институт на Джорджия Ким Коб.Учените смятат, че данните за десетилетието са по-показателни, отколкото измерванията година за година, където влияят естествени вариации като Ел Ниньо и периодичното затопляне на Тихия океан например.", "date": "2020.01.16", "title": "Последната декада е най-гореща, откакто на планетата се измерва температурата"}
{"url": "https://www.novinite.bg/articles/184672/Novo-20-Niskomaslenoto-mlyako-zabavyalo-stareeneto", "text": "Биологичното стареене на организма е по-бавно при хора, които предпочитат нискомаслено краве мляко, откриха изследователи от университета Бригъм Йънг в САЩ. Това се съобщава на уебсайта на университета.Научното изследване, посетено на тази тема, е публикувано в списание „Oxidative Medicine and Cellular Longevity“.Изследването, ръководено от професор Лари Тъкър, използва информация за 5 834 възрастни американски граждани, които консумират или мляко с ниско съдържание на мазнини (1% мазнини или обезмаслено), или високомаслено мляко (2% или 3,25% мазнини). Освен това приблизително 13% от изследваните изобщо не пият краве мляко.Авторите на научната работа проучиха връзката между дължината на теломерите (крайните участъци на хромозомите, един от основните показатели за възрастта на човек) и съдържанието на мазнини в млякото, използвано в храната, както и честотата на употребата му.Разликата в изследването според Тъкър е била поразителна. За всеки допълнителен процент съдържание на мазнини, теломерите са съкратени с 69 основни нуклеотидни двойки, което съответства на повече от 4 биологични години. По-специално при хора, които пият мляко със съдържание на мазнини 3,25%, теломерите са със 145 основни двойки по-къси от тези, които предпочитат обезмаслено мляко.Освен това теломерите при хора, които изобщо не пият мляко, също са по-къси от тези, които са яли обезмаслено мляко.Според Тъкър, проучването потвърждава разпоредбите, посочени в Диетичните препоръки за американците, издадени от Министерството на земеделието на САЩ за 2015-2020 г., в които млякото с ниско съдържание на мазнини е включено в здравословните диети.", "date": "2020.01.16", "title": "Ново 20: Нискомасленото мляко забавяло стареенето"}
{"url": "https://www.novinite.bg/articles/184684/Okonchatelno-Neno-Dimov-ostava-v-aresta", "text": "Бившият екоминистър Нено Димов, обвинен в умишлена безстопанственост заради водната криза в Перник, остава за постоянно в ареста. Това реши, след повече от 4 часа заседание, Апелативният специализиран наказателен съд, предаде БГНЕС. Решението е окончателно.Апелативните магистрати потвърдиха определението на спецсъда с мотива, че има опасност Димов да извърши нови престъпления, както и да повлияе на свидетели.Апелативните магистрати потвърдиха определението на спецсъда с мотива, че има опасност Димов да извърши нови престъпления, както и да повлияе на свидетели.Съдиите взеха под внимание свидетелски показания, в които се твърди, че министърът координира правомощията на другите служители, осигурява информация и ръководи министерството и не може да се оправдава с това, че се е доверявал на експертите си, без да проверява. Една от свидетелките, Мая Дряновска, която е експерт в екоминистерството, е казала, че в началото на 2019, при изготвянето на годишния график, е имало три варианта като при много суха година прогнозният график е бил в язовира да има малко на 3 млн. куб. метра вода. Максималният обем в язовира е 25 млн. куб. метра вода. Пак тя разказала пред разследващите, че в началото на 2020 г. й се е обадил мъж, който се е представил като изпълнителен директор на “Стомана Индъстри”. Той й казал, че Нено Димов го е насочил да се свърже с нея, за да се отпусне за промишлени нужди вода от язовира, тъй като се очаквало през зимните месеци януари и февруари алтернативният източник, който ползва дружеството да замръзне.Подаването на вода от Студена към Топлофикация- Перник и Стомана индъстрийз са спрени от ноември м.г.От изнесената информация става ясно още, че Димов е знаел, че от пролетта на м.г. водата в яз. „Студена“ намалява, но въпреки тези данни МОСВ е разрешавало ползването на вода от ТЕЦ – Перник и „Стомана индъстри“. Магистратите бяха категорични, че бившият екоминистър е съзнавал какво прави.Съдиите са категорични, че бившият министър е бил уведомяван редовно за намаляването на водата и въпреки това, той не е предприел никакви действия, в следствие, на което е настъпила щета,която обаче е още рано да се каже каква точно е. Въпреки това над 97 000 перничани търпят криза, която не се знае докога ще продължи.Според адвоката на Димов Ина Лулчева, цялото обвинение срещу бившия екоминистър се базира на предположения.Нено Димов от своя страна посочи пред съда, че се е доверявал на експерти.Прокурорът Росица Славова разкри какво съдържат новите два тома по делото и че щетата за държавата е в резултат на огромната разлика в цената на водата, заплащана от индустрията и перничани.“Събраните нови доказателства съдържат разпити на свидетели основно от дирекция “Управление на водите” в МОСВ. Експертите са обяснили механизма, по който се изготвят проектомесечните графици по отношение на водоподаването на водния ресурс от яз.” Студена”. Крайното решение се взимало от Нено Димов, бивш министър на околната среда и водите”, заяви тя и добави: „По отношение на щетата трябва да се има предвид, че водата за промишлени нужди е платена на цена от 13 стотинки”, уточни Славова.Тя е убедена, че ако не е била подавана вода към “Стомана” и ТЕЦ Перник, сега перничани е нямало да бъдат на режим.По думите ѝ предстои да бъдат назначени експертизи, които да докажат на каква цена е закупуването водата от индустрията и гражданите, защото разликата е огромна, поясни прокурорът.В зала прокурорите Росица Славова и Николай Христов пледираха да бъде потвърдено задържането под стража на Димов, защото деянието му е засегнало голям брой хора и разкри какво е съдържанието на новите два тома по делото.“Събраните нови доказателства съдържат разпити на свидетели основно от дирекция “Управление на водите” в МОСВ. Експертите са обяснили механизма, по който се изготвят проектомесечните графици по отношение на водоподаването на водния ресурс от яз.” Студена”. Крайното решение се е взимало от Нено Димов, бивш министър на околната среда и водите”, заяви тя и добави: „По отношение на причинената щета трябва да се има предвид, че водата за промишлени нужди е платена на цена от 13 стотинки, а за същата тази вода гражданите плащат по 2 лв.”, уточни Славова.Тя е убедена, че ако не е била подавана вода към “Стомана” и ТЕЦ Перник, сега перничани е нямало да бъдат на режим.По думите ѝ предстои да бъдат назначени серия от експертизи, като една от тях ще трябва да покаже на каква цена е закупувана водата от индустрията и гражданите.Според адвоката на Нено Димов Ина Лулчева, която не присъства на четенето на определението на апелативните съдии, заиграването с цената на водата е некоректно, защото тя не се определя от екоминистъра.“Нито една заявка за вода не е ограничена заради промишлената. Министърът управлява водите, не цените. От това щета няма, защото предприятието има право да получи вода при положение, че има капацитет и да плати цената, на която се отпуска”, каза Лулчева.Тя посочи още, че прокуратурата днес е признала, че всички изнесени данни от нея са предположения, които тепърва ще доказва с назначаването на експертизи.“Това означава, че не може да има обосновано предположение за извършено престъпление, защото няма факти по делото, които го установяват”, заяви тя и добави, че обвинение не може да се повдигат само на базата на свидетелски показания.В събота Специализираната прокуратура внесе в Специализирания наказателен съд искане за налагане на мярка за неотклонение „Задържане под стража“ на Нено Димов. Спецсъдът го остави под стража.Той е обвинен в качеството си на министър на околната среда и водите за умишлена безстопанственост, довела до водната криза в Перник. Според прокуратурата Нено Димов не е изпълнил задълженията си да прекрати подаването на вода за промишлени нужди, въпреки че е бил информиран, че притокът в язовир “Студена” е значително по-малък от разхода на вода.Димов е поредният министър, който изпада от кабинета “Борисов 3”. Той беше в управлението от квотата на Обединени патриоти, предложен от ВМРО на вицепремиера Красимир Каракачанов. Новият министър е Емил Димитров.", "date": "2020.01.16", "title": "Окончателно: Нено Димов остава в ареста"}
{"url": "https://www.novinite.bg/articles/184662/Mast-sled-ubijstvoto-na-Solejmani-Parvi-raketen-obstrel-i-po-Izrael", "text": "Четири ракети бяха изстреляни към Израел от ивицата Газа късно снощи, предават световните агенции. Това е първият ракетен обстрел по Израел след американския въздушен удар на 3 януари в Ирак, при който беше убит иранският генерал Касем Солеймани. Израелската армия съобщи, че две от четирите ракети са били прихванати от системата за противоракетна отбрана \"Железен купол\". Тя обаче не уточни дали другите две са ударили Израел.След този обстрел отекнаха алармени сирени в израелски села в близост до ивицата Газа. Говорител на израелската армия потвърди, че това е първият ракетен обстрел по страната от началото на годината. Това означава, че това е и първият ракетен обстрел след убийството при американски въздушен удар в Багдад на иранския генерал Касем Солеймани, смятан за един от главните врагове на Израел заради организираните от него от Ливан и Сирия антиизраелски операции.Ивицата Газа се управлява от палестинското ислямистко движение Хамас, което осъди убийството на Солеймани, без обаче да призове за отмъщение, отбелязват световните медии. Предполага се, че сегашната атака е в резултат на ракетен удар, който бе нанесен в сирийската въздушна база Т-4 (Тияс/Тифор) в провинция Хомс.Според информационна агенция SANA \"нападението е било извършено с помощта на дронове и крилати ракети, значителна част от които били свалени\". Агенция SANA цитира военен източник, според който във вторник, около 14. 10 часа израелските военновъздушни сили са започнали нова въздушна атака срещу военновъздушна база Т-4 от района Ат Танф. Целевата зона е била ударена от четири ракети, има ограничени материални щети.", "date": "2020.01.16", "title": "Мъст след убийството на Солеймани! Първи ракетен обстрел и по Израел"}
{"url": "https://www.novinite.bg/articles/184663/Semejni-svadi-Bivshata-snaha-na-legendarnata-Vanya-Kostova-ya-nareche-veshtica", "text": "Синът на естрадната легенда Ваня Костова Боян и снаха й Стефания, които се разделиха през лятото на миналата година, не само не запазиха добри отношения, заради дъщеря си Ванеса, но поведоха тежки битки за детето.Снахата дори си позволи да нарече свекърва си \"вещица\" и я обвини, че е провалила връзката й с Боян. Потърсена за коментар от в. \"Галерия\" Ваня Костова казва:\"Нямам никакво намерение да се оправдавам и защитавам, но ще кажа, че аз не съм виновна за края на връзката на сина ми и псевдо снахата. Християнка съм и не бих попречила на любовта между двама души. Явно те самите имат проблеми в отношенията си и затова са се разделили. Да е жива и здрава, да си говори каквото иска. Нека тежи на съвестта й. Който изрича лъжи и клевети не стига далеч! Тя от мене видяла само добро. Изгледах внучката от бебе. Не че ми е тежало, защото обожавам Ванеса. И сега е до мен! Всеки може да пита внучката каква баба съм. От лятото тя една седмица е при майка си и една при нас с Боян. Нищо не и липсва,  вече е ученичка в първи клас в музикалното училище и се дават пари за уроци. Стефания иска да отнеме родителските права от сина ми, а това не е редно, защото едно дете има нужда от двамата си родители, както и от майка - независимо каква е тя\".  Ваня Костова не скри, че може да наговори много неща, но предпочита да замълчи. За нея атеист, каквато била снаха й можела всичко да изрече.\"Ще запазя публикациите с клеветите на майка й и ще ги прибера в папка. Нека някога Ванеса види какво е било отношението на Стефания към роднините й\", изригна Ваня Костова.Разривът във връзката на сина й Боян, който завърши медицина, но пее като майка си, и Стефания е от лятото. Двамата бяха двойка в продължение на осем години. Запознават се случайно, но любовта им пламва и скоро научават, че ще стават родители. Така и не се женят. Стефания е завършила музикалното училище, а  след това НАТФИЗ. Работила е като водеща в телевизия СКАТ. В  момента е в кастинг агенция, която се занимава с реклами и късометражни филми. През годините певицата винаги е твърдяла, че  се разбира прекрасно със снаха си. Ако е била властна свекърва и майка, едва ли Стефания щеше да кръсти внучката на нея. Взаимното уважение в семейство вече е в миналото. В момента тече война за родителски права на внучката на Ваня Костова.", "date": "2020.01.16", "title": "Семейни свади! Бившата снаха на легендарната Ваня Костова я нарече \"вещица\""}
{"url": "https://www.novinite.bg/articles/184676/SNIMKI-Spipaha-Tervel-Pulev-v-iznevyara-Rogonosecat-Bono-izvadi-goreshti-chatove-na-jena-si-s-boksora", "text": "Тервел Пулев се оказа в епицентъра на мощен сексскандал, а доказателствата, че топ боксьорът изневерява на жена си - волейболистката Диана Ненова, са неопровержими. Рогоносецът - пловдивчанинът Боньо Робовски, осветли скандални чатове между Тервел и жена си, която е на 37 години. Малката кобра и шавливата съпруга на Боньо се запознали по време на боксовата главечер миналия месец в Пловдив.Искарата между двамата пламнала след селфи, а оттогава събитията се развили мълниеносно. Палавата красавица хич не се притеснява, че слага рога на Робовски, който също е бивш боксьор, а пък Тервел се обяснява в любов на новата си тръпка като ученичка, повтаряйки постоянно, че я обича и засипвайки я с мили емотикони.Гневният Боньо Робовски не остава длъжен и разкрива не само пикантните чатове между прелюбодейците. Той вади на светло и това, че жена му е подала жалба срещу него за домашно насилие, а часове по-късно се хвърлила в кревата му и дори забременяла, което наложило аборт.\"Подарявам ти я, да сте живи и здрави!!!Аз продължавам напред!!!! Колега си ми и искам да знаеш - коя жена пуска жалба да те затворят 24ч за домашно насилие и на следващият ден си идва вкъщи и прави секс, след което и аборт. Да си имаш едно наум\", пише рогоносецът.", "date": "2020.01.16", "title": "(СНИМКИ) Спипаха Тервел Пулев в изневяра! Рогоносецът Боньо извади горещи чатове на жена си с боксьора"}
{"url": "https://www.novinite.bg/articles/184669/SASht-i-Kitaj-s-vajna-krachka-za-priklyuchvane-na-targovskata-vojna", "text": "САЩ и Китай подписаха първата част от търговското споразумение между двете страни, предаде БНТ. Очаква се то да облекчи частично напрегнатите търговски отношения между Вашингтон и Пекин и да успокои световните пазари.Документът беше подписан от президента Доналд Тръмп и вицепремиера на Китай - Лю Хъ. Според заложеното в пакта, в следващите 2 години Китай се ангажира да увеличи вноса на американски стоки с 200 милиарда, в сравнение с нивата от 2017 година. В замяна на това САЩ са се съгласили да намалят митата на определени китайски стоки.", "date": "2020.01.16", "title": "САЩ и Китай с важна крачка за приключване на търговската война"}
{"url": "https://www.novinite.bg/articles/184674/Merkel-prozrya-Evropa-ima-interes-da-e-v-dobri-otnosheniya-sas-SASht", "text": "Германският федерален канцлер Ангела Меркел подчерта интереса на Германия и Европа от добрите отношения със САЩ. Осъзнаването на този интерес нараства, заяви Меркел в интервю за „Файненшъл таймс“.“Напротив, необходимостта за самите САЩ да застанат на страната на Европа по-скоро намаля. Следователно отношенията са в наш интерес. И ако това е в нашите интереси, тогава ние, разбира се, трябва да дадем своя принос”, подчерта канцлерът.На въпроса дали напрежението в отношенията със Съединените щати зависи от настоящите политици, Меркел отговори, че това е структурен проблем, въпреки че политиката също зависи от тези, които я провеждат. За президента Тръмп, отбеляза Меркел, признаването на многостранността на съвременния свят не е нещо, което се подразбира. Но отдавна се забелязва, че предишната роля на САЩ като суперсила може вече да не съответства на техния имидж.Европа, от своя страна, посочи канцлерът, също вече не е център на световните събития. Бившата Европа като линия на конфронтация не съществува от момента на края на Студената война, подчерта Меркел. Следователно Европа трябва да проумее своята собствена геополитическа роля, а ориентацията на САЩ към Стария свят ще намалява. Това ще се случи при всеки президент на САЩ, отбеляза ръководителят на германското правителство.", "date": "2020.01.16", "title": "Меркел прозря: Европа има интерес да е в добри отношения със САЩ"}
{"url": "https://www.novinite.bg/articles/184680/Mishustin-be-odobren-ot-Dumata-za-premier-na-Rusiya", "text": "В Русия Държавната дума одобри кандидатурата на Михаил Мишустин за премиер. Той получи подкрепата на 383 депутати, 41 се въздържаха. Никой не е гласувал против. По-късно се очаква Мишустин да предложи промените в състава на кабинета.В изказвания пред различните политически партии Мишустин, който е роден на 3 интересната дата 3 март, заяви, че дигиталната икономика и националните проекти ще бъдат приоритети в бъдещата работа на новото правителство.", "date": "2020.01.16", "title": "Мишустин бе одобрен от Думата за премиер на Русия"}
{"url": "https://www.novinite.bg/articles/184664/Na-mnogo-mesta-v-stranata-dnes-shte-vlastva-maglata", "text": "Днес в равнините, котловините и около водните басейни ще има мъгла или ниска облачност, които в повечето места ще се задържат през целия ден. След обяд в източните райони ще духа слаб до умерен изток-североизточен вятър. Максималните температури ще бъдат предимно между 1 и 6 градуса, в планинските райони, където ще бъде слънчево - до 12-13, в София около 2, сочи прогнозата на НИМХ.Атмосферното налягане е значително по-високо от средното за месеца. През деня ще се задържи почти без промяна.В планините ще бъде слънчево. Ще духа слаб до умерен североизточен вятър. Максималната температура на височина 1200 метра ще бъде около 9 градуса, на 2000 метра - около 3.По Черноморието ще е предимно облачно, преди обяд на места и с мъгла. Ще духа слаб до умерен североизточен вятър. Максималните температури ще са между 7 и 9 градуса, колкото е и температурата на морската вода. Вълнението на морето ще бъде 2-3 бала.", "date": "2020.01.16", "title": "На много места в страната днес ще властва мъглата"}
{"url": "https://www.novinite.bg/articles/184675/Geshev-naredi-DANS-i-policiyata-na-proverka-iz-yazovirite-v-cyalata-strana", "text": "Главният прокурор Иван Гешев възложи проверка за актуалното състояние на комплексните и значими язовири в цялата страна.Проверката ще бъде извършена от Държавна агенция „Национална сигурност“ и Главна дирекция „Национална полиция“ съвместно. Тя следва да изясни какво е актуалното състояние на водния обем в язовирите и налице ли са язовири, чиито воден обем е под съответния оптимален размер, който да гарантира осигуряване на питейно – битовото водоснабдяване на гражданите.Указано е след извършване на проверката да бъде предоставена обобщена справка за всеки един от проверяваните язовири, съобщиха от прокуратурата.В случай че в хода на проверката се съберат данни за извършено престъпление от общ характер, материалите от проверката ще бъдат изпратени на съответните компетентни прокуратури за вземане на отношение.От ПРБ добавят още, че в отдел „Надзор за законност“ при Върховна административна прокуратура се извършва проверка по спазване разпоредбите на Закона за водите, относно състоянието на язовир „Бели Искър“. ", "date": "2020.01.16", "title": "Гешев нареди: ДАНС и полицията на проверка из язовирите в цялата страна"}
{"url": "https://www.novinite.bg/articles/184679/Plovdiv-praznuva-142-godini-svoboda", "text": "Пловдив отпразнува 142 години от Освобождението си пред паметника на Капитан Бураго в Дондуковата градина на Пловдив.  Съдбата отрежда мисията на освободител на Пловдив на капитан Александър Бураго, който с 63-ма драгуни навлиза в града от запад, използва изненадата и заема централната част. Заедно с въоръжените отряди от българи кап. Бураго превзема железопътната станция и започва прочистването на кварталите от черкезите. В ранните часове на 16 януари 1878 г. ген. Гурко получава донесение, че Пловдив е освободен, и по обяд е посрещнат от българското население на ул. „Съборна” под тържествения звън на камбаните по Трихълмието. На 16 януари 1878 започва свободният летопис на Пловдив.Слово по повод годишнината и събитията от 1878 година произнесе доц. д-р Петър Ненков, военен историк, преподавател във Висшето училище по сигурност и икономика, водещ беше актьорът от Драматичен театър Пловдив - Петър Тосков.В официалната церемония, включваща полагане на венци и цветя на паметника на легендарния капитан Александър Петрович Бураго участваха почетна рота, венценосци, военен духов оркестър и представители на комитет „Родолюбие“.Строят бе приет полковник Иван Райков – заместник-командир на „Съвместното командване на специалните операции“.На церемонията присъстваха кметът на Пловдив Здравко Димитров, областният управител Дани Каназирева, председателят на Общинския съвет, заместник- и районни кметове,  директори на общински предприятия, представители на общинската администрация, политически партии и обществени организации, Съюза на офицерите и сержантите от запаса, медии и граждани.", "date": "2020.01.16", "title": "Пловдив празнува 142 години свобода"}
{"url": "https://www.novinite.bg/articles/184673/Kalina-Paskaleva-skochi-na-Nona-Jotova-chrez-SNIMKI-no-Bogomil-Bonev-ya-zasipa-s-grozni-epiteti", "text": "Грозен скандал между светски личности тресе социалните мрежи. Цунамито от обиди се отключи, след като младата писателка и журналистка Калина Паскалева документира депутатката от БСП Нона Йотова в нарушение на закона.Последва пост на тунингованата красавица във Фейсбук, а реакцията дойде от мъжа на народната представителка,  певица и актриса - Богомил Бонев. Устатият бивш вътрешен министър защити Нона гневно - пак чрез публикация във Фейса, в която използва по адрес на Калина доста силни изразни средства.В крайна сметка явно страните ще стигнат до съд, защото Паскалева се чувства обидена от определения като проститутка и к*рва.", "date": "2020.01.16", "title": "Калина Паскалева скочи на Нона Йотова чрез СНИМКИ, но Богомил Бонев я засипа с грозни епитети"}
{"url": "https://www.novinite.bg/articles/184661/Balkanite-pak-se-tresat-48-po-Rihter-udari-Kosovo", "text": "Сериозно земетресение с магнитуд 4,8 по Рихтер беше регистрирано вчера в 18.30 часа българско време в Косово. Епицентърът му е бил в района на езерото Газиводе в северно Косово.Последвали са два по-слаби труса, първият от които с магнитуд 4 в района на Косовска Митровица, съобщи Сеизмологическият институт на Сърбия.Епицентърът на третия трус с магнитуд 2,6 бил в Балевац на Ибър. Земетресенията са усетени от местното население, което е притеснено и днес.Само преди месец Балканите, по точно Албания, бяха разтресени от силни земетресения, които взеха жертви в Албания. Малко преди Нова година трус имаше и под връх Мусала в България.", "date": "2020.01.16", "title": "Балканите пак се тресат, 4,8 по Рихтер удари Косово"}
{"url": "https://www.novinite.bg/articles/184670/Jena-moje-da-stane-prezident-na-Garciya-za-prav-pat-v-istoriyata", "text": "Гръцкият премиер обяви номинацията си за президент на страната - един от топ съдиите Катерина Сакеларопулу, предаде Анадолската агенция.В телевизионно обръщение по държавния канал ERT Кириакос Мицотакис заяви, че следващият президент трябва да се бори за единството на нацията, както и да има чувство за дълг, знания, престиж и международен опит.Въпреки факта, че президентът на Гърция има до голяма степен церемониални функции, изборът трябва да отразява обновяването на Гърция и да бъде прозорец, отворен към бъдещето, каза Мицотакис.Той подчерта, че депутатите на управляващата партия напълно одобряват кандидатурата на Сакеларопулу, която е първата жена, която изпълнява функциите на ръководител на Държавния съвет.Ако кандидатурата бъде одобрена от гръцкия парламент, тя ще замени действащия президент Прокопис Павлопулос, чийто мандат изтича през март. Тя ще бъде и първата жена президент в историята на Гърция.За да бъде одобрена, тя се нуждае от най-малко 180 гласа от 300-местния парламент. Управляващата партия Нова демокрация има 158 депутати и за да избере президент, тя се нуждае от подкрепата на други партии.Изборът за най-високата длъжност в страната е уважение както правосъдието, така и съвременната гръцка жена, заяви Сакеларопулу, като благодари на Мицотакис за избора.\"Приемам предложението и ако бъде избрана, ще посветя всичките си усилия да изпълнявам това високо задължение, както е определено в конституцията\", каза тя.Сакеларопулу е родена в Солун и е била председател на Асоциацията на държавните съдии през 1993-1995 г. и през 2000-2001 г., генерален секретар през 1985-1986 г. и вицепрезидент през 2006-2008 година.Тя също така е била член на Централната комисия за изготвяне на законопроектни законопроекти през 1993-1995 година. Сакеларопулу е била председател на Дисциплинарната комисия на Министерството на външните работи през 2013-2015 година.", "date": "2020.01.16", "title": "Жена може да стане президент на Гърция за пръв път в историята"}
{"url": "https://www.novinite.bg/articles/184668/Sazdava-se-balgarski-ViK-holding-EAD-Sofiya-s-kapital-1-miliard-leva", "text": "Правителството създава ВиК Холдинг- София с капитал от 1 млрд.лева, съобщи по време на редовното правителствено заседание регионалният министър Петя Аврамова, предаде БГНЕС.Средствата ще бъдат на МРРБ на централния бюджет за 2020 година. Под шапката на новия холдинг ще бъдат всички ВиК дружества в страната с държавно участие. Структурата ще има надзорен и управителен съвет.Икономическият министър Емил Караниколов съобщи, че се готвят допълнителни мерки за справяне с водната криза. Той изрази подкрепа и смята, че създаването на новия холдинг е крачка в решаването на водната криза.Премиерът Бойко Борисов отбеляза, че в Перник много отдавна е трябвало да се завърши водният цикъл. В допълнение на казаното новият екоминистър Емил Димитров заяви, че много отдавна е имало заделени европейски средства по проекта, но не са усвоени. Предвидените пари са над 104 млн. лева.„Ако тези средства бяха усвоени своевременно в момента нямаше да се налага да заделяме допълнителни средства. Подобни случаи има в цялата страна“,отбеляза Димитров.До следващата седмица трябва да бъде изготвен график за работата на всички ВЕЦ-ове, както и за боклука, който се транспортира от чужбина за горене у нас, нареди още премиерът Бойко Борисов„На първо място ни е питейната вода, на второ производството на ток. Да, много е важно за енергетиката, защото водната енергия е най-изгодна, но не може за сметка на питейната вода“,  категоричен е Борисов като се обърна към енергийния министър Теменужка Петкова.", "date": "2020.01.16", "title": "Създава се български ВиК холдинг ЕАД-София с капитал 1 милиард лева"}
{"url": "https://www.novinite.bg/articles/184666/BSP-izmisli-kak-da-butne-kabineta-na-Bojko-Borisov", "text": "Парламентарната група на „БСП за България“ започва консултации с ДПС, Воля и независимите народни представители по повод предстоящия вот на недоверие, предаде БГНЕС.От левицата са категорични, че нито арестът, нито оставката на ресорния екоминистър изчерпват въпроса за политическата отговорност на правителството за кризите с водата и вноса и горенето на отпадъци.В партията са убедени, че българите дишат мръсен въздух, в Перник няма яснота докога ще продължи режимът и дали няма да се утежни. От локална кризата с водата става национална. Въпросите около горенето на отпадъците остават отворени. Това е в резултат на сгрешена политика , безхаберие,некомпетентност, съмнения за корупция и неизпълнени обещания.Ако всички поканени подкрепят вота на недоверие, общият брой на народни представители ще бъде 124, коментират от БСП.", "date": "2020.01.16", "title": "БСП измисли как да бутне кабинета на Бойко Борисов"}
{"url": "https://www.novinite.bg/articles/184667/Resheno-Boyat-Djoshua-Pulev-na-stadiona-na-Beshiktash-v-Istanbul-prez-mesec-maj", "text": "Нашият Кубрат Пулев ще се бие като претендент за Световната титла по бокс за професионалисти в тежката категория срещу Антъни Джошуа на стадиона на Бешикташ Водафон Арен в Истанбул. Новината идва от импресариото на Кобрата Ивайло Гоцев, който е в мегаполиса край Босфора за  уточняване на последните детайли.Битката между британеца с нигерийски корени и софиянеца ще се проведе през месец май, но точна дата тепърва ще се фиксира.", "date": "2020.01.16", "title": "Решено! Боят Джошуа-Пулев на стадиона на Бешикташ в Истанбул през месец май"}
{"url": "https://www.novinite.bg/articles/184681/Gadjeto-na-ubitata-Andreya-sabral-pari-za-godejen-prasten-sega-otivat-za-nadgrobna-plocha", "text": "Марио Милчев, който е първи братовчед на убитата жестоко Андрея, се съгласи да разкаже пред колегите от \"Блиц\" за живота на момичето. Той признава, че е съкрушен и не може място да си намери, откакто е разбрал тъжната новина за зверското престъпление. \"Искам всички да знаят какъв чист и достоен човек беше тя, всички я сочеха за пример, а е минала през много тежко детство\", подчертава Марио Милчев. - Тяхната история е покъртителна. Майка й ги изоставя, когато са били съвсем малки. Баба им и дядо им умират. Баща им взима попечителството на децата и се грижи за тях. Майката напусна децата си заради друг мъж, започна да изневерява и реши да си зареже децата. Беше просто неморална жена - с три брака, с деца, всеки път зарязваше и тях.  Много хора, които присъстваха на погребението, казваха момичето беше авторитет за всички и всички разказваха истории с нея, как е помагала на други, колко добра е и колко е различна от майка си.  - Той така и не се събра с друга жена, не искаше да посрами децата си и да ги сочат с пръст. Когато майката на Андрея си тръгна, тя беше някъде около петгодишна. Цялата отговорност от това, че нямаше майка, в един момент падна на нея. Те пораснаха много малки, наложи им се в ранна възраст да бъдат и майка и баща един за друг.  Андрея не излизаше навън, без да се обади на баща си и да му каже къде отива, да иска неговото позволение. Не правеше нищо в разрез с баща си и винаги се съобразяваше с това какво ще кажат хората.  Страхуваше се, че майка й я е посрамила и не искаше да говорят за нея по същия начин.  Вуйчо ми е в неравностойно положение, но никога не е правил нещо в разрез със закона, за да си изхранва семейството и да си препитава децата. Те познават много добре лишенията, живели са често много бедно. Имаше ужасно тежко детство, бяха лишавани от много - Всички много, много страдат, защото си отиде един прекрасен човек. Тя беше истински ангел. До този момент не беше казала една дума на някого на въпреки, да се скара с някого, да има проблеми и въпреки трудностите и всички неща, които ги спъваха, се намери начин да се изучат, да се възпитат. - От четири години ходеше с едно и също момче, не е имала друг приятел, той я обичаше много, двамата бяха невероятно влюбени. В момента той го изживява много тежко. Той е сринат. Когато отива в полицията и е разбрал какво е станало с нея, е искал да си сложи край на живота, затова сега не го оставят и за минута сам. Те са имали планове да се оженят, събирал си е пари от стипендията, за да й вземе годежен пръстен. Днес, понеже вече се е видял с близките на Андрея, казал им - правих планове да й предложа брак веднага, щом завърши, но понеже това няма да стане, вземете тези пари, които спестих за надгробната плоча. Той приема всичко изключително тежко и не вижда смисъл да живее. У тях идват много хора да го успокояват, но е отчаян.- Не, не мисля. Тя се страхуваше от неин комшия, който не е добре психически, спрямо него не е имала притеснения, не е контактувала с него. Те са комшии, но през три къщи и не общуваха.  Зная, че баща му е разделен с майката, защото я пребивал редовно, заплашвал я е често с нож, нападал я, казвал, че ще я заколи и той е бил свидетел на всичките тези неща. Може би до някаква степен се е запечатало това насилие и след това го е приемал като нещо нормално.", "date": "2020.01.16", "title": "Гаджето на убитата Андрея събрал пари за годежен пръстен, сега отиват за надгробна плоча"}
