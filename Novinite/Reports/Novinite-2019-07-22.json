{"url": "https://www.novinite.bg/articles/178378/Signal-do-KZK-otnosno-narusheniya-po-chl-15-21-i-22-ot-Zakona-za-zashtita-na-konkurenciyata", "text": "Относно: Нарушения по чл. 15, 21 и 22 от Закона за защита на конкуренцията УВАЖАЕМИ ГОСПОЖИ И ГОСПОДА ЧЛЕНОВЕ НА КОМИСИЯТА ЗА ЗАЩИТА НА КОНКУРЕНЦИЯТАС настоящия сигнал сезираме Комисията за защита на конкуренцията, за да разследва действията на група участници на свободния пазар на електрическа енергия, които считаме, че с поведението си по недопустим начин нарушават принципите на свободно договаряне и конкуренция, залегнали в българското законодателство. Фактическите ни твърдения се основават на анализ на публично достъпна информация. Конкретните факти и обстоятелства са следните: Съществена част от електрическата енергия, произвеждана от мощности частна собственост на територията на страната, е под прекия или косвен контрол на субекти, които са свързани лица по смисъла на §1 от допълнителните разпоредби на Търговския закон.Визираме следните дружества:ТОПЛОФИКАЦИЯ - БУРГАС ЕАД 102011085 18ТОПЛОФИКАЦИЯ-ПЕРНИК АД 113012360 105ТОПЛОФИКАЦИЯ - ПЛЕВЕН ЕАД 114005624 68.18ТОПЛОФИКАЦИЯ РУСЕ ЕАД 117005106 400ТОПЛОФИКАЦИЯ - ВТ ЕАД 104003977 2.81ТОПЛОФИКАЦИЯ-ВРАЦА ЕАД 106006256 6.24ТОПЛОФИКАЦИЯ-СЛИВЕН ЕАД 119004654 12.71ТОПЛОФИКАЦИЯ ГАБРОВО ЕАД 107009273 12БРИКЕЛ ЕАД 123526494 200ТЕЦ - БОБОВ ДОЛ ЕАД 109513731 630ТЕЦ МАРИЦА 3 АД 126526421 908Обща инсталирана мощност 2362, 94 MWЕИК Електрическа мощност, Електрическата енергия, произведена от гореизброените дружества, се продава на свободния пазар на електроенергия от дружеството търговец „Гранд Енерджи дистрибюшън“, свързано със субектите - производители. Следва да изтъкнем и факта, че търговецът „Гранд Енерджи дистрибюшън“ по силата на договор представлява „Топлофикация София“ ЕАД при продажба на електрическата енергия, произведена от когенерацията на дружеството с обем 186 МW.Наличието на свързаност между собствениците на производствени мощности и субекта - търговец на свободния пазар представлява концентрация, която обективно създава условия за манипулиране на пазара. Налице са и условия за изкуствено създаване на дефицит на електрическа енергия чрез ограничаване на собственото производство и едновременно с това изкупуване чрез свързани търговци на цялото предлагано от държавните дружества – производители количество електроенергия на борсата Отделно от това под контрола на собствениците на производствените мощности е и застрахователно дружество. Застрахователното дружество издава застрахователни полици като форма на гаранционно обезпечение при закупуване на електрическа енергия преимуществено на групата търговци, свързани с производителя, което пряко създава конкурентно предимство.Това обстоятелство подсказва, че е възможно и закупената енергия да не бъде платена и подсилва непазарното предимство. От изложените обстоятелства може да се направи обосновано предположение за наличие на недопустима концентрация по смисъла на Закона за защита на конкуренцията. От друга страна - пазарното поведение на гореизброените участници на пазара на електрическа енергия създава съмнения за наличие на картелно споразумение в следната насока: „Гранд Енерджи дистрибюшън“, Юропиън трейд оф енерджи“, „Сага комодитис“, „ТМ Технолоджи“, „Енерджи инвест юръп“ - всичките, свързани със субектите – собственици на производствените мощности, са участвали в проведени тръжни сесии на Българска независима енергийна борса през периода от ноември 2018 г. до януари 2019 г., при които са търгувани предлагани от АЕЦ “Козлодуй“ количества електроенергия в размер на около 500 МW. Всеки от изброените търговци е закупил на база на двустранен договор електрическа енергия от предложената от АЕЦ “Козлодуй“, като формално по всеки от договорите е спазено ограничението в тръжната документация за закупуване на количества до 10 МВтч, съответно 20 МВтч от един купувач.На практика цялото количество електрическа енергия, предложено по време на споменатите борсови сесии, е закупено от цитираните дружества. Проявява се ясна тенденция съществена част от електроенергията, предлагана на свободния пазар, да се закупува от изброените дружества при елиминиране на останалите търговци. Данните ни сочат, че впоследствие закупеното количество електроенергия е търгувано между горецитираните търговци на база двустранни договори.Преразпределените между тези търговци количества електроенергия се продава на клиентите им – частни субекти и публични възложители при условия и цени, които заобикалят пазарния борсов механизъм . На 19.06.2019 г. НЕК организира търг за продажба на 98МВт за периода 01.07- 30.09.2019 г., при който предизвестено фаворизираше само един възможен купувач с потенциално разполагаемо почасово количество между 0МВт и 490МВт. След намесата на работодателските организации този скандален търг бе прекратен, междувременно НЕК организира още два търга за същия ден, отново с условия, съмнително фаворизиращи един потенциален участник, но и тези търгове бяха отменени. В крайна сметка НЕК проведе желания търг на 01.07.2019 г. и реализира електроенергия с потенциално разполагаемо почасово количество между 0МВт и 250МВт, което количество на 80% се изкупи от две от свързаните дружества, упоменати по-горе. Следователно тенденцията към концентрация се задълбочи с активното съдействие на НЕК. Настояваме да проверите и този търг. Регистрационната система на БНЕБ позволява да се направи проверка и на връзката между оферираните позиции (количество и цена) на сегмент „Ден напред“ на гореспоменатите свързани дружества и тези на НЕК за периода 01.12.2018 г.-14.07.2019 г. – имаме основания да предполагаме координираност и произлизащи от това високи равновесни почасови цени.Заслужава внимание и изследването на координирано поведение между споменатите търговци и крупни износители на електроенергия като ГЕН-И, Данске комодитис, Алпик отново за същия период 01.12.2018 г.-14.07.2019 г., установимо както през двустранни договори между тях, така и чрез оферираните позиции (количество и цена) на сегмент „Ден напред“. В тази връзка следва да се обърне внимание и на данните за трансграничен обмен от системата на ЕСО, затворените вътрешни сделки между споменатите лица (без физически трансграничен трансфер) и почасовите цени, постигнати за периода на сегмент „Ден напред“. Изложените факти дават ясни индикации за манипулиране на свободния пазар на електроенергия и прилагане от определени субекти на непазарни търговски практики. Пряка последица от действията на икономически свързаните субекти е ограничаването на възможностите на останалите търговци на свободния пазар на електроенергия да закупуват електрическа енергия при ясни и конкурентни условия. Описаният модел на поведение на гореизброените дружества нарушава функционирането на либерализирания пазар на електроенергия. По този начин се създават условия за постоянен дефицит на електрическа енергия и непазарно формиране на цената й. Този процес пряко и негативно рефлектира върху функционирането на цялата българска икономика. Сериозността и мащабите на проблема ни мотивираха да предприемем всички законови действия, за да предотвратим задълбочаване на тази тенденция и противозаконните практики да бъдат прекратени. Уважаеми госпожи и господа членове на Комисията за защита на конкуренцията, Молим да образувате производство по реда на Закона за защита на конкуренцията и да разпоредите извършване на проверка на гореизложените факти и обстоятелства, с оглед установяване налице ли е законова хипотеза на недопустима концентрация и/или картелно споразумение между изброените в жалбата субекти - участници на свободния пазар на електрическа енергия. Изразяваме готовност при необходимост да предоставим допълнително наличната информация.", "date": "2019.07.22", "title": "Сигнал до КЗК относно нарушения по чл. 15, 21 и 22 от Закона за защита на конкуренцията"}
{"url": "https://www.novinite.bg/articles/178354/Verijna-katastrofa-na-Trakiya-kraj-Stara-Zagora", "text": "Верижна катастрофа е станала при 157 км на магистрала „Тракия“. Това съобщи очевидец на инцидента във Facebook групата „I see you KAT“.По информация на Роси Стойкова са се ударили 5-6 автомобила.Няма данни за пострадали при инцидента.", "date": "2019.07.22", "title": "Верижна катастрофа на „Тракия“ край Стара Загора"}
{"url": "https://www.novinite.bg/articles/178355/Kristiyan-Bojkov-Ne-sam-haknal-az-sistemata-na-NAP", "text": "„Не съм хакнал аз системата на НАП. Абсолютно веднага ме привикаха от терасата на офиса ми и ми щракнаха белезниците на гърба”, съобщи Кристиян Бойков - хакерът, заподозрян за провиба на сървърите, пред bTV.„Най-човешки ми се иска да съдействаме на разследващите, но няма как да отключим компютъра на Бойков, защото в тях има данни на наши клиенти”, допълни работодателят на Бойков – Георги Янков. „Това е атака срещу фирмата”, допълни Янков.„Имаше неудобни въпроси, имаше и заплахи от страна на ГДБОП, всичко е описано в протоколите на разследването, при съдебно дело съдията ще си ги чете. Предвид факта, че за един 20-годишен ученик идват 15 барети да го арестуват, правете си сметките. Когато видях униформените, реших, че нещо лошо се е случило с родителите ми”, съобщи Бойков.„Когато преди години тествах системата на МОН, на сайта им имаше онлайн система за анкета. Видях, че при попълване на анкетата отдолу се дава линк. Чрез този линк системата имаше уязвимост и им се обадих, писах мейл, после се оказа, че такъв мейл няма. От този случай натам не съм пробвал да влизам в системите на други институции. Не мога да разбера защо премиерът ме нарича „вълшебник”, аз определям себе си като 20-годишен ученик”, допълни компютърният специалист.", "date": "2019.07.22", "title": "Кристиян Бойков: Не съм хакнал аз системата на НАП"}
{"url": "https://www.novinite.bg/articles/178353/50-000-potrebiteli-bez-tok-v-Nyu-Jork", "text": "50 000 души останаха без ток по време на рекордните жеги в Ню Йорк. Най-много са били потребителите без електрозахранване в Бруклин и Куинс. Температурите достигнаха между 37 и 40 градуса, а на места в Ню Йорк бяха отчетени и 45 градуса.Горещата вълна засегна една трета от населението на Съединените щати през последните дни. От днес се очаква времето да доведе по-студен фронт с мощни летни бури.", "date": "2019.07.22", "title": "50 000 потребители без ток в Ню Йорк"}
{"url": "https://www.novinite.bg/articles/178356/Dneven-horoskop-za-ponedelnik", "text": "Днес ще имате малко неприятности. Ще се сблъскате с ограничения, които не са ви познати и не са ви били налагани да сега. Не бива да се тревожите за това, ще се справите.Може да претърпите няколко провала през деня, но трябва да се стегнете, защото имате много задачи, които трябва да свършите в най-кратък срок. Инвестирайте време и енергия.Днес сте изключително емоционални. Това може да е или ужасно или страхотно за вас. Добрата новина е, че нещата ще се нормализират много скоро. Вижте повече на: ", "date": "2019.07.22", "title": "Дневен хороскоп за понеделник"}
{"url": "https://www.novinite.bg/articles/178359/Moreto-vze-poredna-jertva-maj-se-udavi-v-Sv-Konstantin", "text": "43-годишен варненец се удави на плажа в курорта \"Св. Константин\". Все още не е ясно как точно се е случила трагедията, но в случая няма данни за престъпление, коментираха от дирекцията на варненската полиция пред \"24 часа\".Сигнал, че труп на мъж плува в морето до корабчето на хотел \"Сириус\" в курорта е подаден в събота рано сутринта. На мястото пристигнали екипи на полицията, гражданска защита и спешна помощ и изкарали тялото от водата.\"Изясняват се причините за трагедията. Въпреки, че няма данин за престъпление, случаят е докладван на Районна прокуратура във Варна. Образувано е досъдебно производство\", обясниха от полицията във Варна.", "date": "2019.07.22", "title": "Морето взе поредна жертва, мъж се удави в \"Св. Константин\""}
{"url": "https://www.novinite.bg/articles/178361/10-koli-izgoryaha-pri-pojar-vav-Varna", "text": "10 леки коли изгоряха напълно в бояджийски цех на голям автосервиз във Варна. Изпепелени са и няколко прилежащи постройки. Пострадали хора в пожара няма, предаде .От полицията обясниха, че все още не е ясно дали в случая става въпрос за умишлен палеж, или за случаен инцидент с огромни последици. По първоначална информация няма данни за престъпление, но все още не може да се твърди категорично, коментираха близки до разследването. Сигнал за огнения ад е подаден в петък вечерта, малко преди полунощ. На мястото веднага са изпратени няколко екипа на пожарната. От бушуващия огън са се взривили няколко от колите, като пукотът е притеснил много от живеещите в близост. На тел. 112 са подаден множество сигнали. Огънят е бил потушен трудно, поради наличието на много запалителни течности в цеха.", "date": "2019.07.22", "title": "10 коли изгоряха при пожар във Варна"}
{"url": "https://www.novinite.bg/articles/178365/Prodaljava-umartvyavaneto-na-hilyadite-svine-v-Rusensko", "text": "Масовото ликвидират прасета в русенска свинеферма. 17 хиляди животни трябва да да бъдат умъртвени заради  африканската чума. Промишлените ферми в региона произвеждат 1/3 от свинското месо в България.оната около свинекомплекса се охранява от полицията и достъпът тук е силно ограничен. От вчера  е започнало умъртвяването на около 17 хиляди прасета, които сеотглеждат в свинекомплекса в Николово. По-важният въпрос обаче,  е  как ще бъдат загробвани труповете на убитите животни.Втори ден в свинекомплекса в Николово се работи денонощно. Наета е тежка техника, правят се огромни изкопи в района на свинефермата, за да бъдат заровени умъртвените животни. „Няма вариант за голям общ гроб, затова по малко, по определени бройки, изкопава се трапа. Евтаназират се и се загробват”, обясни Свилен Иванов, заместник-областен управител на Русе. \r\nЗаради огромната бройка животни в свинефермата се очаква унищожаването да продължи дни наред. Не е обсъждана възможността в комплекса  да  бъде базиран мобилен инсенератор за обедзвреждане на месото. „По регламент всичко се загробва, предварително има определени места, всички общини са определят терени, свинекомплексите си имат такива терени”, допълни Иванов.\r\nА хората в близките  до свинекомплекса села са притеснени. Все още се търси източника на заразата от африканска чума, а  предположенията са,че основен приносител са дивите прасета. „И през фуражите, аз съм чувала, че се търгува с търгува с фуражи и с Румъния”, коментира кметът на село Николово Марийка Генова.\r\nВсички обекти, до които е доставяно свинско месо от фермата ще трябва да го унищожат. Една от последните мерки, които могат да бъдат взети от властите в русенско е разговор с ловните дружинки и уточняване на периметър, в който да има лов на диви прасета, закоито се смята, че са основен преносител на заразата\r\n", "date": "2019.07.22", "title": "Продължава умъртвяването на хилядите свине в Русенско"}
{"url": "https://www.novinite.bg/articles/178366/Otkriha-trup-na-maj-v-napoitelen-kanal-v-Pazardjishko", "text": " извадиха тази сутрин от канал между селата Звъничево и Лозен, съобщи Дарик радио. Тялото му е било близо до дукерите на водното съоръжение, което минава под пътя между двете пазарджишки села.Линейка е откарала безжизненото тяло в Съдебна медицина-Пазарджик, където след аутопсия  По първоначални данни, той се е удавил.Канал \"Лозен\" е с дълбочина от 3 метра и е част от Баташкия водоносилов път.", "date": "2019.07.22", "title": "Откриха труп на мъж в напоителен канал в Пазарджишко"}
{"url": "https://www.novinite.bg/articles/178357/Shest-jertvi-na-goreshtinite-v-SASht", "text": "В няколко американски щата бяха поставени този уикенд температури рекорди по време на горещата вълна, обхванала територии от Средния запад до атлантическото крайбрежие, предаде Франс прес.Общо 150 000 милиона души бяха засегнати от горещините. Рекорди бяха отчетени в седем метеорологични станции, сред които на летище Кенеди в Ню Йорк и в Атлантик сити в Ню Джърси.Според местни медии най-малко 6 души са починали в резултат на горещините. Четири от жертвите са в щата Мериленд. Заради горещата вълна в Ню Йорк бяха отворени 500 центъра за разхлаждане, а триатлонът, в който трябваше да участват 4000 души, както и фестивал в Сентръл парк и надбягване на хиподрума Саратога бяха анулирани.В разгара на горещата вълна десетки хиляди потребители се оказаха без ток в Ню Йорк. Беше възстановено електроподаването на 13 000 от тях в Бруклин, но още 40 000 из различни части на града все още нямат електричество, допълва Асошиейтед прес.", "date": "2019.07.22", "title": "Шест жертви на горещините в САЩ"}
{"url": "https://www.novinite.bg/articles/178364/Makron-gotvi-promeni-v-pravitelstvoto", "text": "Френският президент Еманюел Макрон и министър-председателят Едуар Филип могат да направят промени в правителството през септември, пише „Паризиен“, позовавайки се на съветници на държавния глава и премиера, без да посочва имена.„И президентът, и премиерът си дават сметка, че е необходимо да се направят промени в правителството. Това е задължително условие, за да дадат нова енергия на процеса на реформи“, заяви пред изданието един от съветниците на Елисейския дворец.Представител на Матиньонския дворец съобщи, че премиерът, „вдъхновен от успеха на своята реч от 12 юни за правителствения курс, активно работи със своето близко обкръжение по въпроса за правителствените промени“. „По този начин той иска да вдъхне на правителството нови сили, да активизира неговите действия и да постигне успех в редица направления“, отбеляза източникът.По-конкретно, става дума за пенсионната реформа, осъществяването на която се сблъсква с протестите на населението и профсъюзите. Не е изключено този въпрос да бъде иззет от работата на министъра на социалната политика и здравеопазването Аниес Бюзен и предаден на специално създадено министерство, което ще бъде оглавено от Жан-Пол Делвуа, който в момента е върховен комисар, отговарящ за реформата на пенсионната система.Вероятно ще бъде създадено окрупнено министерство на социалната политика, което ще се оглавява от тези двама министри едновременно.По информация на „Паризиен“, могат да бъдат създадени отделни министерства на туризма, външната търговия и промишлеността. „Това е свързано с редица недостатъци в тези направления“, уточнява изданието.  ", "date": "2019.07.22", "title": "Макрон готви промени в правителството"}
{"url": "https://www.novinite.bg/articles/178368/DARA-IZBRA-HONOR-20-SMARTFONA-NA-SMELITE-MOMIChETA", "text": "В разгара на летния сезон DARA излезе с официално видео към най-новото си парче DARBIE. Клипът е най-горещият български летен хит в YouTube, като само за половин час събра близо 12 хиляди гледания, а към момента броят им вече надхвърля 1.8 милиона.Песента е съвместно дело на изпълнителката и румънския продуцент Monoir. Във видеото DARA се превъплъщава в секси героинята DARBIE, чиито супер сили са силни вокали, опасен чар и смело сърце. Сюжетът включва много екшън, екстремно преследване и бойни сцени с банда момчета, като всеки екшън момент DARBIE заснема за спомен на телефона си HONOR 20. Режисьор е Виктор Антонов – Рик, а във видеото DARA изпълнява сама всички каскади. Стайлингът в клипа е изключително модерен и свеж, в тон с актуалните модни тенденции за лято 2019 и залага на дръзки, ярки и неонови цветове. Съобразен с най-горещите фешън тенденции е и изборът на телефон на DARA – HONOR 20, в цвят сапфирено синьо, който е най-предпочитаният цвят в модните столици Милано и Лондон*. Великолепният външен вид на модела е постигнат чрез иновативните технологии на динамичния холографски дизайн. Холографският стъклен гръб е направен в двуетапен процес благодарение на първата в индустрията технология Triple 3D Mesh на HONOR. Дълбочинният слой е създаден с помощта на прецизна техника. Милиони миниатюрни призми са вградени в него, приличащи на малки диаманти. Резултатът е оптичен ефект на дълбочина, с което смартфоните HONOR 20 се отличават от конкуренцията.Освен с приковаващия погледите външен вид, HONOR 20 е любимец на смелите момичета заради своите топ характеристики и най-вече основната 48-мегапикселова четворна AI камера. Тя позволява на потребителите да запечатват специалните за тях моменти на снимка или видео с невероятно качество както през деня, така и през нощта. 32-мегапикселовата AI селфи камера пък разполага с множество разкрасяващи и портретни режими за невероятно красиви и творчески резултати, които гарантирано ще ви донесат Instagram слава. HONOR 20 се отличава и с 6.26-инчов All-view дисплей с 91,7% съотношение на екрана към тялото. В комбинация с 4.5мм предна камера, вградена в екрана, All-view дисплеят позволява още по-вълнуващо визуално изживяване, без да се прави компромис с естетиката, а благодарение на 4000 mAh си батерия, телефонът може да бъде използван без прекъсване цял ден.Потребителите могат да се насладят и на поглъщащо аудио преживяване благодарение на виртуалния 9.1 съраунд звук, задвижван от Histen 6.0. Това е първият път, в който тази революционна технология е приложена в смартфон. HONOR 20 предстои да бъде пуснат в продажба в България в края на юли месец 2019 г.Дотогава можете да му се насладите във видеото DARBIE на прекрасната DARA в официалния канал на „Вирджиния Рекърдс“ в YouTube:", "date": "2019.07.22", "title": "DARA ИЗБРА HONOR 20 – СМАРТФОНА НА СМЕЛИТЕ МОМИЧЕТА"}
{"url": "https://www.novinite.bg/articles/178369/Otmastiteli-Krayat-detronira-Avatar", "text": "След десет дълги години ОТМЪСТИТЕЛИ: КРАЯТ детронира дългогодишния най- касов филм АВАТАР и заслужено се възкачи на върха на боксофис класацията като филм No 1 за всички времена с приходи от 2.79 милиарда щ.д. Новината беше съобщена лично от шефа на Марвел Кевин Файги на международния форум Comic-Con в Сан Диего този уикенд. „Огромни поздравления на екипите на Marvel Studios и Walt Disney Studios и огромно „благодаря“ на феновете по света, които донесоха този исторически успех на ОТМЪСТИТЕЛИТЕ: КРАЯТ“, сподели в специално съобщение Алън Хорн, главен творчески директор на Disney Studios.„Разбира се, влиянието на АВАТАР на Джеймс Камерън продължава да е все така силно и невероятните резултати и на двете продукции само показват силата на филмите да вълнуват и сближават хората. Талантливите създатели и на двата свята имат още много какво да покажат и очакваме с нетърпение да видим бъдещето и на Киновселената на Марвел, и на Пандора,“ допълни Хорн. Това съвсем не е единствената голяма новина от Comic-Con International, който се проведе в Сан Диего този уикенд.Лично Кевин Файги представи бъдещето на Киновселената на Марвел, която навлиза в своята Фаза IV и ще даде на феновете повече отколкото някога са мечтали. Впечатляващи нови герои, завръщането на стари любимци и още много интересни неща тепърва предстоят: ЧЕРНАТА ВДОВИЦА Файги официално обяви филма ЧЕРНАТА ВДОВИЦА, който ще излезе по кината на 1 май 2020 г., превръщайки се в първия филм от Фаза IV, който ще се появи на голям екран. Публиката изненадващо успя да види първи кадри от филма, който в момента се снима.Режисьор е Кейт Шортланд, а в ролята на Наташа Романоф се завръща Скарлет Йохансон. Новите попълнения в екипа са Дейвид Харбър (Хелбой) като Алексей, The Red Guardian, Флорънс Пю (Семейни кютеци) като Елена, О-Т Фагбенле (Историята на прислужницата) като Мейсън и Рейчъл Уайз като Мелина.   THE ETERNALS Вълнуващ нов екип от супергерои ще се появи във Вселената на Марвел.Файги представи в Сан Диего режисьора на The Eternals Клои Жао (The Rider) и част от актьорския състав – Ричард Мадън в ролята на Икарис, Кумейл Нанджиани като Кинго, Лорън Ридлоф като Маккари, Брайън Тайри Хенри като Фастос, Салма Хайек в ролята на Аяк, Лиа Макхю като Спрайт, Дон Лий в ролята на Гилгамеш и Анджелина Джоли като Тена.Кинопремиерата на THE ETERNALS е предвидена за 6 ноември 2020 г. SHANG-CHI AND THE LEGEND OF THE TEN RINGS Файги представи и филма SHANG-CHI AND THE LEGEND OF THE TEN RINGS и сподели как легендата се прокрадва във филмите от Киновселената на Марвел още от първия филм за Железния човек. Неочаквано Кевин Файги потвърди, че в главната роля ще видим Симу Лиу. Актьорът и режисьорът на филма Дестин Даниел Кретън (Стъкленият замък) поздравиха феновете, а Файги допълни, че истинският Мандарин ще бъде изигран от китайската звезда Тони Лърнг. Кинопремиерата на SHANG-CHI AND THE LEGEND OF THE TEN RINGS е насрочена за 12 февруари 2021 г. DOCTOR STRANGE IN THE MULTIVERSE OF MADNESS Вторият филм от поредицата за Доктор Стрейндж също беше представен на Comic-Con този уикенд.Режисьор на DOCTOR STRANGE IN THE MULTIVERSE OF MADNESS отново ще бъде Скот Дериксън. Изненадващо Файги доведе на сцената Елизабет Олсън, която също ще вземе участие във филма, който ще е пряко обвързан със сериала ѝ WandaVision. DOCTOR STRANGE IN THE MULTIVERSE OF MADNESS е в кината на 7 май 2021 г.    THOR: LOVE AND THUNDER Четвъртият филм от поредицата за любимия бог на гръмотевиците ще е със заглавие THOR: LOVE AND THUNDER. Голямата изненада за всички е, че Джейн Фостър, изиграна от Натали Портман, ще се превърне във Всемогъщия Тор, богинята на гръмотевиците.Режисьорът Тайка Уайкики, Крис Хемсуърт, Теса Томпсън и Натали Портман се качиха на сцената на Зала H на Comic-Con под бурните овации на феновете. Филмът е предвиден да излезе в кината на 5 ноември 2021 г.   BLADE Последната голяма киноизненада от Comic-Con този уикенд е филмът BLADE, с който към Вселената на Марвел се присъединява талантливият Махершала Али, който ще влезе в ролята на Блейд. THE FALCON AND THE WINTER SOLDIER  Файги анонсира оригиналния сериал за платформата Disney+ The Falcon and The Winter Soldier, който събира двама от най-популярните герои на Марвел Сам Уилсън (Сокол) и Бъки Барнс (Зимния войник). Сериалът ще покаже събития след края на ОТМЪСТИТЕЛИТЕ: КРАЯТ. The Falcon and The Winter Soldier ще дебютират на Disney+ през есента на 2020 г.    WANDAVISION Пол Бетани се завръща в ролята на Видението, а Елизабет Олсън отново ще бъде Уанда Максимоф/Алената вещица в оригиналния сериал за платформата Disney+ WandaVision. Тейона Парис ще влезе в ролята на порасналата Моника Рамбо, която видяхме за първи път в КАПИТАН МАРВЕЛ.WandaVision ще е на Disney+ през пролетта на 2021 г.  LOKI Том Хидълстън се завръща в ролята на Локи за оригинален сериал за платформата Disney+ през пролетта на 2021 г. Любимият злодей Локи беше бурно посрещнат на сцената на Comic-Con International, а Хидълстън най-накрая отговори на въпроса, който вълнува всички: “Къде отиде Локи, когато взе Тесеракта?“. Ще разберем от сериала.     WHAT IF…? Сериалът What If…? е първият анимационен във Вселената на Марвел и ще бъде създаден специално за Disney+, представяйки истории от паралелните реалности. Много актьори от Марвел Вселената ще дадат гласовете си за новия сериал. Към тях ще се присъедини Джефри Райт (ТВ сериалът Западен свят, поредицата Игрите на глада).What If…? ще бъде излъчен по Disney+ през лятото на 2021 г.     HAWKEYE  Джеръми Ренър, заедно с Кевин Файги, представи сериала си за Ястребово око, който ще бъде излъчен по платформата Disney+. Двамата споделиха подробности за добре известната героиня от комиксите на Марвел, Кейт Бишъп, която ще бъде съществена част от сериал. Hawkeye ще бъде по Disney+ през есента на 2021 г. Краят ще се окаже едва началото…", "date": "2019.07.22", "title": "Отмъстители: Краят детронира Аватар"}
{"url": "https://www.novinite.bg/articles/178373/Nominiraha-Ivan-Geshev-za-glaven-prokuror", "text": "Иван Гешев е първата номинация за нов главен прокурор. Зад кандидатурата му застават 11 човека, сред които и сегашният главен прокурор Сотир Цацаров, чийто мандат изтича през януари.", "date": "2019.07.22", "title": "Номинираха Иван Гешев за главен прокурор"}
{"url": "https://www.novinite.bg/articles/178374/Osuetiha-hakerska-ataka-sreshtu-Komisiyata-za-zashtita-na-lichnite-danni", "text": "Опит за хакерска атака е направен в Комисията за защита на личните данни, потвърди за БНР председателят ѝ Венцислав Караджов.Опитът е направен през безжичната Wi-Fi мрежа на комисията, което означава, че извършителят физически е бил в района на сградата ѝ, за да се опита да извърши хакерска атака в системата.Караджов подчерта, че атаката е спряна и затова не може да каже дали целта е бил сайтът на Комисията или базата данни. Според него това е целенасочен опит за саботаж на работата на Комисията.", "date": "2019.07.22", "title": "Осуетиха хакерска атака срещу Комисията за защита на личните данни"}
{"url": "https://www.novinite.bg/articles/178362/Garciya-dade-licenz-za-gazoprenosna-mreja-na-interkonektora-s-Balgariya", "text": "С решение на гръцкия регулаторен орган за енергетика (РАЕ) \"Ай Си Джи Би“ АД получава лиценз за независим оператор на газопреносна мрежа (INGS).Лицензът, издаден на 27 юни 2019 г. и официално получен на 18 юли 2019 г. касае гръцката отсечка на газовия интерконектор с Гърция (проект IGB). Лицензът се издава за срок от петдесет (50) години и изтича на 27 юни 2069 г.Той дава право на \"Ай Си Джи Би“ АД да започне изграждането на проекта, включително на газопровода и спомагателните съоръжения и оборудване на територията на Гърция.Получаването на този лиценз представлява огромен напредък, тъй като е последната стъпка към осигуряването на регулаторния режим на проекта IGB и гарантирането на успешен старт на строителството на газопровода на територията на Гърция. ", "date": "2019.07.22", "title": "Гърция даде лиценз за газопреносна мрежа на интерконектора с България"}
{"url": "https://www.novinite.bg/articles/178375/Golyama-avariya-ostavi-polovin-Pernik-bez-voda", "text": "Заради теч на главен водопровод е спряно водоподаването в три от най-големите квартали в Перник - „Изток”, „Мошино” и „Тева”. Без вода са и селата Люлин и Големо Бучино, съобщиха от „ВиК”.Аварията е в района на квартал „Мошино”. От сутринта екипи на дружеството работят по отстраняването ѝ. С горещините зачестиха и авариите по водопроводната мрежа. По 30-35 повреди се отстраняват на ден на територията на област Перник.„Заради многото течове преминахме на 12- часов режим на работа“, каза управителят на „ВиК” Иван Витанов.", "date": "2019.07.22", "title": "Голяма авария остави половин Перник без вода"}
{"url": "https://www.novinite.bg/articles/178377/Avtobus-s-deca-katastrofira-na-patya-Sofiya-Varna", "text": "Автобус с деца катастрофира край Търговище. Рейсът се е блъснал в спрял камион в село Пробуда.Три деца и една жена са откарани в болницата в Търговище. По първоначална информация няма опасност за живота им.В автобуса са пътували около 50 деца и възрастни.", "date": "2019.07.22", "title": "Автобус с деца катастрофира на пътя София-Варна"}
{"url": "https://www.novinite.bg/articles/178379/Pojar-v-centara-na-Sofiya", "text": " гори в центъра на София, съобщи БГНЕС.Сигнал все още не е подаден към МВР.От пожарната съобщиха, че .", "date": "2019.07.22", "title": "Пожар в центъра на София"}
{"url": "https://www.novinite.bg/articles/178370/Katastrofa-blokira-patya-kam-Slanchev-bryag", "text": "Километрично задръстване от автомобили блокира пътя Бургас-Поморие, съобщиха току-що от Областната дирекция на МВР.Тапата се образува след сблъсък между два автомобила. За щастие, пострадали няма, уточняват от полицията.И призоваха пътуващите в посока Слънчев бряг да използват и алтернативния маршрут през Саблешково и с. Тънково, тъй като трасето Бургас-Поморие трудно поема всички моторни превозни средства. ", "date": "2019.07.22", "title": "Катастрофа блокира пътя към Слънчев бряг"}
{"url": "https://www.novinite.bg/articles/178380/Car-Lav-na-trona-na-rekordite-u-nas-s-boksofis-ot-nad-575-hil", "text": "Премиерният уикенд на Цар Лъв съвсем заслужено го изпрати на върха на класациите и у нас, и в световен мащаб. Като една от най-впечатляващите продукции тази година, той предизвика бурни емоции, събуди сантименталните чувства на хората, израснали с него, и провокира интерес у по-малките, които тепърва се запознават със зашеметяващата история на Цар Лъв. И в духа на величествения сюжет, трогателния разказ и музиката, която сякаш пуска котва дълбоко в душата на всеки зрител, Цар Лъв зае мястото си сред филмовите рекордьори в България за най-добър премиерен уикенд за месец юли под бранда на Дисни и трето място за най-добър премиерен уикенд за месец юли изобщо у нас с повече от 52 000 зрители и боксофис от над 575 хил. лева за премиерния уикенд и предпремиерата си.В световен мащаб боксофисът на новата версия на неостаряващата класика до момента е стигнал главозамайващите 531$ млн. общи приходи. Филмът, който съвсем спокойно може да се нарече произведение на изкуството заради революционните технологии, вложен и в най-пренебрежимо малкия косъм от мустаците на Пумба, блести ярко на световния филмов небосклон.В субтитрираната версия зрителите могат да чуят гласовете на суперзвездата Бионсе като Нала, Доналд Глоувър в ролята на Симба, Джеймс Ърл Джоунс, който отново подари гласа си на Муфаса, и куп други знаменитости. Дублираната версия на филма пък събра на едно място някои от най-уважаваните актьори в света на дублажното изкуство, включително Георги Тодоров, Здравко Димитров, Петя Миладинова, Кристина Кокорска и др. А малките Симба и Нала са озвучени от талантливите Максим Ялнъзов и Калина Асенова. Новият аранжимент на саундтрака, който също е своеобразна среща на поколенията в лицето на класика Ханс Цимер и иновативният Фарел, уникалният почерк на феноменалния Джон Фавро и брилянтната визуална картина действително са безспорен факт и превръщат Цар Лъв в едно уникално явление за своето време, което кара малки и големи да тръпнат пред големите екрани. Ако още не сте си подарили това изживяване, не е късно да отидете на гости на африканската савана!Цар Лъв ви очаква там на 2D, 3D, IMAX 3D и 4DX в дублирана и субтитрирана версия.", "date": "2019.07.22", "title": "\"Цар Лъв\" на трона на рекордите у нас с боксофис от над 575 хил."}
{"url": "https://www.novinite.bg/articles/178381/140-godini-ot-sazdavaneto-na-Darjaven-vestnik", "text": "140 години от създаването на „Държавен вестник“ отбелязва Столичната библиотека.  Седем табла проследяват неговата история от първите му броеве до приемането ни в НАТО през 2004 г. В изложбата могат да се видят и книги, свързани със събития, отразени в „Държавен вестник“. Показани са и конституциите на България, но без Търновската, защото тя е приета няколко месеца преди да излезе първият му брой. \"Да се основе един лист под название „Държавен вестник“, в който да се обнародват нашите укази, всичките разпореждания и заповеди на нашето правителство, както и всякакви официални обявления, заявления и решения от кое да е държавно учреждение\". Това е част от текста на указа на княз Александър I от 19 юли 1879 г., с който се създава „Държавен вестник“ като официално издание на държавата.\"От Столична община сме получили първите издания на \"Държавен вестник\" и някои са много интересни, включително с надписи за градоначалника на СО. Те се пазят при нас и ние ги показваме. Освен това през 1945-та година получаваме дарение от Народното събрание - всичките издания до това тази година е подарена на Столична библиотека от парламента, тъй като архивът изгаря по време на бомбардировките\", разказва директорът на Столичната библиотека Юлия Цинзова във връзка с изложбата. Първите броеве на „Държавен вестник“ се отпечатват в печатницата на Янко Ковачев, която се е намирала близо до площад „Славейков“, а през 1881 г. в сградата на Буюк джамия, където сега е Археологическият музей, тържествено е открита Държавната печатница.", "date": "2019.07.22", "title": "140 години от създаването на „Държавен вестник“"}
{"url": "https://www.novinite.bg/articles/178351/Dnes-shte-bade-slanchevo", "text": "Днес ще бъде слънчево, след обяд с купеста облачност, главно над планинските райони. Валежи са малко вероятни. Ще бъде почти тихо и горещо с максимални температури между 32° и 37°, в София около 32°. Над планините ще е слънчево. След обяд ще има временни увеличения на облачността и на отделни места ще превали и прегърми. Ще духа слаб до умерен северен вятър. Максималната температура на височина 1200 метра ще е около 23°, на 2000 метра - около 17°.Над Черноморието ще бъде слънчево и топло. Ще духа слаб югоизточен вятър. Максималните температури ще са между 28° и 31°. Температурата на морската вода е 26°-27°. Вълнението на морето ще бъде 1-2 бала. ", "date": "2019.07.22", "title": "Днес ще бъде слънчево"}
{"url": "https://www.novinite.bg/articles/178352/Vtori-opit-za-nominirane-na-kandidati-za-nov-glaven-prokuror", "text": "\r\nВтори опит за номиниране на кандидати за нов главен прокурор. Миналата седмица първото заседание на Висшия съдебен съвет по темата не излъчи претенденти.\r\n\r\n\r\n\r\n\r\n\r\n\r\n", "date": "2019.07.22", "title": "Втори опит за номиниране на кандидати за нов главен прокурор"}
{"url": "https://www.novinite.bg/articles/178360/Ministar-Karanikolov-Kompaniya-shte-investira-25-890-mln-lv-v-zavod-kraj-Devnya", "text": "Министърът на икономиката Емил Караниколов връчи сертификат за инвестиция клас А на „Агрополихим” АД по реда на Закона за насърчаване на инвестициите (ЗНИ). Размерът на инвестицията възлиза на 25 890 млн. лв., като ще бъдат разкрити нови 12 работни места. Инвестиционният проект е свързан с разширение на съществуващото стопанство за съхранение на течен амоняк. Проектът ще бъде реализиран в промишлената зона на гр. Девня и ще осигури на дружеството възможност за обезпечаване на основна суровина за производството на минерални торове. Планираната дата за започване на производството е юли 2020 г. Министър Караниколов заяви, че по ЗНИ предстоят да бъдат сертифицирани 70 проекта като общият размер на планираните инвестиции е за над милиард и половина лева и ще бъдат разкрити над 7015 нови работни места. „Агрополихим” АД е акционерно дружество, създадено през 1993 г. със седалище в Република България. Основната дейност на дружеството е производство на азотни, фосфорни и комбинирани торове, амоняк, соли и сгъстени газове. Дружеството извършва и лабораторно-изпитателна дейност.", "date": "2019.07.22", "title": "Министър Караниколов: Компания ще инвестира 25 890 млн. лв. в завод край Девня"}
{"url": "https://www.novinite.bg/articles/178376/Eto-ot-kakvo-naj-chesto-boleduvat-decata-v-yaslite-v-Sofiya", "text": "В средата на юни месец са прегледани 1255 деца от 24 ясли в София. Това са абсолютно безплатни, високоспециализирани прегледи, каза председателят на Софийската лекарска колегия д-р Асен Меджидиев на пресконференция, на която бяха представени резултатите от съвместната инициатива на Столичната община и Българския лекарски съюз за профилактични прегледи на деца от самостоятелните детски ясли.Беше проведен разговор с ръководителите на детските ясли, бяхме получили информирано съгласие с родителите на всяко едно дете, уточни той.Д-р Меджидиев съобщи, че са извършени прегледи от специалист по уши, нос, гърло, ортопед, кардиолог и педиатър.Впечатлени сме от доброто състояние на децата в яслите. Не сме открили тежка патология или заболявания, които да правят силно впечатление, заяви председателят на Софийската лекарска колегия.Общото състояние на децата се оценява като добро. Най-честите заболявания са катарите на горните дихателни пътища, отбеляза д-р Меджидиев.Прегледите ще продължат и в детските градини, добави той.Децата в София в процентно съотношение имат доста по-ниска заболяемост от повечето градове в страната, стана ясно още думите на д-р Асен Меджидиев.", "date": "2019.07.22", "title": "Ето от какво най-често боледуват децата в яслите в София"}
{"url": "https://www.novinite.bg/articles/178363/Bojko-Borisov-prodaljava-da-e-naj-odobryavan-partien-lider-u-nas", "text": "\r\nУвеличава се делът на българите, които смятат, че правителството ще изкара пълен мандат. Това показват резултатите от проучване на изследователски център \"Тренд\" по поръчка на \"24 часа\". Според данните, най-одобряваният партиен лидер у нас остава премиерът и председател на ГЕРБ Бойко Борисов.\r\n\r\n\r\n\r\n\r\n\r\n\r\n\r\n\r\n\r\n", "date": "2019.07.22", "title": "Бойко Борисов продължава да е най-одобряван партиен лидер у нас"}
{"url": "https://www.novinite.bg/articles/178371/Prezidentat-Rumen-Radev-shte-bade-na-darjavno-poseshtenie-v-Harvatiya", "text": "Президентът Румен Радев ще бъде на държавно посещение в Република Хърватия на  по покана на своя колега президента Колинда Грабар-Китарович. Задълбочаване на двустранното партньорство в икономиката, енергетиката, туризма, науката, образованието и културата, сътрудничеството на двете държави в Европейския съюз и по теми от дневния ред на региона, както и следването на общ подход за насърчаване на инвестициите и туризма в Югоизточна Европа, се очаква да бъдат сред акцентите на срещата на президентите на България и Хърватия. Румен Радев ще бъде посрещнат с официална церемония от Колинда Грабар-Китарович, след което двамата президенти ще проведат среща „на четири очи“ и ще ръководят пленарните разговори на делегациите на двете държави. В рамките на визитата си в Хърватия държавният глава ще проведе среща на „четири очи“ и с министър-председателя Андрей Пленкович. По-късно президент Радев ще разговаря в Загреб с представители на българската общност в страната. През втория ден от държавното си посещение президентът Румен Радев ще посети военно-въздушната база „Земуник“, в град Задар.", "date": "2019.07.22", "title": "Президентът Румен Радев ще бъде на държавно посещение в Хърватия"}
{"url": "https://www.novinite.bg/articles/178372/Valeri-Simeonov-Prez-tova-lyato-turistite-sa-po-malko-no-prihodite-sa-narasnali", "text": "През това лято броят на туристите е по-малко в сравнение с 2018 г., но има ръст на приходите, каза във Варна депутатът и лидер на НСФБ Валери Симеонов след заседание на областния съвет по туризъм в крайморския град.По думите му сведенията за криза в сектора са силно преувеличени. Освен че гостите от чужбина са по-платежоспособни, се отчита ръст и в посещаемостта на културните и исторически забележителности във Варна, каза още Симеонов.Депутатът отчете, че няма сериозни проблеми с шума от заведенията в курортите около и във Варна. По думите му новият закон за шума е започнал да действа още преди официално да влезе в сила, благодарение на засиления контрол през последните 3 години. Симеонов припомни, че вече действат законови промени, които прецизират правилата за поставяне на преместваеми търговски обекти в големите курортни комплекси.Контролът ще осъществява дирекцията за строителен контрол, а не общините, което Симеонов отчете като много положителен фактор.За промените в законодателството, касаещи дивото къмпингуване, депутатът посочи, че предложенията са направени от групата на обединените патриоти, а не от Министерството на туризма и сформираната от него работна група.", "date": "2019.07.22", "title": "Валери Симеонов: През това лято туристите са по-малко, но приходите са нараснали"}
{"url": "https://www.novinite.bg/articles/178382/BSP-vnasya-signal-za-konflikt-na-interesi-sreshtu-zam-kmet-na-Pernik", "text": "БСП-Перник ще внесе в Комисията за противодействие на корупцията и отнемане на незаконно придобито имущество сигнал срещу зам.-кмета на Перник Владислав Караилиев за конфликт на интереси, съобщиха от столетницата.Сигналът е по повод обществена поръчка, спечелена от фирма \"Инфраконструкт\" ООД с управител и собственик на половината от дружествения капитал Иво Гаджов, който е първи братовчед на зам.-кмета.Случаят е от 2016 година, а поръчката е за проектиране на пътни съоръжения на територията на община Перник по две обособени позиции: проектиране на нови улици и на две кръгови кръстовища, поясниха социалистите.Те припомниха за още един случай със спечелена от друга фирма на Иво Гаджов поръчка за изграждането на моста на река Струма по ОП \"Региони в растеж\".Ще настояваме да се направи пълна проверка на общината, подчерта местният лидер на БСП Кирил Леонов, цитиран от БНР.Към момента няма изявление от зам.-кмета по изнесената информация от социалистите", "date": "2019.07.22", "title": "БСП внася сигнал за конфликт на интереси срещу зам.-кмет на Перник"}
{"url": "https://www.novinite.bg/articles/178383/Angelkova-iska-uvelichenie-na-parite-za-turisticheska-reklama-za-sledvashtata-godina", "text": "Министерството на туризма ще поиска поне 50 процента увеличение на парите за реклама за следващата година. В момента бюджетът за това перо е 11 млн.лева.Това каза след заседанието на Националния съвет по туризъм край Варна ресорният министър Николина Ангелкова.По думите й, на заседанието е обсъдена Националната програма за реклама за 2020 година заедно с представители на бизнеса местни власти и всички, които имат общо с туристическия бранш. Министърът уточни, че все още не може да коментира сезона в конкретика, тъй като се чакат данни за юни. \"На срещата представихме различни мерки, очертани в документа както реклама на международни пазари дигитална реклама, пазари с интегрирани компании\", обясни тя.По думите й, в момента министерството провежда срещи с туроператори от Германия, Русия и всички останали пазари в топ 10 и топ 30 за нашата страна. Целта е да се видят тенденциите от самите туроператори от първа ръка.Николина Ангелкова отчете, че от януари до май ведомството отчита малък ръст от 1 процент за летния сезон, на данните за юни ще са определящи. Тя добави и, че единната система за туристическа информация, която предстои да заработи ще е много важна за статистиката. Според нея тя ще помогне в дълбочина за анализ, но и в борбата със сивия сектор. ", "date": "2019.07.22", "title": "Ангелкова иска увеличение на парите за туристическа реклама за следващата година"}
{"url": "https://www.novinite.bg/articles/178358/Elena-Joncheva-Dosega-ENP-prikrivashe-vsichki-bezobraziya-na-GERB", "text": "Надявам се новият европейски главен прокурор (най-вероятно румънката Лаура Кьовеши) да обърне внимание на случващото се в България.  Това обяви в интервю за предаването „Тази сутрин” на bTV евродепутатът Елена Йончева (БСП/ПЕС).Тя е категорична, че няма да спре битката с безобразията в България, след като вече е евродепутат, а ще я продължи вече на европейско ниво. Думите на Сергей Станишев, че българският премиер Бойко Борисов може да действа като държавник тя коментира така: „Когато един самодържавник постъпи като държавник, това прави впечатление”. Изпълнителното бюро на БСП веднага се разграничи от думите на Станишев., уточни Йончева. „От АПИ ни размотават и не дават да се направи европейска проверка на пътищата ни. Правителството също ги защитава, защото всички са наясно, че при една проверка ще излязат страшни неща. 40% от средствата от всяка поръчка се връщат обратно във властта”, каза още евродепутатът от левицата. По думите ѝ пробивът в системата с лични данни на НАП е част от всички безобразия, които се случват в България и резултат от нагласените обществени поръчки. . „Сега ситуацията е много по различна от годините, когато не е имало субсидии. Сега ГЕРБ контролира всичко. Коя фирма ще даде пари на опозицията, след като знае, че ще бъде ликвидирана”, коментира евродепутатът от левицата", "date": "2019.07.22", "title": "Елена Йончева: Досега ЕНП прикриваше всички безобразия на ГЕРБ"}
{"url": "https://www.novinite.bg/articles/178367/69-ot-balgarite-odobryavat-namalyavaneto-na-partijnite-subsidii", "text": "69% от българите одобряват намаляването на партийните субсидии от 11 лв. на 1 лев на глас.Това показват данните от представително проучване на „Тренд” направено по поръчка на „24 часа”, направено в периода 9 – 16 юли.За субсидия от държавата, най-висок процент събира опцията 1 лев (42%), а 25% смятат, че партиите не трябва да получават пари от държавата. Само 2% са на мнение, че партиите трябва да получават повече от 7 лв. на получен глас на избори.Въпреки внушителното мнозинство, което подкрепя намаляването на държавните субсидии за партиите, 47% от интервюираните са на мнение, че политическите формации ще станат по-зависими от бизнеса.Увеличава се делът на хората, смятащи че правителството ще изкара пълен мандат. Оптимистично настроените достигат до 55%, а песимистите спадат до 35%.Борисов продължава да е най-одобряваният партиен лидер с 36% положително отношение.В първата петица по положително отношение са още Красимир Каракачанов – 29% , Корнелия Нинова – 24%, Веселин Марешки – 24%, и Татяна Дончева – 19%.Най-ниско положително отношение срещат Христо Иванов (10%), Мустафа Карадайъ (10%), Румен Христов (9%), Румен Петков (9%), Костадин Костадинов (8%) и Атанас Атанасов (7%). С най-висока неразпознаваемост остават Костадин Костадинов (45%) и Румен Христов (42%).", "date": "2019.07.22", "title": "69% от българите одобряват намаляването на партийните субсидии"}
