{"url": "https://www.novinite.bg/articles/166178/Valeri-Simeonov-Smisalat-na-izkazvaneto-mi-e-che-s-decata-invalidi-se-spekulira", "text": "Отново поредна кампания, провокирана от извадена от контекст фраза на мое изказване. Това написа в своята фейсбук страница вицепремиерът Валери Симеонов по повод исканата му оставка от майките на деца с увреждания, Атака и БСП.Смисълът на изказването ми е, че с децата инвалиди се спекулира, дори и след като правителството прие законопроект и удовлетвори всички искания на майките, изтъква Симеонов.Той пише още, че в семейството си има човек с тежка инвалидност, за когото полага грижи, но никога няма да изкара на показ, за да постигне политическа цел.„На всички превъзбудени по темата, искам да кажа, че в семейството си имам човек с тежка инвалидност, за когото полагам грижи, но когото никога няма да изкарам на показ, за да постигна политическа цел (сваляне на правителството). Знам, че истината боли, но не се отказвам от нито една своя дума“, пише той.", "date": "2018.10.19", "title": "Валери Симеонов: Смисълът на изказването ми е, че с децата инвалиди се спекулира"}
{"url": "https://www.novinite.bg/articles/166147/Zaradi-stroeja-na-Metro-Sofiya-III-otsechkata-ot-ul-Jitnica-do-bul-Balgariya-ostavat-blokirani", "text": "Продължава забраната за движение на автомобили по:– средната част на пътното платно на бул. „Гоце Делчев”, между ул. „Кюстендил” и бул. „Цар Борис ІІІ”. Автомобилите ще могат да се движат по една лента в двете посоки в този участък, информира sofia.bg;– северното  платно на бул. „Цар Борис ІІІ” и две ленти от северната половина на централното пътно платно на бул. ”Цар Борис ІІІ”, с дължина по около 70 м от двете страни спрямо оста на бул. „Гоце Делчев” и ул. „Житница“;– ул. „Житница” между бул. ”Цар Борис ІІІ” и ул. „Гебедже”.Движението на автомобили по бул. „Цар Борис ІІІ” се осъществява по следния начин:– към кв. „Княжево” – в една лента от южната половина на централното пътно платно на бул. „Цар Борис ІІІ”, в района на ремонта на кръстовище бул. „Цар Борис ІІІ” – бул. „Гоце Делчев” – ул. „Житница“. Обособена е лента за придвижване на пешеходците, която е широка 1,50 м;– към центъра – в една  лента от южната половина на централното пътно платно на бул. „Цар Борис ІІІ” в района на ремонта на кръстовище бул. „Цар Борис ІІІ” – бул. „Гоце Делчев” – ул. „Житница“.Променените маршрути на градския транспорт продължават да са валидни до Автобуси ,  и  имат раличен  маршрут:–  – към ж.к. „ГоцеДелчев“,  пътуват от  ж.к. “Овча купел 2” по стария маршрут до кръстовището на  ул. „Любляна“ с бул. „Овча купел“, надясно по бул. „Овча купел“, наляво по бул. „Цар Борис III”, надясно по бул. „Братя Бъкстон“, наляво по ул. „Тодор Каблешков“, наляво по ул. – „Ген. Стефан Тошев“, надясно по бул. „Гоце Делчев“ и по маршрута си до ж.к. „Гоце Делчев“ – двупосочно.–   – към Зоопарка,  пътуват  от “Хюндай България” по стария маршрут до кръстовището на  бул. „Константин Величков“ с бул. „Възкресение“, по бул. „Акад. Иван Евстратиев Гешов“ през тунела под бул. „Цар Борис III” и ул. „Св. Георги Софийски“, надясно по бул. „България”, наляво по бул. „Гоце Делчев“ и по маршрута си до Зоопарка – двупосочно.–  – към Студентски град, пътуват от ж.к. “Овча купел 2″ по стария маршрут до кръстовището на  ул. „Житница“ с бул. „Овча купел“, наляво по бул. „Никола Мушанов“, надясно по бул. „Възкресение”, надясно по ул. „Акад. Иван Евстратиев Гешов“ през тунела под бул. „Цар Борис III” и ул. „Св. Георги Софийски”, по бул. „Петко Ю. Тодоров“, наляво по ул. „Бяла черква“ и по маршрута си до “Студентски град” – двупосочно.– ,  и  спират на всички настоящи автобусни спирки в променените участъци от маршрута.Спирки „Красно село“ с код 0636, 0638, 0639 и 0640 за автобуси № 63 и №260 и трамвайни линии № 4 и №5 са преместени временно на изградени перони в района на кръстовище ул. „Житница“ – бул. „Гоце Делчев“ – бул. „Цар Борис III”.Закрити са спирките:–  „Балканкар АД“ с код 0564 и 0569 на ул. „Житница“;–  „АП Земляне“ с код 0079 и 0080 на ул. „Житница“;–  „ж.к. “Красно село“ с код 0637 и 0641 на бул. „ГоцеДелчев“.", "date": "2018.10.19", "title": "Заради строежа на Метро София – III отсечката от ул. „Житница” до бул. „България” остават блокирани"}
{"url": "https://www.novinite.bg/articles/166151/Otkriha-dve-ognishta-na-ptichi-grip-v-Haskovsko", "text": "Българската агенция по безопасност на храните (БАБХ) откри две огнища на птичи грип в Хасковско. Засегнати са големи ферми в района. Около 100 000 птици ще бъдат умъртвени заради заразата. “Издаде се заповед, която включва предприемане на спешни мерки за ликвидиране на огнището. Ще бъдат извършени клинични прегледи и, при съмнение, ще бъдат взети проби. Забранен е пазарът на птици и движението на продуктите от заразените животни. След умъртвяването ще се извършват няколко дизенфекции на помещенията“, заяви директорът на Регионалната дирекция по безопасност на храните Георги Илиев в ефира на \"Здравей, България\".Той допълни, че ако няма нови прояви на болестта, след месец ще бъде разрешено населването на обектите с птици.“Специално този щам не е опасен за потребителите на птиче месо. В редки случаи може да се наблюдават леки грипоподобни признаци. Това може да се случи само при пряк контакт със заразените птици“, каза още Илиев.Той призова общинските власти, стопаните и ловците да бъдат внимателни и, ако забележат трупове на диви животни, веднага да съобщят, тъй като движението на прелетните птици не може да бъде ограничено.", "date": "2018.10.19", "title": "Откриха две огнища на птичи грип в Хасковско"}
{"url": "https://www.novinite.bg/articles/166152/Toplofikaciya-Sofiya-e-v-gotovnost-da-pusne-parnoto", "text": "Топлофикация „София“ е в пълна готовност да пусне топлоподаването в столицата, като решение за точната дата на пускането на парното ще се вземе в понеделник. Това обясни за сутрешния блок на БНТ1 Елизабет Павлова от Топлофикация „София“.За да бъде пуснато парното в София, трябва да бъдат изпълнени няколко задължителни, уредени от закона, условия: да има три последователни дни със средна денонощна температура под 12 градуса, прогноза за трайно застудяване на времето. Топлофикация „София“ е напълно готова да пусне отоплението в столицата, като е в постоянна комуникация с НИМХ. В понеделник ще се вземе решение кога точно ще бъде пуснато парното.Потребителите трябва да изпълнят няколко неща:да освободят винтилите на парното максимално, за да се обезвъздуши системата. След това могат да настроят винтилите на комфортната им температура;да приключат ремонтите, които извършват, и да запълнят източените вътрешни инсталации. В противен случай, това ще бъде знак, че ремонтите продължават.Директорите на болнични заведения, училища и детски градини, че могат да направят заявление в Топлофикация „София“, следз което в рамките на ден топлоподаването към тях ще бъде изпълнено.", "date": "2018.10.19", "title": "Топлофикация „София“ е в готовност да пусне парното"}
{"url": "https://www.novinite.bg/articles/166145/Izlojbata-Sofiya-grad-za-horata-e-pred-Sadebnata-palata-do-kraya-na-oktomvri", "text": "Изложбата по проекта “София – град за хората” е изложена от днес до 31 октомври т. г. Експозицията е разположена пред Съдебната палата, съобщават от дирекция “Направление архитектура и градоустройство” на Столична община.Снимките показват визита на развитието на централната градска част, която представлява ключови публични пространства и пешеходни връзки. Улиците са представени като оживено място за обществен живот, предаде Пилотният проект “София – град за хората” е на Столична община и стартира миналата година. Изследване и анализ на публичните пространства, който са важни за живота на хората беше първият етап. Методологията е на изследването е на световно известния урбанист проф. Ян Геел и студио „Геел”.Експозицията показва и приложения План за действие, според който има краткосрочни, средносрочни и дългосрочни мерки за трансформацията на София.", "date": "2018.10.19", "title": "Изложбата “София – град за хората” е пред Съдебната палата до края на октомври"}
{"url": "https://www.novinite.bg/articles/166172/Kamion-pomete-motorist-v-Plovdiv", "text": "38-годишен моторист е настанен в болница след катастрофа с камион, съобщиха от пресцентъра на ОДМВР-Пловдив.На 18 октомври, около 16.10 часа на бул. „Кукленско шосе“ в Пловдив товарен автомобил „Мерцедес“ излязъл вдясно извън пътното платно и блъснал изчакващия да се включи в движението мотор „Хонда“, а после ударил два паркирани автомобила „Ситроен“ и „Ауди“. 38-годишният мъж, който управлявал мотора, е настанен в болница за наблюдение.Той и 48-годишният шофьор на камиона са тествани с дрегер за употреба на алкохол, като резултатите са отрицателни.По случая е образувано досъдебно производство.", "date": "2018.10.19", "title": "Камион помете моторист в Пловдив"}
{"url": "https://www.novinite.bg/articles/166156/Novi-gazovi-avtobusi-za-nad-40-mln-lv-dogovori-Stolichen-avtotransport-EAD", "text": "Договор за лизингова доставка на 60 нови газови автобуса подписа общинското дружество \"Столичен автотранспорт\" ЕАД - София. Контрактът е на стойност 40 556 334 лв. без ДДС и е подписан с единствения кандидат \"Сожелис – България\" ЕООД – еднолична собственост на \"Сосиете Женерал Експресбанк\" АД. Той е докладван вчера в Агенцията за обществени поръчки.Автобусите , работещи със сгъстен природен газ, трябва да са съчленени, с дължина 17,8 до 18,7 метра, ширина 2,5 метра и височина 3,5 метра. В своята оферта \"Сожелис – България\" е вписала, че участва в процедурата с подизпълнителя \"МВБ Трак енд Бъс България\" АД, която е генерален вносител на МАН и НЕОПЛАН. Дружеството се е позовало и на капацитета на \"MAN Truck & Bus AG\" с централа в Мюнхен, Германия за предходни доставки. 49% от доставката ще бъде превъзложена на \"МВБ Трак енд Бъс България\" АД. ", "date": "2018.10.19", "title": "Нови газови автобуси за над 40 млн. лв. договори \"Столичен автотранспорт\" ЕАД"}
{"url": "https://www.novinite.bg/articles/166177/Hvanaha-piyan-shofor-na-uchilishten-avtobus", "text": "Хванаха шофьор на училищен автобус пиян минути преди да потегли с автобус, пълен с второкласници. Учениците, които са от Бургас, е трябвало да отидат на екскурзия до Малко Търново.Преди заминаването двамата водачи на рейса били тествани от служители на сектор \"Пътна полиция\". Единият е бил с нулеви показатели за употреба на алкохол. Вторият - на 33 години, е бил с 0,66 промила алкохол в кръвта, съобщават от Областната дирекция на полицията в града. На шофьора е отнето свидетелството за управление, а автобусът е спрян от движение. Друг автобус е изпратен да осъществи ученическата екскурзия.", "date": "2018.10.19", "title": "Хванаха пиян шофьор на училищен автобус"}
{"url": "https://www.novinite.bg/articles/166157/Zakrivane-na-moto-sezon-2018-ogranichava-dvijenieto-v-stolicata", "text": "От 07:00 до 12:00 часа на 20.10.2018 г. се забранява престоят и паркирането на пътни превозни средства, с изключение на участниците в мото шествието, както следва:на пл. \"Св. Ал. Невски\";на ул. \"Оборище\" между ул. \"Г.С. Раковски\" и бул. \"Васил Левски\";От 09:00 до 12:00 часа на 20.10.2018 г. се забранява влизането на пътни превозни средства в двете посоки, както следва:От 11:00 часа на 20.10.2018 г. ще се проведе мото-шествие с маршрут: от пл. \"Св. Александър Невски\" по ул. \"Оборище\", бул. \"Васил Левски\", бул. \"Цариградско шосе\", бул. \"Асен Йорданов\" до зала \"Арена Армеец\".„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.10.19", "title": "Закриване на мото - сезон 2018 ограничава движението в столицата"}
{"url": "https://www.novinite.bg/articles/166158/Zasnemaneto-na-reklamen-klip-ogranichava-dvijenieto-v-stolicata", "text": "Забранява се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране \"служебен абонамент\", както следва:От 12:00 до 17:00 часа на 22.10.2018 г. на ул. \"Екзарх Йосиф\" между бул. \"Васил Левски\" и ул. \"Чумерна\" - 10 /десет/ паркоместа.„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.10.19", "title": "Заснемането на рекламен клип ограничава движението в столицата"}
{"url": "https://www.novinite.bg/articles/166160/Zapochva-rekonstrukciyata-na-gradinata-Kristal", "text": "Емблематичната за столицата градина „Кристал“ е паметник на градинското и парково изкуство. За началото на реконструкцията й информира кметът на София в социалната мрежа.Тя подчертава, че релефът на градинката с денивелация на терена е характерен и затова е запазен в проекта за реконструкция, предадеГ-жа Фандъкова отбелязва, че сега се отстранява горния изтощен почвен слой и се заменя с богат хумусен слой. Новият слой ще бъде затревен и ще се засадят 52 нови дървета – чинар, липа, кедър и смърч.Кметът на столицата припомня, че през 1914 г. на това място е направен изкоп за полагане основите на сграда на Народната библиотека и музей. Строежът не е бил реализиран заради войните, но през 1927 г. денивелацията е обособена като част от парковия терен на градината срещу Военния клуб.В момента градинката е опасана с ограда заради началото на реконструкцията.", "date": "2018.10.19", "title": "Започва реконструкцията на градината „Кристал“"}
{"url": "https://www.novinite.bg/articles/166144/Kmetat-na-Sofiya-pokaza-na-evrokomisar-Krecu-promyanata-na-Sofiya", "text": "Кметът Йорданка Фандъкова показа еврокомисаря ро регианлана политика Корина уникалната гробница със стенописи, която бе отркрита при ремонта по ул. Московска, който обхвана и пространството пред църквата Света Неделя”. Двете дами се срещнаха и разговаряха за напредъка на проектите, финансирани със средства от ЕС, които се реализират в София. На срещата с Фандъкова и Крецу присъства и представителят на ЕК у нас Огнян Златев.Крецу отбеляза, че се вижда напредък в развитието на София в последните години.  4 големи проекта по ОП Региони в растеж се изпълняват в София, които се отнасят към трансформацията на големи публични пространства, пише Кметът показа как се реализират проектите. Общо Столична община е защитила 41, по които е получила европейско финансиране за около 1 млн. евро за града.  С тях подобряваме живота на хората като променяме средата, коментира кметът. 14 от проектите са по оперативни програми на ЕС, 3 за метрото, 10 проекта по общностни програми и 14 проекта с бенефициенти столични районни администрации на Столична община.Кметовете са най-добре запознати от какво има нужда един град, а кметът на София е сред най-активните. София инвестира в големи проекти, които са трудни и наистина ще променят живота на гражданите, похвали Фандъкова румънският еврокомисар.С пускането на третата метролиния, вредните емисии във въздуха ще намалеят с 90 000 т годишно в зоните, където ще минава подземната железница. Тя ще обслужва 130 000 столичани и ще е връзка на големи жилищни квартали с центъра.", "date": "2018.10.19", "title": "Кметът на София показа на еврокомисар Крецу промяната на София"}
{"url": "https://www.novinite.bg/articles/166149/Dneven-horoskop-za-petak", "text": "Съсредоточете се върху детайлите и правете планове. По-спокойно сте от обикновено и сте готови за забавление. Организирайте всичките си приятели и планирайте един страхотен ден.Ще постигнете нещо доста голямо днес. Може да е нещо, свързано с работата или с личния живот, което е изключително важно за вас. Готови сте да се възползвате максимално, така че действайте.Чувствате се пренатоварени и ако не предприемете някакви мерки, ще се чувствате така дълго време. Опитайте да не се впрягате излишно и да се зареждате с положителна енергия постоянно.Вижте повече:", "date": "2018.10.19", "title": "Дневен хороскоп за петък"}
{"url": "https://www.novinite.bg/articles/166146/Desislava-Ivancheva-izliza-pod-domashen-arest", "text": "Бившия кмет на район „Младост“ Десислава Иванчева и нейната заместничка Биляна Петрова излизат под домашен арест. Това беше решението на специализирания съд. То ще стане факт, когато се разбере дали прокуратурата няма да обжалва.В ареста остава Петко Дюлгеров, третият обвиняем. Двете дами бяха обвинени за взимане на подкуп от строителен предприемач, в замяна на придвижване на преписка.Днес арх. Здравка Здравков сподели пред съда, че е бил наясно, че се бавят преписките от Иванчева и подал сигнал за това. Въпреки че не било обичайна практика, Здравков делегирал права на Иванчева за задвижване на преписките за строеж.", "date": "2018.10.19", "title": "Десислава Иванчева излиза под домашен арест"}
{"url": "https://www.novinite.bg/articles/166173/Strelba-v-Germaniya", "text": "Двама души са убити и двама полицаи – ранени, при стрелба в германския град Кирххайм ан дер Вайнщрасе, край Манхайм, съобщава Washington Post.Пострадалите униформени са мъж и жена.Местните власти уверяват, че ситуацията не представлява опасност за населението, но към момента отказват да съобщят подробности за случилото се. Не е ясно кои са убитите, нито какво е наложило намесата на полицията.", "date": "2018.10.19", "title": "Стрелба в Германия"}
{"url": "https://www.novinite.bg/articles/166162/Sofijski-mejdunaroden-literaturen-festival-startira-prez-dekemvri", "text": "Между 11-и и 16-и декември 2018 г. е запазеното време за шестото издание на най-голямото литературно събитие в столицата: „Софийският международен литературен фестивал“. Досега участници в него са били близо 200 писатели и поети от 24 държави.Форумът събира на едно място български и световни автори и създава пространство за среща на литературите, на големите и малките езици, на културите на различните държави.Основната структурна линия на шестия „Софийски международен литературен фестивал“ ще са темите и тенденциите на немскоезичната литература, които ще бъдат вписани в цялата програма на Фестивала. Някои от най-интересните и значими съвременни автори от Австрия, Германия, Швейцария и Лихтенщайн ще се срещнат с публиката на Литературния фестивал, заедно с български писатели и поети.По същото време, традиционно се провежда Софийският международен панаир на книгата. 46-ото издание ще премине под мотото: Четири страни – един език, посветено на немскоезичните държави Австрия, Германия, Лихтенщайн и Швейцария, които тази година ще бъдат Почетни гости на събитието.", "date": "2018.10.19", "title": "„Софийски международен литературен фестивал“ стартира през декември"}
{"url": "https://www.novinite.bg/articles/166154/Nepalnoletno-momche-zagina-v-katastrofa-na-patya-Dobrich-Varna", "text": "Непълнолетно момче е загинало в катастрофа на пътя Добрич – Варна, в района на село Любен Каравелово.Инцидентът е станал тази нощ.Според първоначалната информация автомобил  „Рено” по време на движение напуснал пътното платно и се блъснал в дърво. На място е загинало момче от село Любен Каравелово. Към момента текат действия по разследване на случая.Изясняват се детайли и обстоятелства около инцидента.По случая е образувано досъдебно производство.", "date": "2018.10.19", "title": "Непълнолетно момче загина в катастрофа на пътя Добрич-Варна"}
{"url": "https://www.novinite.bg/articles/166148/Razpitvaha-Severin-Krasimirov-4-chasa", "text": "Разпитът на обвиненият за убийството на журналистката Виктория Маринова след конвоирането му до Русе е продължил повече от четири часа. Северин Красимиров казал пред разследващите къде точно е заровил телефона на жертвата след нападението и малко по-късно устройството беше намерено от полицаите.Все още не е ясно дали разпитът е проведен пред съдия, защото, ако това не е така, казаното от обвиняемия няма стойност пред съда. Не е официално съобщено и дали Красимиров е признал вината си за жестокото престъпление.Мярката му за неотклонение ще бъде гледана в петък. На заседанието на съда в Русе трябва да бъдат представени всички събрани до момента доказателства.Красимиров е настанен в следствения арест в Русе, в килия, която отговаря на европейските изисквания.", "date": "2018.10.19", "title": "Разпитваха Северин Красимиров  4 часа"}
{"url": "https://www.novinite.bg/articles/166143/Dnes-po-znachitelna-shte-e-oblachnostta-nad-iztochnata-polovina-na-stranata", "text": "Днес по-значителна ще е облачността над източната половина на страната, след обяд и над планините и на отделни места там слабо ще превали. Над Западна България ще има повече слънчеви часове. На отделни места до обяд главно в Източна България видимостта ще е намалена. Ще духа слаб северен вятър. Максималните температури ще са от 15-16° на места в североизточните райони, до 25-26° в крайните югозападни. Над планините облачността ще е променлива, по-значителна след обяд, когато на отделни места слабо ще превали. Ще духа слаб вятър от запад-северозапад. Максималната температура на височина 1200 метра ще е около 15°, на 2000 метра – около 8°.Над Черноморието облачността ще е променлива, до обяд на места ще има мъгла или ниска слоеста облачност. Ще духа слаб северен вятър. Максималните температури ще са 18-20°, колкото е и температурата на морската вода. Вълнението на морето ще е 2 бала.", "date": "2018.10.19", "title": "Днес по-значителна ще е облачността над източната половина на страната"}
{"url": "https://www.novinite.bg/articles/166168/Jena-blasna-mlado-momiche-na-zebra", "text": "18-годишна е пострадала при пътно произшествие вчера на бул.“Христо Ботев“ в Кърджали в 13,20 часа, събощиха от МВР.Момичето пресичало на пешеходна пътека и било блъснато от „Опел“, управляван от 49-годишна жена. Пострадалата е била транспортирана в Центъра за спешна помощ и след преглед настанена за лечение в кърджалийската болница.Дежурна оперативна група е извършила оглед на мястото на произшествието.Образувано е досъдебно производство.Жената, управлявала опела, е задържана за срок до 24 в полицейското управление.", "date": "2018.10.19", "title": "Жена блъсна младо момиче на зебра"}
{"url": "https://www.novinite.bg/articles/166165/Prez-uikenda-v-stolicata-shte-gostuva-uchen-ot-NASA", "text": "През уикенда, 20 и 21 октомври, в София идва мениджър на една от научните програми на НАСА. Повод за посещението му е провеждането на най-мащабния хакатон в света за разработване на технологични решения с отворен код в Техническия университет в София, предаде Д-р Дейвид Грийн ще връчи медалите на призьорите в NASA International Space Apps Challenge 2018. Ще бъде присъдена и голямата награда, тази година посветена на Боян Петров.Темата на събитието е “Земя и Космос” и е ориентирано към умели програмисти, инженери и разработчици, работещи за подобряване на живота на Земята и Космоса, информира news.bg.Всеки отбор ще разполага с 48 часа за разработка на приложение с отворен код във вид на концепция, прототип или готов продукт.", "date": "2018.10.19", "title": "През уикенда в столицата ще гостува учен от НАСА"}
{"url": "https://www.novinite.bg/articles/166169/Zapochna-obnovyavaneto-na-4-detski-ploshtadki-v-rajon-Vazrajdane", "text": "Район „Възраждане“ започва обновяване на 4 детски площадки в „Зона Б-18“ между бл. 106, бл. 328 и бл. 329, в „Зона Б-19“ между бл. 15 и бл. 16, в „Зона Б-5“ до бл. 14 и в кв. 335 в „Зона Б-5“.  Детските площадки  в  „Зона Б-18“ са разположени в междублокови пространства на бл. 106, бл. 328 и бл. 329 и в кв. 335 в „Зона Б-5“ и цялостно ще бъдат обновени. И на двете детски площадки предстои полагане на ударопоглъщаща настилка, нови съоръжения за игра и малко комбинирано съоръжение.Детската полощадка в „Зона Б-19“ между бл. 15 и бл. 16 ще се обнови с поставяне на ударопоглъщаща настилка и нови съоръжения за игра.В „Зона Б-5“ до бл. 14 детската площадка ще бъде разширена с 40 кв. м, като ще бъде положена настилка и нови малки съоръжения за игра.Всички материали и съоръжения, които се поставят на детските площадки, отговарят на изискванията на действащата нормативна уредба.Започналото обновяване на детските площадки е част от цялостното обновяване на зелените площи при бл. 15 и 16 в „Зона Б-19“ и в кв. 335 в „Зона Б-5“. Предстои възстановяване  на зелените площи, настилки на алеите и засаждане на нова декоративна храстова и тревна растителност.", "date": "2018.10.19", "title": "Започна обновяването на 4 детски площадки в район „Възраждане“"}
{"url": "https://www.novinite.bg/articles/166175/Pogrebvat-jertvite-v-Kerch", "text": "Кримският град Керч се прощава с жертвите на убийството в колежа. Вчера броят на загиналите достигна 21.Състоянието на 7 от пострадалите остава критично.Траурната церемония се проведе при засилени мерки за сигурност. Тя продължи повече от два часа и на нея присъстваха над 30 хиляди души.Мотивите на нападателя все още не са ясни. Пред всички училища и детски градини в Керч е поставена охрана.", "date": "2018.10.19", "title": "Погребват жертвите в Керч"}
{"url": "https://www.novinite.bg/articles/166163/Sadat-ostavi-v-aresta-Severin-Krasimirov", "text": "Северин Красимиров, обвинен за изнасилване и за убийство по особено мъчителен начин и с особена жестокост на 30-годишната Виктория Маринова - административен директор на TVN и водеща на предаване, остава за постоянно в ареста. Това определи Окръжният съд в Русе, след като прокуратурата поиска най-тежката мярка за неотклонение.  Определението на съда може да се обжалва в тридневен срок пред Великотърновския апелативен съд.Престъплението бе извършено на 6 октомври тази година. Тялото на Виктория Маринова беше открито в ранния следобед в обрасла с растителност зона край брега на Дунав. Четири дни по-късно в Германия за убийството бе задържан 21-годишният Северин Красимиров от Русе. Той бе екстрадиран в България на 17 октомври вечерта, а вчера бе конвоиран до следствения арест в крайдунавския град.В началото на заседанието служебният адвокат на Северин Иван Дойнов поиска делото да се гледа при закрити врата, но съдът реши, че искането е неоснователно.  Красимиров е на 20 години и има начално образование, тъй като няма завършен 8 клас, стана ясно по време на заседанието.Окръжният прокурор на Русе Георги Георгиев и прокурор Кремена Колицова заявиха, че са налице всички предпоставки за взимане на най-тежката мярка за неотклонение на обвиняемия. Северин заяви, че е правилно, че прокуратурата иска да бъде задържан.Прокурор Колицова обясни, че от данните по делото може да се направи обосновано предположения, че Красимиров е извършил на престъпленията, в които е обвинен. За това сочели и част от неговите показания. Както и че има опасност той да се укрие.", "date": "2018.10.19", "title": "Съдът остави в ареста Северин Красимиров"}
{"url": "https://www.novinite.bg/articles/166170/Osmiyat-ACT-Festival-za-svoboden-teatar-s-multijanrova-balgarska-selekciya", "text": "Oсмият АСТ Фестивал за свободен театър ще се проведе от 19 до 25 октомври и отново ще включва витрина на най-доброто от съвременната българска независима сцена, международна селекция и богата паралелна програма със специални събития, дискусии, уъркшопи и гости.Предстоящото издание е под надслов POST-POST и се стреми да улови пулса на времето в мрежата от смисли – от „постмодернизъм“ и „постдраматично“, през „постдигитално“, до постовете в социалните мрежи, оплитащи ни в безкраен поток от информация.Затова и фокусът на българската селекция е експериментът на ръба на познатите жанрове. Тя ще покаже осем ярки представителя на откривателския дух в сценичното изкуство. От документалния театър, през съвременния танц и пърформанс, до интерактивните формати, сетивната инсталация и психодрамата, всеки от спектаклите развива собствен сценичен език, за да комуникира своите послания.Германската компания LIGNA и актьорът Стефан Щерев заедно създават концепцията, режисурата и текста на социалния спектакъл “Опиянение и гняв. Изследвания върху авторитарния характер”. Международната продукция се фокусира върху причините за авторитарните и фашистките настроения в Европа и търси отговор на въпроса какво поражда, контролира и манипулира различни обществени групи.Специално за АСТ Фестивал ще можем да преживеем инсталацията PURE на международно признатия танцьор и хореограф Християн Бакалов. Премествайки границите между изпълнителското изкуство и визуалната инсталация, Бакалов развива редица методи за потапяне на публиката в поетично театрално пространство, като ги стимулира индивидуално чрез различни сетива.Интерактивното театрално представление на Марий Росен “Щастливият Бекет” пък е вдъхновенo от структурата и образния свят в “О, щастливи дни” на Самюъл Бекет. Спектакълът обаче не следва оригиналната пиеса, а текстове, предварително написани от присъстващите зрители. Така всяко отделно представление има свой уникален драматургичен език, но структурата винаги остава същата.“Съвършено розово” е новият проект на Ива Свещарова в областта на съвременния танц и пърформанс. Той отправя поглед към темата за женското тяло и през призмата на стереотипи, клишета и свръхеротизирани образи отваря въпроси за удоволствието, желанието и еротичното очарование.Темата за тялото и взаимоотношенията му с душата е отправна точка и в сценичната изповед “Интервюта с душата” на актрисата и психодрама терапевт Юлиана Сайска. В него тя професионално изследва чувствата на вътрешната сцена на човека, включвайки текстове от „За тялото и душата“ на Бонавентура, „Изповеди“ на Св. Августин, „Болестта на смъртта“ на Маргьорит Дюрас и „Дух и Любов“ на Симон Вейл.Невербален театър и личен проект е и “Историята на вчерашния ден” на Галина Борисова, в който между стени, завеси и тапети шестима артисти мечтаят в пространството с несигурни намерения и временни решения. И се питат: колко често се чувстваме самотни в присъствието на околните?Новата продукция на VOX POPULI, съвместно с Екологично сдружение „За Земята” е документалният спектакъл-променада (разходка) „Което остава”. В него публиката предприема пътешествие между три знакови софийски улици, за да стане свидетел на ситуации от един паралелен живот на града. Десетки интервюта и срещи със събирачите на смет изграждат спектакъла и прозрението, че онези, които често подминаваме с апатия и мнителност, всъщност са сред най-важните двигатели за постоянното обновление на София.Осмата продукция, селектирана за участие в осмото издание на ACT Фестивал за свободен театър, е премиерният спектакълът “Мовименто/Вариации” на Организация за съвременно алтернативно изкуство и култура – 36 маймуни. В него петима автори от България, Германия и САЩ разтоварват наелектризираната тема за миграцията, като я разгледат като част от категорията „движение” – на нашите тела, пари, души, мечти, животните, планетата, интернет, постове и профили. Спектакълът ни изпраща на пътешествие – от Саргасово море през Филаделфия, през нефтените рафинерии в Дакота, дигиталните тела и съвременния танц – нагоре, нагоре към звездите.", "date": "2018.10.19", "title": "Осмият ACT Фестивал за свободен театър с мултижанрова българска селекция"}
{"url": "https://www.novinite.bg/articles/166150/Sled-signal-za-silna-muzika-Napadnaha-policai-v-mahala-v-Sliven", "text": "Трима полицаи са пострадали, след като били нападнати от жители на сливенския квартал „Надежда”. Униформените отишли там след подаден сигнал за силна музика. Хората, които вдигали шум обаче, отказали да празнуват по-тихо.Впоследствие върху служителите на реда се нахвърлили десетки роми. Задържани са 10-има от тях.Двама от полицаите са леко пострадали, а третият е получил удар в главата.По-късно в петъчния ден директорът на Областната дирекция ще представи подробности по случая.", "date": "2018.10.19", "title": "След сигнал за силна музика: Нападнаха полицаи в махала в Сливен"}
{"url": "https://www.novinite.bg/articles/166153/Mareshki-Votat-na-nedoverie-e-chast-ot-scenariya-za-tnar-radiomalchanie", "text": "„Воля“ няма да участва в дебата за вота на недоверие, защото това е част от сценария за т. нар. „радиомълчание“, след което парите, които трябва да се дадат за здраве, образование и демографски проблеми, ще се дадат за „безсмислени играчки“. Това заяви в сутрешния блок на БНТ1 лидерът на „Воля“ Веселин Марешки, визирайки средствата, отделени за модернизиране на армията.По думите му, военният министър Каракачанов и президентът Радев считат българите за „безмълвно стадо, което трябва да бъде стригано“. Той допълни, че първо трябва да се създават добри условия на живот, които хората с желание да защитят.Предложенията за реформа в здравеопазването са „на парче“, заяви лидерът на „Воля“.Веселин Марешки, зам.-председател на НС, лидер на „Воля“: Тези два варианта няма да решат абсолютно нищо в здравеопазването.Трябва да се напише програма, зад която да застанат всички политически сили, допълни Марешки.", "date": "2018.10.19", "title": "Марешки: Вотът на недоверие е част от сценария за т.нар. „радиомълчание“"}
{"url": "https://www.novinite.bg/articles/166167/Majkite-na-deca-s-uvrejdaniya-nastoyavat-za-ostavkata-na-Valeri-Simeonov", "text": "Майките на деца с увреждания настояват за оставката на вицепремиера Валери Симеонов заради изказване, в което той определя протестиращите като \"група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца\". На брифинг в парламента жените заявиха, че вече има богат набор от управленски обиди към тях.Тя подчертаха, че с протестите си показват именно колко болни са децата им. Очевидно е болно и обществото, за да има на управленски постове такива хора като Валери Симеонов, смятат те.Попитани не се ли притесняват, че на брифинга в парламента до тях застават Корнелия Нинова и Антон Кутев от БСП, майките заявиха, че проблемите им нямат политически цвят. Те уточниха, че са в Народното събрание, за да чуят дебатите по вота на недоверие към правителството в областта на здравеопазването.Лидерът на БСП Корнелия Нинова заяви, че Симеонов не може да остане и минута повече на вицепремиерския пост. Ние искаме оставката на цялото правителство за катастрофата в здравната система, допълни тя. Нинова поиска премиерът Бойко Борисов да заяви дали споделя позицията на Симеонов.", "date": "2018.10.19", "title": "Майките на деца с увреждания настояват за оставката на Валери Симеонов"}
{"url": "https://www.novinite.bg/articles/166155/BSP-iska-ostavkata-na-pravitelstvoto-zaradi-pogroma-v-zdraveopazvaneto", "text": "БСП иска оставката на правителството заради погрома в здравеопазването в България, заяви лидерът на партията Корнелия Нинова. От парламентарната трибуна Нинова представи мотивите на внесения от групата на „БСП за България“ вот на недоверие към коалиционния кабинет на ГЕРБ и „Обединени патриоти“ заради провала му в политиката в сектор Здравеопазване.„Вотът на недоверие е за последните две години от управлението, но Борисов управлява България в последните 10 години. За тези 10 години той смени 9 министри на здравеопазването, почти по министър на година и 8 управители на НЗОК. Резултатът днес е следният – парите за здравеопазване се увеличават непрекъснато и днес достигат близо 9 млрд. лева, но 4 млрд. от тях, уважаеми българи, плащате вие от джоба си“, подчерта Нинова от трибуната.Според нея на пациентите е нарушено гарантираното им от Конституцията право на безплатно здравеопазване, а като аргумент тя посочи плащането за избор на екип, доплащането за медицински изделия, за консумативи и др.„В резултат на това управление здравеопазването вече не е и достъпно. 80% от болниците са в 3 големи града. Една родилка, например, трябва да пътува 80 км от Свищов до Велико Търново в резултат на закриването на родилното отделение там. Общинските болници фалират. Те дължат около 500 млн. лева. Пред затваряне са болниците във Враца, Ловеч, Видин, Стара Загора, Чирпан, Девин и други“, аргументира се още лидерът на БСП.От левицата критикуват правителството още заради лекарствената му политика.„Лекарствата стават все по-скъпи. Евтините се изнасят без контрол“, подчерта Корнелия Нинова, а за пример даде факта, че 45% от парите за здраве отиват за лекарства. В Европа този процент е 25%.„За да се приберат парите от Здравната каса и от хората, пациенти се приемат по 5-6 пъти, по различни пътеки. При това някои изобщо не влизат в болница, но по документи се водят там, за да се вземат парите. Хоспитализациите са се увеличили два пъти – 3 млн. хоспитализации, а за този период българите сме намалели с 1 млн. души“, допълни още Нинова, излагайки мотивите на вота.От БСП се противопоставят още и на предлаганата от министъра на здравеопазването Кирил Ананиев промяна в модела на здравно осигуряване, който все още е в процес на обществено обсъждане.", "date": "2018.10.19", "title": "БСП иска оставката на правителството заради погрома в здравеопазването"}
{"url": "https://www.novinite.bg/articles/166159/Obvinyaemiyat-za-ubijstvoto-na-Viktoriya-Ne-moga-da-povyarvam-che-az-sam-go-napravil", "text": "\"Не мога да повярвам, че аз съм го направил. Съжалявам! Виновен съм!\". Това каза обвиняемият за убийството на журналистката Виктория Маринова Северин Красимиров преди началото на съдебното заседание, на което се гледа мярката му за неотклонение.Подсъдимият заяви още, че ще приеме всяка присъда, която му бъде постановена, дори тя да е доживотен затвор.Красимиров призна, че преди да нападне журналистката, е употребил наркотици. И сам поиска да бъде оставен зад решетките, защото се страхува за живота си.При разпита в четвъртък Красимиров каза на разследващите къде точно е заровил телефона на 30-годишната водеща след убийството. Мобилното устройство беше намерено на посоченото от обвиняемия място. Все още не е ясно дали разпитът е проведен пред съдия, защото, ако това не е така, казаното от обвиняемия няма стойност пред съда.Мярката за неотклонение се гледа в Русе, където Красимиров беше доведен в четвъртък. Той прекара нощта в килия в следвения арест в крайдунавския град.", "date": "2018.10.19", "title": "Обвиняемият за убийството на Виктория: Не мога да повярвам, че аз съм го направил"}
{"url": "https://www.novinite.bg/articles/166174/Ministar-Marinov-Ima-i-drugi-dokazatelstva-che-Severin-e-izvarshitelyat-na-ubijstvoto", "text": "При допълнително проведените процесуално-следствени действия със Северин Красимиров след връщането му от Германия са документирани и други доказателства, които потвърждават версията, че той е извършителят на тежкото престъпление. Това каза пред журналисти в парламента министърът на вътрешните работи Младен Маринов. Той се позова на закона, който забранява, когато случаят е във фаза на досъдебно производство, да бъде споделяна информация. „Вие видяхте какви са повдигнатите обвинения - за убийство и изнасилване, всеки обвиняем има право на защита и на собствено мнение какво е извършил“, така министърът отговори на въпрос за кое точно от престъпленията са допълнителните доказателства. Във връзка с инцидента в ромския квартал в Сливен, при който пострадаха трима полицаи, Маринов беше категоричен, че няма да позволи нападение над полицаи, когато изпълнява служебните си задължения, както и над журналисти, когато също си вършат работата. „Не за пръв път казвам, че полицаят, като отива на сигнал като този, трябва да е оборудван, за да може да се намеси категорично, и трябва да работим за това полицейските разпореждания да се изпълняват, а не да се оказва съпротива“, допълни той. Министърът е разпоредил на областните директори и на зам.-главния секретар при такива действия, като в Сливен да се прилага категорично законът, независимо колко полицаи са необходими, за да се въдвори ред и да се задържат извършителите. Именно за повече пари за оборудване на служителите на реда в бюджета за следващата година ще настоява вътрешният министър. „Водим разговори в момента за бюджета на МВР за догодина, това е въпрос на възможности и на правителството, основната ми цел е да се стигне до по-високо ниво на оборудване на полицаите“, увери Младен Маринов. По думите му въпросът не е лесен, защото е свързан с финанси, с обществени поръчки, но трябва да се постави началото. „Това, което можем да направим и го правим, е категорично да налагаме закона при всяко едно противодействие“, увери още вътрешният министър. Той обаче смята, че случаи като този в Сливен ще има и занапред заради нулевата толерантност на властите към нарушения от типа силна музика след забранените часове. При всяка такава намеса се получават и такова противодействие, обясни Маринов. Засега все още не е определен новият главен секретар на МВР, функциите се изпълняват от зам.-главния секретар, стана ясно от отговора на министъра на журналистически въпрос.", "date": "2018.10.19", "title": "Министър Маринов: Има и други доказателства, че Северин е извършителят на убийството"}
{"url": "https://www.novinite.bg/articles/166161/Ananiev-Zdrav-vot-ne-se-pravi-s-bolni-argumenti", "text": "Здрав вот на недоверие не се прави с болни аргументи, каза министрът на здравеопазването Ананиев.Той поздрави българските лекари за техния празник и им благодари за спасените животи. Той направи това от трибуната на Народното събрание по време на дебатите за вота на недоверие срещу кабинета Борисов 3.Преди 11 месеца и 9 дни, когато НС ме избра за министър на здравеопазването казах, че здравеопазването няма цвят и обещах да работя в консенсус с разбиране и добра комуникация с всички.Първото обвинение, че не съм изпълнил своето обещание беше един от мотивите на Нинова, каза той.В продължение на две седмици преди националната кръгла маса проведох работни разговори с всички заинтересовани институции.В тези разговори имаше само две организации, които се противопоставиха срещу промяна - пациентските организации и синдикатите. Всички останали казаха, че това е добро начало, което трябва да продължим, посочи министър Ананиев.Искам когато тръгна към НС и МС зад мен да стоят всички тези организации.След като се формира определено мнение за системата на здравния модел и как да се върви напред ще направим втора кръгла маса, на която да представим резултатите, тогава ще имам основанието да тръгна към правителството, посочи министърът..По думите му Нинова не може да прави срещи с 2-3 организации и да излиза и да представя нещата не така както са били вътре в залата.Това е нечество, каза Ананиев.", "date": "2018.10.19", "title": "Ананиев: Здрав вот не се прави с болни аргументи"}
{"url": "https://www.novinite.bg/articles/166176/Borisov-za-dumite-na-Simeonov-Moga-samo-da-se-izvinya-ot-imeto-na-pravitelstvoto", "text": "Мога само да се извиня от името на правителството за това, което Валери Симеонов е казал по адрес на майките на деца с увреждания. Това каза пред журналисти премиерът Бойко Борисов в Брюксел във връзка с думите на вицепремиера Валери Симеонов, който в свое изказване определя протестиращите като \"група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца\".„Такъв език е недопустим и се разграничавам от него. Крайно време е всеки да си мери думите“, заявява още премиерът и допълва, че това касае както опозицията, така и хората в управляващата коалиция.\"Има една приказка език мой - враг мой. Нещастието на хората не бива да се използва както от БСП, така и от г-н Симеонов. Аз мога и като премиер и като човек да им кажа голямо \"извинявай\" за това, че така са обидени. Ако бях на мястото на Симеонов, също бих се извинил. Често той по съвсем друг начин иска да го каже, но аз не съм му адвокат, да излезе да обясни какво е имал предвид\", каза още премиерът.\"С майките постигнахме споразумение, дадохме си срокове, законопроектът мина на Министерски съвет, предстои обсъждане и се надявам да бъде гласувано до идния петък. Всичко, за което сме се разбрали, ще бъде изпълнено“, допълни Борисов.", "date": "2018.10.19", "title": "Борисов за думите на Симеонов: Мога само да се извиня от името на правителството"}
{"url": "https://www.novinite.bg/articles/166171/Rajon-Studentski-organizira-Artsastezaniya-4-za-uchenici", "text": "\"Артсъстезания\" е платформа за изкуство, която район \"Студентски\" организира за четвърта поредна година с цел насърчаване на интереса на децата и младите към културата. В тазгодишното издание ще се осъществят две събития: състезание по приложно изкуство и състезание по творческо писане.  На 17 октомври от 14 ч. в Актовата зала на 55-то СУ „Петко Каравелов“ учениците ще се състезават в писане, а на 24 октомври – отново по същото време и на същото място – ще се проведе състезанието по приложни изкуства – изработка на колаж.Училищата на територията на района ще изберат свои представители, които ще станат претенденти за наградата. С наградите район „Студентски“ цели да насърчи децата да се развиват в сферата на изкуствата. Районът планира да разгърне платформата като включи всички изкуства в различните издания, да обхване различните възрастови групи и събитията.Проектът е част от Календара на културните събития на Столична община.55-то СУ „Петко Каравелов“ се намира в ж.к. \"Дървеница\", ул. \"Дъбница\" № 3.Участниците ще бъдат ученици от VI-те класове от 8-мо СУ \"Васил Левски\" и 55-то СУ \"Петко Каравелов\"", "date": "2018.10.19", "title": "Район \"Студентски\" организира \"Артсъстезания 4\" за ученици"}
{"url": "https://www.novinite.bg/articles/166166/Borisov-pred-ASEM-Balgariya-raboti-aktivno-za-zasilvane-na-svarzanostta-na-Balkanite", "text": "България работи активно за засилване на свързаността на Балканите. Това заяви министър-председателят Бойко Борисов на 12-ата среща на върха Азия - Европа (АСЕМ) в Брюксел, която тази година се домакинства от ЕС. Борисов припомни, че свързаността беше един от ключовите приоритети на Българското председателство на Съвета на ЕС през първата половина на тази година и посочи, че едно от най-съществените постижения на страната ни бе връщането във фокуса на внимание на европейската перспектива на Западните Балкани.„Приетата на срещата на върха ЕС-Западни Балкани Софийска декларация подчерта важността на сътрудничеството във всички области на свързаността – транспортна, енергийна, цифрова, икономическа и между хората“, допълни българският министър-председател. „Новата всеобхватна стратегия на ЕС по свързаността между Европа и Азия създава отлична основа за взаимодействие с нашите азиатски партньори“, посочи премиерът Борисов. Той подчерта, че през последните години България значително е засилила ангажираността си в рамките на АСЕМ с изпълнението на инициативи за укрепване на връзките между Европа и Азия в ключови области като заетостта, финансите, устойчивото развитие, правата на човека, културата, образованието и др. „Само през първата половина на тази година България беше домакин на две министерски срещи на АСЕМ – на културата и на финансите“, каза Борисов. Той добави още, че страната ни цени високо форума АСЕМ, тъй като той спомага за насърчаване на сътрудничеството и взаимното доверие между страните от двата континента.", "date": "2018.10.19", "title": "Борисов пред АСЕМ: България работи активно за засилване на свързаността на Балканите"}
{"url": "https://www.novinite.bg/articles/166164/Glasuvat-vota-na-nedoverie-v-sryada", "text": "Председателят на Народното събрание Цвета Караянчева насрочи гласуването на вота на недоверие към правителството „за провал в политиката на здравеопазването“ за 24-ти октомври (сряда) от 9 часа.Дебатите по вота продължиха близо три часа.", "date": "2018.10.19", "title": "Гласуват вота на недоверие в сряда"}
