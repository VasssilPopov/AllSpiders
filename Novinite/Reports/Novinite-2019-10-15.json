{"url": "https://www.novinite.bg/articles/181357/Tramp-zaplashi-da-unishtoji-turskata-ikonomika", "text": "Президентът на САЩ Доналд Тръмп заплаши да унищожи турската икономика, ако Анкара не промени политиката си към Сирия, съобщиха Франс прес и Ройтерс.Тръмп обяви, че в отговор на турската инвазия в Сирия прекратява търговските преговори с Турция и повишава с 50% за внос на турска стомана.Той се зарече да унищожи бързо турската икономика, ако Турция продължи \"по този опасен и разрушителен път\", посочва Ройтерс. Тръмп добави, че американските военни, които се изтеглят от Сирия, ще се редислоцират и ще останат в района, за да следят развоя на ситуацията.В телефонен разговор Тръмп е притиснал турския лидер да „спре инвазията, да въведе незабавно прекратяване на огъня и да започне преговори с кюрдските сили в Сирия“, съобщи вицепрезидентът Майк Пенс.\"Той ме помоли да ръководя делегация. Ще замина възможно най-бързо в региона, за да настоявам за примирие и споразумение чрез преговори\", каза Пенс.\"Турската военна офанзива застрашава цивилни, както и мира, сигурността и стабилността в района. Бях съвсем ясен с президента Ердоган, че действията на Турция пораждат хуманитарна криза и създават условия за възможни военни престъпления\", се казва в декларация на Тръмп., цитирана от ДПА. \"Те трябва да превърнат в приоритет защитата на цивилните, особено на уязвимите етнически и религиозни малцинства в североизточна Сирия. Безразборният обстрел срещу цивилни, разрушаването на цивилната инфраструктура и нападенията срещу етнически и религиозни малцинства са неприемливи\", добавя Доналд Тръмп.Той заяви още, че счита Турция за отговорна за последващото задържане на терористите от ИДИЛ в зоната на операцията.В понеделник Министерството на финансите на САЩ наложи наказателни санкции срещу министъра на отбраната на Турция и други двама министри в отговор на военното нападение на Анкара срещу Северна Сирия. Министърът на отбраната Хулуси Акар, министърът на вътрешните работи Сюлейман Сойлу и министърът на енергетиката Фатих Донмез бяха поставени в черния списък за санкции на Министерството на финансите, с което бяха замразени активите им в САЩ, както и сделки с тях или свързани със САЩ.Американският министър на отбраната Марк Еспер обяви, че САЩ ще поискат от съюзниците си в НАТО да наложат наказания на Турция за инвазията й в североизточна Сирия. Неприемливото нахлуване също подкопа успешната международна мисия срещу ИДИЛ в Сирия и като резултат доведе до освобождаването на много опасни затворници от ИДИЛ, заяви Еспер.Той подчерта, че ще пътува до централата на НАТО в Брюксел следващата седмица, за да поиска от съюзниците „да предприемат колективни и индивидуални дипломатически и икономически мерки в отговор на тези ужасяващи действия от страна на Турция“.Френският президент Еманюел Макрон е изтъкнал в телефонен разговор снощи с президента на САЩ Доналд Тръмп \"абсолютната необходимост да не се допусне нов възход\" на групировката Ислямска държава в резултат на турската операция срещу кюрдите и изтеглянето на американските войски от северна Сирия, съобщи Елисейският дворец. Френският президент е разговарял по телефона и с президентите на Турция Реджеп Тайип Ердоган и на Ирак Бархам Салех, добавя АФП.Франция и други европейски държави се опасяват, че голям брой членове на ИД, задържани от кюрдите, ще успеят да избягат и джихадистката групировка ще се възползва от хаоса в сигурността, за да се реорганизира на място, посочва АФП.В разговора между Макрон и Ердоган \"бе потвърдено дълбокото различие във възгледите за предвидимите последици на турската офанзива в североизточна Сирия\", се казва в съобщението на Елисейския дворец.Според турското съобщение за разговора Ердоган \"е разяснил на Макрон целите на турската операция в Сирия и е обърнал внимание на заплахата от терористичните групировки Даеш и (кюрдските) Сили за защита на народа за сигурността на Турция и териториалната цялост на Сирия\".", "date": "2019.10.15", "title": "Тръмп заплаши да унищожи турската икономика"}
{"url": "https://www.novinite.bg/articles/181359/Djonsan-Rasizmat-po-vreme-na-macha-beshe-otvratitelen", "text": "Британският премиер Борис Джонсън осъди остро расистките прояви на българските фенове по време на вчерашния мач между България и Англия в София. Англичаните спечелиха квалификацията за Евро 2020 с 6:0. Двубоят беше помрачен от расистки скандирания от трибуните през първото полувреме, заради които срещата беше прекъсната два пъти от главния рефер от Хърватия Иван Бебек.„Расизмът, който чухме и видяхме вчера, беше отвратителен и няма място във футбола или където и да е другаде“, се казва в изявление на официалния говорител на Джонсън.„Английските футболисти и треньори демонстрираха страхотна чест и премиерът ги поздравява. Играчите бяха жертва на жалки атаки. УЕФА трябва да приеме фактите. С това петно на футбола не се действа адекватно. Расизмът и дискриминацията трябва да бъдат изхвърлени от футбола веднъж завинаги. Подкрепяме искането на Футболната асоциация за спешно разследване и тежки санкции. Ще пишем до УЕФА с искане това да се извърши бързо“, допълни говорителят на Борис Джонсън.", "date": "2019.10.15", "title": "Джонсън: Расизмът по време на мача беше отвратителен"}
{"url": "https://www.novinite.bg/articles/181348/Vlak-udari-kola-na-prelez-v-Kubratovo-ima-zaginal", "text": "\r\nВлак удари кола на жп прелез в софийското село Кубратово. Загинала е една жена, а друга жена от автомобила е откарана в \"Пирогов\", в тежко състояние.\r\n\r\n\r\n\r\n\r\n\r\n\r\n", "date": "2019.10.15", "title": "Влак удари кола на прелез в Кубратово, има загинал"}
{"url": "https://www.novinite.bg/articles/181335/Voenni-samoleti-i-helikopteri-krajat-nisko-nad-Plovdiv", "text": "Във връзка с подготовката и провеждането на въздушен показ в рамките на Националната информационна кампания за популяризирането на военната професия под надслов \"Бъди войник“ в Пловдив, вертолети и самолети на състава на Военновъздушните сили на Република България в момента изпълняват полети с прелитане на малка височина над Пловдив, площад \"Централен“, на дати и времеви прозорци, както следва: ", "date": "2019.10.15", "title": "Военни самолети и хеликоптери кръжат ниско над Пловдив"}
{"url": "https://www.novinite.bg/articles/181349/Chas-po-vdahnovenie-Parvite-COOL-biblioteki-ojivyaha-s-valnuvashti-sreshti", "text": "Месец след официалното откриване на първите COOL библиотеки в София, Пловдив и Русе кампанията Spirit Трансформации – Cool Библиотеки продължава да изненадва и вдъхновява – този път с “Час по вдъхновение!” Първи в необичайния час влязоха учениците от 90 СУ “Ген. Хосе Де сан Мартин”, за да се срещнат с писателя и автор на “Българите. Забравените постижения” – Делян Момчилов.Вдъхновението не се забави и бързо-бързо пристигна с любопитни истории и факти, разказани от автора: за най-голямата статуя на Леонардо да Винчи в Италия – дело на български скулптор, за залив в Антарктида, кръстен на българина Асен Йорданов, за българската следа в кацането на луната и още куп любопитни и вдъхновяващи истории за бележитите българи! Децата от 1-во ОУ “Отец Паисий” в Русе посрещнаха писателя Милен Хальов с рисунки по книгата му “Кало Змея” и разбира се, получиха и автографи! Макар и малки, вдъхновението им бе достатъчно голямо и малките ученици бързо влязоха в ролята на съавтори на младия писател с предложения за сюжети и нови приключения на момчето със супер сили – Кало Змея...А след тази среща и Милен Хальов си тръгна с вдъхновение за ново книжно приключение! Учениците от ПГХТТ – Пловдив се потопиха в тайните на фентъзито заедно с автора на трилогията “Софийски магьосници” Мартин Колев и съвместно създадоха кратък фентъзи разказ за магичните места в Пловдив. Оказа се, че когато има “Час по вдъхновение”, звънецът няма значение и никой не бърза да си тръгва... Затова и Spirit Трансформации – COOL БИБЛИОТЕКИ продължава с подготовката на нови интересни срещи за следващите “Часове по вдъхновение!”", "date": "2019.10.15", "title": "Час по вдъхновение: Първите COOL библиотеки оживяха с вълнуващи срещи"}
{"url": "https://www.novinite.bg/articles/181343/Trifonov-7-8-TV-startira-skoro-VIDEO", "text": "Председателят на „Няма такава държава“ Слави Трифонов публикува видео в социалните мрежи, което разкрива, че скоро ще стартира новият му телевизионен проект „7/8“ TV.„Силата не е във властта! Силата не е в популизма! Силата не е в парите! Силата не е в един човек! Силата не е в една партия. 7/8 ТV. Силата е в истината“, гласи звуковото съобщение.По неофициална информация телевизията ще тръгне след местните избори. Очаква се екипът му да е съставен от известни лица в българската журналистика. Само преди седмица самата Миролюба Бенатова призна, че е отказала предложение на Трифонов. ", "date": "2019.10.15", "title": "Трифонов: 7/8 ТV стартира скоро (ВИДЕО)"}
{"url": "https://www.novinite.bg/articles/181347/11-svatbari-v-bolnica-sled-hranitelno-natravyane", "text": "11 гости на сватба в Сливенско са били приети в болница заради хранително натравяне. Информацията е изпратена от РЗИ-Сливен до Министерство на здравеопазването, предаде „Фокус”.Според данните на РЗИ те са присъствали на 29 септември на сватба в село Бяла паланка. Петима от гостите са хоспитализирани с гастроинтестинални оплаквания, а останалите са лекувани амбулаторно. Взети са клинични материали за микробиологично изследване.В хода на проведеното проучване от екип от РЗИ-Сливен и ОДБХ-Сливен е установено, че на тържеството са присъствали 500 души от пет населени места, консумирали домашно приготвена и неправилно съхранена храна.", "date": "2019.10.15", "title": "11 сватбари в болница след хранително натравяне"}
{"url": "https://www.novinite.bg/articles/181317/Slanchevo-s-temperaturi-do-28-gradusa", "text": "Днес времето над страната ще се задържи почти без промяна, ще е предимно слънчево. В сутрешните часове в котловините и низините, а до обяд и над Източна България ще има мъгла или ниска слоеста облачност. Ще духа слаб вятър от изток-югоизток. Максималните температури, в повечето райони, ще бъдат между 23 и 28 градуса, в София - около 26, сочи прогнозата на НИМХ.Атмосферното налягане през деня още малко ще се понижи и ще бъде близко до средното за октомври.Над планините ще бъде слънчево и топло. Ще духа слаб вятър от юг-югозапад. Максималната температура на височина 1200 метра ще е около 22 градуса, на 2000 метра - около 15.Над Черноморието ще има ниска облачност или мъгла. В следобедните часове видимостта временно ще се подобри, облачността ще намалее. Ще духа слаб вятър от изток-югоизток. Максималните температури на въздуха: 19-21 градуса. Температурата на морската вода е 20. Вълнението на морето ще бъде 2-3 бала. ", "date": "2019.10.15", "title": "Слънчево с температури до 28 градуса"}
{"url": "https://www.novinite.bg/articles/181323/Bojko-Borisov-poiska-ostavkata-Bobi-Mihajlov-i-vratna-krancheto", "text": "Правителството преустановява отношенията си с Футболния съюз до подаване на оставка на председателя на БФС Борислав Михайлов. Това каза министърът на младежта и спорта Красен Кралев по време на брифинг в Министерски съвет.,,Преди малко премиерът ме извика по спешност. Знаете, че през последните четири години българското правителство направи изключително много за развитието на българския футбол\", припомни Кралев.Той отчете, че са се построили терени и са се давали средства за развитие на детско-юношеските отбори.,,След вчерашните инциденти премиерът разпореди от днес нататък да преустановим всяко отношение с Футболния съюз, включително и финансово, до подаване на оставка на Борислав Михайлов, председател на БФС\", допълни още Кралев.Намеса от страна на държавата в делата на БФС оабче с голяма доза вероятност ще докара на България изхвърляне от турнири под егидата на ФИФА и УЕФА - както на национално, така и на клубно ниво!Това вече се случи в няколко други страни, предимно от Африка и Азия.", "date": "2019.10.15", "title": "Бойко Борисов поиска оставката  Боби Михайлов и врътна кранчето"}
{"url": "https://www.novinite.bg/articles/181334/Smalil-li-se-e-Everest", "text": "Непал и Китай се договориха да проведат съвместно точно измерване на най-високия връх на планетата - Еверест, който е разположен на границата между тези държави, предаде ТАСС, цитира Булнюз.Причината за новото измерване на пика, чиято официална височина е 8848 метра, се обосновава от предположенията на геолозите, че заради мощното земетресение в Непал от 2015 година, Еверест може да се е „смалил“.Договореността за съвместното измерване на върха е била постигната по време на посещението в Непал на председателя на КНР - Си Цзинпин, осъществено на 12 и 13 октомври.„Изхождайки от факта, че планината Джомолунгма се явява вечен символ на дружбата между Непал и Китай, двете страни ще развиват сътрудничеството си в различни области, включително и решаването на проблемите, свързани с климатичните промени и опазването на околната среда. Съвместно ще бъде обявена височината на върха, като на него ще бъдат проведени научни изследвания“, се казва в официалното комюнике, подписано от двете страни.По-рано готовност да окаже помощ на Непал при точното измерване на височината на Еверест изяви и Индия.", "date": "2019.10.15", "title": "Смалил ли се е Еверест?"}
{"url": "https://www.novinite.bg/articles/181321/Konflikt-na-interesi-Rektorat-na-SU-sklyuchil-dogovor-s-majka-si-za-hilyadi-levove", "text": "Има ли конфликт на интереси в договора, който сключва Софийският университет с майката на ректора? Документът попада случайно при преподаватели в Софийския университет преди няколко месеца. Договорът е сключен между Алма Матер, представляван от проф. Анастас Герджиков и неговата майка – проф. Мария Герджикова, съобщи bTV. „Този договор дойде по погрешка в една университетска канцелария, прикачен към друг договор. Така разбрахме, че съществува, вероятно е бил предназначен за деловодството”, разказа преподавател, пожелал анонимност. Видно от документа е, че за по-малко от два месеца проф. Герджикова получава 9000 лева възнаграждение. Сумата е платена за периода 3 септември – 30 ноември 2018 г. Парите са за изследване на потребностите от обучение по български език и литература в общностите ни в чужбина, както и за изготвяне на учебна програма и обучителни материали.„Виждам очевидна нередност. В условията на договора и в задачите, които са изпълнени, всъщност са заложени компетентности, за които има много специалисти в Софийския университет, които не са потърсени”, разказа още преподавателят.Департаментът директно посочва с кого желае да работи - с проф. Мария Герджикова, защото няма процедура по избор на експерти. В договора е посочено, че парите са от Департамента за информация и усъвършенстване на учителите - звено на Софийския университет, а банковата им сметка е една и съща. „Тук ще се постави въпросът дали този изпълнител е толкова уникален. Но дори и да е така, дори и да не е имало друго лице, което да може да извърши тази дейност, подписващият е трябвало да се отведе. Свързани лица, според закона, са и онези, които се явяват роднини по права линия, какъвто в случая е майката”, обясни адвокат Грета Ганева, специалист в сферата на антикорупционното законодателство. Проф. Анастас Герджиков и майка му са отказали интервю. Отказали са и останалите участници в договора - директорът на Департамента проф. Росица Пенкова, както и зам.-ректорът Георги Вълчев. От университета обясниха, че са сключили договор с проф. Герджикова заради професионалните й качества и опит. „Независимо от изложените обстоятелства, за да не остане ни най-малко съмнение за нещо нередно, още сега проф. Герджикова ще дари полученото по договора възнаграждение”, написаха още от СУ.„От университета не признават конфликт на интереси, но признават няколко факта. Единият от тях е, че е налице такъв договор. От друга страна, имаме потвърждаване на факта, че са получени парите за възнаграждението. Тоест няма съмнение, че договорът е изпълнен и е стигнал до неговия край”, коментира адвокат Грета Ганева. По думите й, когато се касае за ректор на държавен университет, трябва да се вземе предвид, че в случаите, когато изразходва публични средства, той попада в обхвата на Закона за противодействие на конфликт на интереси. „Тези хора не могат да сключват договори със свои роднини, включително по права линия, какъвто е този случай”, поясни Ганева.", "date": "2019.10.15", "title": "Конфликт на интереси: Ректорът на СУ сключил договор с майка си за хиляди левове"}
{"url": "https://www.novinite.bg/articles/181338/Balgaro-makedonska-komisiya-izyasnyava-chij-e-Goce-Delchev", "text": "„Чий е Гоце Делчев?\".  Това е темата на поредната среща на смесената българо-македонска комисия по историческите и образователните въпроси.Днешното заседание трябва да се проведе в Охрид. Вчера премиерът на Северна Македония  Зоран Заев проведе среща с македонския екип на комисията. Той посочи, че досега комисията е постигнала съгласие за шест исторически личности, за които по-рано е имало спорове. Официалната политическа позиция на България е, че страната ни подкрепя македонската евроинтеграция, но това няма да е безусловно и за сметка на историята.", "date": "2019.10.15", "title": "Българо-македонска комисия изяснява чий е Гоце Делчев"}
{"url": "https://www.novinite.bg/articles/181333/Djambazki-Narkodilari-zapalniha-stadionite", "text": "Расизмът е глупав начин на отделни единици да запълват живота си. Но генерален проблем за мен няма. Английските запалянковци се биха помежду си. Видях какво правят по \"Витошка\", полицията трябваше да е по-твърда с тях. Бяха пияна банда, която се държи безобразно. Това каза евродепутатът, зам.- председател на ВМРО и кандидат за кмет на София Ангел Джамбазки, цитиран от телевизия Bulgaria on air. Коментарът бе по повод снощния мач на Българския национален отбор по футбол срещу отбора на Англия, на който имаше провокации и расистки подмятания от страна на част от присъстващите на стадиона.\"Наркодилъри запълниха стадионите, вече нормални хора с деца не ходят на мачове. На стадионите виждаме криви мутри, които продават наркотици. Те провокират, те не са запалянковци, а провокатори. Същите хора развалят протести\", каза още той.\"Турският президент Реджеп Ердоган е диктатор. Действията му заплашват и България, и мира в целия регион. Европейският парламент и Европейският съюз трябва да спрат да му дават поводи да се чувства толкова уверен в себе си. Защото поведението им през годините беше лицемерно. Опитваха се да го подкупват, да си играят с него, правеха се, че не забелязват как се нарушават човешки права. В един момент обаче ставаме свидетели как голяма немска фирма премества производството си в Турция. По този начин не се защитават правата на човека!\", коментира още кандидатът за кмет на София и евродепутат Ангел Джамбазки.", "date": "2019.10.15", "title": "Джамбазки: Наркодилъри запълниха стадионите"}
{"url": "https://www.novinite.bg/articles/181356/Sveshtenik-poznaval-ubitite-balgari-v-Chikago-Darjaha-vratata-otklyuchena", "text": "Повдигнаха обвинение на мъжа, който уби трима българи в Чикаго. Междувременно жертвите на престъплението се увеличиха още. От раните си почина и полякиня, съседка на семейството. Българската общност в Чикаго започна дарителска акция, за да помогне на близките на жертвите да върнат телата им в България.Мотивът за жестокото престъпление остава неизвестен.Ивайло Попов и Цетанка Костадинова са женени от 2 години, те имат по едно дете от предишен брак. Искра Попова е майка на Ивайло. Тя от години живее в Чикаго с американския си партньор Дейвид. Те вечеряли, когато мъжът ги застрелял. Отец Димитър Димитров от църквата „Св. Иван Рилски” е приятел на убитите Иво и Цветанка. „ Те са женени от близо 2 години. С Иво се познавам от първите дни, в които той идваше на църква. Всички сме много разстроени от този инцидент, който се случи. В петък Цветанка беше при нас почти целия ден. Чистихме църквата за нашия храмов празник. Тя си отиде. Вече чак на литургията на мен ми съобщиха, преди проповедта, но не разбрах веднага. Вече след проповедта избухнахме със съпругата ми в сълзи”, разказа свещеникът. пред в „Здравей, България” по . Отец Димитър допълни, че именно той е направил водосвет на апартамента на убитите два месеца, след като го купили. „Те са истински християни”, каза още свещенослужителят.Той разказа, че постоянно държали вратата на апартамента отворена и затова мъжът, който имал психични отклонения, е влязъл. По думите му Цветанка е работила в детска градина, а Иво се е занимавал с металургия. Преди да дойде в САЩ тя изпратила кандило като дарение за църквата. Близките имат намерение да транспортират тялото на жената за погребение в България, а за това на мъжа все още няма решение, каза още той.Криштоф Марек е извършил убийствата със законно притежаван пистолет. Полицията съобщи, че той е разлепил предупредителни бележки на вратата си на полски - родния му език. Той имал конфликти със съседите си, за стъпване по пода шумно, например. ", "date": "2019.10.15", "title": "Свещеник, познавал убитите българи в Чикаго: Държаха вратата отключена"}
{"url": "https://www.novinite.bg/articles/181327/Gripat-idva-v-kraya-na-noemvri-no-epidemiyata-shte-e-dogodina-s-shtam-Kanzas", "text": "Грипът идва в края на ноември, но се очаква пикът на епидемията да е в края на януари. Това каза в „Тази сутрин“ по бТВ главният държавен здравен инспектор д-р Ангел Кунчев. „Рано е за грипа, не се е появил нито при нас, нито в другите европейски страни. В края на ноември ще започнем да установяваме отделни случаи. По Коледа и Нова година ще има определена заболяваемост. Имали сме ноемврийски и априлски епидемии, но това е изключение“, добави той.Ще внесем почти двойно повече ваксини този сезон, подчерта д-р Кунчев. Нужна е предварителна заявка за имунизацията, предупреди той.„Не сме закъснели за ваксиниране. Трябва обаче да дадем на организма си 20 дни, през които да изработи имунитет, тъй като след влагането на антигена се появяват първите антитела. Трябва да имаме три седмици време преди срещата с вируса“, добави експертът. „Вируси от два щама от А групата - H1N1 и H3N2 ще върлуват през тази зима. Това са „Бризнбейн“ и „Канзас“. Единият е от 2017-та, а другият от миналата година. Възможни са епидемии и от щамовете от групата Б - „Виктория“ и „Ямагата“. Ваксината е срещу тях. Най-вероятно ще е водещ „Канзас“ щама“, заяви главният държавен здравен инспектор.", "date": "2019.10.15", "title": "Грипът идва в края на ноември, но епидемията ще е догодина с щам \"Канзас\""}
{"url": "https://www.novinite.bg/articles/181319/Dneven-horoskop-za-vtornik", "text": "Днес трябва да започнете да мислите за нещата в дългосрочен план. Както за приятните, така и за не толкова приятните. Планирайте следващата си почивка, следващия си ход в кариерата и т.н.Човек, на когото винаги сте знаели, че можете да разчитате, напоследък не е особено полезен за вас. Поставете се на негово място, преди да го съдите и преди да се сърдите. Може да има причина за това.Нещо, което сте си мислили, че ще промени живота ви изцяло, не е имало кой знае какъв ефект, така че е добре да започнете да мислите за план Б. Трябва да се чувствате уверени, за да имате успех.Вижте повече на:", "date": "2019.10.15", "title": "Дневен хороскоп за вторник"}
{"url": "https://www.novinite.bg/articles/181336/Shterkata-na-Orhan-Murad-s-poredna-vulgarna-izcepka-SNIMKA", "text": "Сузанита отново е тук и то с нова порция от любимото си - жълти, скандални, възмутителни провокации, видя HotArena. Щерката на Орхан Мурад не дава на критиците и дъх да си поемат и ежедневно бълва нови голотии. Изгряла като \"рапърка\", Сузанита реши в средата на октомври да си снима задните части от много близо. Обикновено тя се снима по гащи (или без гащи), но камерата винаги е запазвала дистанция. Не и този път. Сега можете да видите очите на избродираните по клина на Сузанита елени. И можете да видите още доста неща. Макар да има 10 седмици до Коледа, Сузанита вече се е \"опаковала\" в подаръчна хартия - носи пижама с коледни мотиви със снежинки и елени. И върху тази празнична красота, с която отбелязваме рождението на Исус Христос, една мъжка татуирана ръка се е разпростряла. И стиска здраво каквото й е поднесено. Сузанита е пощръкляла покрай екскурзията, която си организира в Египет тези дни. Щерката на Орхан Мурад се отдаде на камили и пясък в арабската страна.Там няма \"ала-бала\" и лолитката, фенка на голотиите и публичното показване, трябваше да се облече от глава до пети. За да напомни, че това е именно тя, а не някоя съученичка, Сузанита чупи пози и вири задник в пустинята. А феновете са още по-скандализирани от факта, че устните й са станали тройни и както изглежда, скоро няма да спрат да растат. Джуките на Мария са нищо пред тези, предават от България днес.", "date": "2019.10.15", "title": "Щерката на Орхан Мурад с поредна вулгарна изцепка (СНИМКА)"}
{"url": "https://www.novinite.bg/articles/181341/Kralyat-na-izmamite-probval-da-metne-chalga-divata-Aneliya-s-20-000-leva", "text": "Евреинът Илан Цоря е опитал да измами чалга певицата Анелия с 20 000 евро. Скандалната случка е станала преди 2 години. Анелия получила обаждане от мъж от непознат номер, който се представил за служител на инвестиционна компания. Мъжът и развивал версия, че ако Анелия реши да инвестира в акции 20 000 евро, само за месец сумата и ще се удвои. Противно на всеобщото мнение, че чалга певиците не блестят с ум, Анелия не се е вързала на опита да я преметнат.Но близо 10 000 българи попаднаха капана на измамниците. Илан Цоря е сочен като краля в рай за измамите с бинарни опции. Това са така наречените сделки с акции. Евреинът проправи пътя на крими бизнеса още през 2005-2006 г. в Израел, като създава първата платформа под търговското име Традо. Първоначално софтуерът се ползва от негови брандове в Израел и се оперира от тамошни кол центрове. Впоследствие дейността се прехвърля в Кипър. Започва надлъгване и игра на котка и мишка с финансовите регулатори в страните от ЕС.През 2012 г. измамникът идва в България и въвежда своето ноу-хау. Цоря – спряган като Краля на бинарните опции, превръща България в рай за процъфтяване на криминалния бизнес. Условията, които предоставя нашата страна, са перфектни – слаби и разсеяни регулатори, либерални банки, беззъбо финансово разузнаване, умни и образовани младежи с по няколко чужди езика, които срещу скромно за стандарта на Европа заплащане работят в кол центровете, но без да се замислят какво всъщност вършат там. И най-важното - достатъчно наивни байганьовци, които мечтаят за бързо забогатяване, пише \"Хотарена\".", "date": "2019.10.15", "title": "Кралят на измамите пробвал да метне чалга дивата Анелия с 20 000 лева"}
{"url": "https://www.novinite.bg/articles/181324/Izborite-idvat-CIK-razyasnyava-kak-da-popalnite-byuletinite-za-glasuvane-VIDEO", "text": "\r\n\r\n\r\n\r\n\r\n- бюлетина за кмет на община;- бюлетина за общински съветници;- бюлетина за кмет на кметство;В градовете София, Варна и Пловдив гласуваме с бюлетина за кмет на община, бюлетина за общински съветници, с бюлетина за кмет на район, а в кметствата към тези общини - с бюлетина за кмет на кметство, пише Конкурент.бг\r\n\r\nВсяка бюлетина е отпечатана на бяла и непрозрачна хартия. На гърба й има място за два печата на СИК. В долния й ъгъл има 8-цифрен номер, който се откъсва по перфорацията от член на СИК след гласуването и поставянето от СИК на втория печат на гърба на бюлетината.В бюлетината са вписани наименованията на всички партии, коалиции, местни коалиции регистрирали кандидати във Вашия изборен район за съответния вид избор и имената на независимите кандидати, ако има регистрирани такива, както и квадратче с „Не подкрепям никого“.В бюлетината за общински съветници, в дясната страна са очертани толкова кръгчета, колкото е максималния брой на кандидатите от една кандидатска листа на партия, коалиция или местна коалиция и съдържат трицифрения номер на кандидатите от съответната кандидатска листа.Вашият глас ще е действителен, ако правилно отбележите Вашия изборOбщински съветнициЗа общински съветници гласувате, като в квадратчето с номера на избраната от Вас партия, коалиция, местна коалиция или независим кандидат с химикал, пишещ със син цвят, поставите знак Х или V.Ако сте гласували за партия, коалиция или местна коалиция, може да дадете предпочитанието си за конкретен кандидат, като поставите знак Х или V в кръгчето с неговия трицифрен номер. Номерът и името на кандидата, за който искате да дадете предпочитанието си, ще откриете на списъка пред избирателната секция или в кабината за гласуване.Kмет на община, район или кметствоЗа кмет на община, район или кметство гласувате, като в квадратчето с номера пред имената на избрания от Вас кандидат с химикал, пишещ със син цвят, поставите знак Х или V.\"Не подкрепям никого\"Ако не желаете да подкрепите нито един кандидат на партия, коалиция, местна коалиция или инициативен комитет, в бюлетината за съответния вид избор може да поставите знак Х или V с химикал, пишещ със син цвят, в квадратчето с надпис \"Не подкрепям никого\".\r\n", "date": "2019.10.15", "title": "Изборите идват: ЦИК разяснява как да попълните бюлетините за гласуване (ВИДЕО)"}
{"url": "https://www.novinite.bg/articles/181325/Daniela-ot-Kostenec-prizna-napravih-go-zashtoto-me-karashe-da-mahna-deteto", "text": "Бременната жена, която закла гаджето си при жесток пиянски скандал в Костенец, е направила самопризнания. 24-годишната Даниела Стефанова наръгала Тихомир Дринков 10 пъти, след което е опитала да скрие ножа, сменила си и дрехите, пише вестник \"Телеграф\", цитира Булнюз.В ранния следобед вчера Диди, както я наричали приятелите и познатите ѝ, признала пред разследващите: \"Убих го, защото ме караше да направя аборт\".Първоначално с нея бил арестуван и младеж на име Георги, но после се оказало, че той и друг мъж Стельо са свидетели срещу младата жена.Диди се върнала скоро от Германия, където работели майка ѝ и сестрите ѝ. Тя хванала за гадже 34-годишния Тихомир. Съседи споделиха, че двамата ту се карали, ту се събирали, винаги всичко било съпроводено с много шум.От полицията коментират, че са посещавали адреса на Стефанова няколко пъти за силен шум и пиянски свади, като са писали предупредителни протоколи.", "date": "2019.10.15", "title": "Даниела от Костенец призна: направих го, защото ме караше да махна детето!"}
{"url": "https://www.novinite.bg/articles/181318/Povdignaha-obvinenie-na-maja-zastrelyal-trima-balgari-v-Chikago", "text": "Повдигнаха обвинение на мъжа, който уби трима българи в Чикаго. Междувременно жертвите на престъплението се увеличиха още. От раните си почина и полякиня, съседка на семейството. Българската общност в Чикаго започна дарителска акция, за да помогне на близките на жертвите да върнат телата им в България.Мотивът за жестокото престъпление остава неизвестен.Отец Димитър Димитров от църквата „Св. Иван Рилски” е приятел на убитите Иво и Цветанка. „ Те са женени от близо 2 години. С Иво се познавам от първите дни, в които той идваше на църква. Всички сме много разстроени от този инцидент, който се случи. В петък Цветанка беше при нас почти целия ден. Чистихме църквата за нашия храмов празник. Тя си отиде. Вече чак на литургията на мен ми съобщиха, преди проповедта, но не разбрах веднага. Вече след проповедта избухнахме със съпругата ми в сълзи”, разказа в „Здравей, България” свещеникът.Отец Димитър допълни, че именно той е направил водосвет на апартамента на убитите два месеца, след като го купили. „Те са истински християни”, каза още свещенослужителят.По думите му Цветанка е работила в детска градина, а Иво се е занимавал с металургия. Преди да дойде в САЩ тя изпратила кандило като дарение за църквата. Близките имат намерение да транспортират тялото на жената за погребение в България, а за това на мъжа все още няма решение, каза още той.Криштоф Марек е извършил убийствата със законно притежаван пистолет. ", "date": "2019.10.15", "title": "Повдигнаха обвинение на мъжа, застрелял трима българи в Чикаго"}
{"url": "https://www.novinite.bg/articles/181328/Specoperaciya-v-Dobrich", "text": "На територията на Областната дирекция на МВР (ОДМВР)-Добрич със сили на дирекцията и Първо Районно управление при ОДМВР-Добрич се провежда специализирана полицейска операция по противодействие на битовата престъпност, разпространение на наркотични вещества и пътно-транспортния травматизъм.Това съобщиха от пресцентъра на ОДМВР-Добрич.Масови проверки се извършват в жилищните квартали „Балик, „Иглика“ и „Изгрев“.Към настоящия момент са задържани 6 души за разпространение на наркотични вещества и един извършител на грабеж, Съставени са 35 фиша за нарушения по Закона за движение по пътищата.", "date": "2019.10.15", "title": "Спецоперация в Добрич"}
{"url": "https://www.novinite.bg/articles/181330/Savetat-po-sigurnost-se-prehvarli-na-Dondukov-2-Borisov-pri-Radev-za-Siriya", "text": "Част от Съвета по сигурност се прехвърли от \"Дондуков\" 1 на \"Дондуков\" 2 след заседанието на Съвета по сигурност към Министерския съвет.В президентството отидоха премиерът Бойко Борисов, както и вътрешният министър Младен Маринов, главният секретар на МВР Ивайло Иванов, външният министър Екатерина Захариева, за да информират Румен Радев за онова, което са докладвали службите, както и да обсъдят заедно ситуацията с турската инвазия в Сирия и рисковете за нашата страна.От пресцентъра на държавния глава потвърдиха официално за срещата.\"Министър-председателят ще информира държавния глава за резултатите от днешното заседание на Съвета по сигурност към Министерски съвет. На срещата от 10.30 часа в президентската институция ще присъстват представители на изпълнителната власт и на службите за сигурност\", анонсираха оттам и предупредиха, че изявления не се очакват. ", "date": "2019.10.15", "title": "Съветът по сигурност се прехвърли на \"Дондуков\" 2: Борисов при Радев за Сирия"}
{"url": "https://www.novinite.bg/articles/181355/10-godini-zatvor-za-bashtata-iznasilval-maloletnata-si-dashterya", "text": "По внесен обвинителен акт на Окръжна прокуратура – Бургас, съдът наложи наказание от 10 години „лишаване от свобода“ спрямо Живко П., пише Булнюз.Той е подсъдим за това, че при условията на продължавано престъпление, в периода от неустановена дата през месец ноември 2017 г. – до 17.03.2018 г., многократно се съвкупявал малолетната му дъщеря, принуждавайки я към това със сила.Присъдата е постановена по реда на съкратеното следствие. Наказанието трябва да бъде изтърпяно при първоначален „строг“ режим в затвор.Присъдата на Окръжен съд – Бургас може да бъде обжалвана пред Апелативния съд в града, съобщиха от пресцентъра на Окръжна прокуратура – Бургас.", "date": "2019.10.15", "title": "10 години затвор за бащата, изнасилвал малолетната си дъщеря"}
{"url": "https://www.novinite.bg/articles/181350/Filmat-Kriminale-pasti-da-yade-OPG-vzimala-biznesa-na-bogatashi-liderat-daval-zapovedi-ot-zatvora", "text": "Организираната престъпна група в Бургаско, арестувана вчера, изнудвала крупни бизнесмени. Това съобщиха на брифинг в София представители на Специализираната прокуратура и ГДБОП.Бандата действала на територията на град Бургас и околните села.Досъдебното производство е образувано през август т.г. срещу организирана престъпна група, която била създадена с цел изнудване на крупни бизнесмени в област Бургас. Те били принуждавани със сила и заплаха да прехвърлят своя бизнес, обясни говорителят на Специализираната прокуратура Сийка Милева.В тази връзка вчера били претърсени 40 адреса, леки автомобили, извършени били обиски на лица. Иззети са мобилни телефони, парични суми, документи. На един от адресите била иззета маска с прорези.„Членовете на организираната престъпна група са седем лица, криминално проявени, осъждани, които демонстрират висок начин и стандарт на живот. Карат скъпи автомобили и ползват скъпи жилища”, добави прокурор Милева.„Един от членовете на организираната престъпна група е осъден на доживотен затвор без замяна за убийството на две лица чрез взрив на автомобил. Към момента той изтърпява присъдата си в Старозагорския затвор. Именно от там той осъществявал контакта с останалите членове от групата чрез приложение по ползван от него мобилен телефон”, каза още Сийка Милева.", "date": "2019.10.15", "title": "Филмът Криминале пасти да яде: ОПГ взимала бизнеса на богаташи, лидерът давал заповеди от затвора"}
{"url": "https://www.novinite.bg/articles/181337/Zaporiraha-imushtestvo-na-Arabadjievi-za-310-miliona-leva", "text": "По искане на Комисията за противодействие на корупцията и за отнемане на незаконно придобитото имущество е наложен запор върху имущество на Вълчо и Маринела Арабаджиеви и девет фирми с тяхно участие на стойност над 310 милиона лева, пише Трафикнюз.бгЗа наложените обезпечителни мерки съобщиха от комисията днес. Производството в КПКОНПИ е образувано по повод получено уведомление от Специализирана прокуратура за участие на съпрузите Арабаджиеви в организирана престъпна група с цел извършване на данъчни престъпления и изпиране на пари.В момента Ветко продължава да е в следствения арест, а Маринела беше пусната на 18 септември под домашен арест заради влошеното си здравословно състояние. Арабаджиеви са с обвинения за участие в организирана престъпна група с цел данъчни престъпления и пране на пари. В продължение на месеци властите ги издирваха, а през март тази година ги задържаха в имение в Испания. Новината за наложения запор идва след като през юни Арабаджиеви продадоха своя хотел\"Виктория Палас\" в Слънчев бряг, като според неофициалната информация сделката с купувача \"С.Б. Роял Хотелс\" е за 50 милиона лева.", "date": "2019.10.15", "title": "Запорираха имущество на Арабаджиеви за 310 милиона лева"}
{"url": "https://www.novinite.bg/articles/181358/Sled-arestite-v-Burgas-Zatvornik-e-sazdal-cyalata-organizaciya-na-grupata-za-reketi", "text": "Седем човека са с обвинения след арестите в Бургас по разследването срещу група за рекети и изнудвания. Това заяви говорителят на спецпрокуратурата Сийка Милева. При операцията са претърсени близо 40 адреса.Мъж от старозагорския затвор, който излежава доживотна присъда заради убийство, е осъществявал контакт с престъпната група за рекети в Бургас.Той е създавал цялата организация, но друго лице е ръководителят на организираната престъпна група. Той реално е 7-ият член на бандата, но вече е в затвора. Там излежава доживотна присъда. Говорителят на спецпрокуратурата уточни, че мъжът е осъден за убийство на двама души с взрив. Затворникът комуникирал с бандата чрез мобилно приложение на нелегално внесен зад решетките телефон и е давал указания.,,Много от лишените от свобода в затворите притежават телефони. Не знаем как въпросният осъден се е сдобил с устройството, но не сме и проверявали“, заяви началникът на ГДБОП Ивайло Спиридонов.Самата група е действала в две направления – да заплашва хора и фирми, принуждавайки ги да сключват договор с тях, и да дават пари срещу висока лихва. ,,Членовете на групата са осъществявали побой над клиенти и конкурентни фирми с цел да се откажат от бизнеса си. По отношение на второто направление – когато хората не са били в състояние да си изплатят задълженията заради високата лихва, те били пребивани. Към момента се повдигат обвинения на седем лица, като на шест от тях ще бъде внесено искане за постоянна мярка “задържане под стража“, обясни още Милева.Членове на бандата често наемали магазини за през лятото, плащали първия наем, а след това го ползвали без пари. Когато наемодателят си търсил вноската го пребивали. Налагали психически и физически тормоз на търговци, за да зареждат хляб от посочена от тях фирма.\r\nПо случая имаме и доста свидетели, които вече са били разпитани в присъствието на съдия.\r\n", "date": "2019.10.15", "title": "След арестите в Бургас: Затворник е създал цялата организация на групата за рекети"}
{"url": "https://www.novinite.bg/articles/181331/Advokatat-na-Polfrijman-Procedurata-po-premestvaneto-mu-ot-Busmanci-e-v-hod", "text": "\"Адвокатът на Джок Полфрийман е внесъл искане той да бъде освободен от Бусманци и да отиде на външен адрес\", съобщи министърът на вътрешните работи Младен Маринов.\"Процедурата е в ход, трябва да се изпълнят определени изисквания, за да се случи това. Чакам да разбера дали условията за изпълнени и ако са изпълнени, ще спазим процедурата\", добави Маринов.На 7-ми октомври ВКС проведе заседание, на което стана ясно, че в двумесечен срок ще произнесе решението си за съдбата на Джок Полфрийман.Тричленен съдебен състав на същата съдебна инстанция, начело с Калин Калпакчиев, реши да пусне Полфрийман преди да е излежал пълната си присъда, тъй като прецени, че се е поправил, въпреки негативните становища на властите в затвора и на прокуратурата. Съдът се позова на мнение от председателя на Български Хелзинкски комитет Красимир Кънев, който обаче заяви, че не е изразявал положително становище за Полфрийман, а за дейността му в затвора.От затвора Полфрийман беше отведен в Центъра за временно настаняване на чужденци в Бусманци, тъй като не разполага с лични документи. Към днешна дата Полфрийман има издадени лични документи и дори купен билет за пътуването си до Австралия.", "date": "2019.10.15", "title": "Адвокатът на Полфрийман: Процедурата по преместването му от Бусманци е в ход"}
{"url": "https://www.novinite.bg/articles/181351/Vijte-koi-sa-naj-tarsenite-profesii-v-Balgariya", "text": "Вече трети пореден месец равнището на регистрираната безработица в страната се запазва на ниво от 5,3%, показват данни на Агенцията по заетостта. Спрямо миналата година, през 2019 се отчита понижение от 0,3 пункта, което сочи за продължаваща тенденция по минимализиране на проценка безработица. Все още обаче няа данни колко са неактивните лица през годината. В края на месец септември регистрираните безработни в бюрата по труда са общо 172 781, като се увеличават минимално спрямо август. В сравнение със септември 2018 г. те са с 11 065 по-малко.Новорегистрираните безработни лица през септември са 26 662, като от тях 1 652 са били неактивни, т.е. не са били нито заети, нито учащи, и не са търсили работа. За деветте месеца на годината пък активираните неактивни лица средномесечно надхвърлят 2 200 души. Информационни събития, трудови борси, срещи на трудовите посредници с младежи, завършващи средно или висше образование, мобилни бюра по труда са част от изпълняваните нови инициативи и изнесени услуги  на Агенцията по заетостта.Дейността на бюрата по труда продължава да обхваща все повече заети, учащи и пенсионери, сред които работодателите също разчитат да намерят своите кадри. Нови 1 168 души от тези групи са регистрирани през месеца като търсещи работа.Постъпилите на работа безработни през септември са 18 881, като 92.3% от тях са устроени в реалната икономика. Други 1 053 търсещи работа лица от групата на пенсионерите, учащите и заетите, също чрез бюрата по труда са намерили своето ново работно място.В резултат от изпълнението на активните мерки за насърчаване на заетостта сред безработните от рисковите групи на пазара на труда, на субсидирани работни места през месеца са устроени още 1 448 лица: 1 061 – по програми и мерки за обучение и заетост и 387 – по схеми на Оперативна програма „Развитие на човешките ресурси”.През септември в различни форми на обучения за възрастни (обучения за ключови компетентности и професионална квалификация), финансирани както от държавния бюджет, така и от Европейския социален фонд, са обхванати нови 286 безработни лица. Завършилите обучения през месеца са общо 619 безработни.Заявените работни места на първичния пазар на труда през септември са 17 887, като 59.7% от тях са в частния сектор. Най-голям дял свободни работни места са заявени в преработващата промишленост (26.2%), образованието (18.1%),  административните и спомагателните дейности (13.2%), търговията, ремонта на автомобили и мотоциклети (10.3%), хотелиерството и ресторантьорството (9.1%),  и други.Най-търсените групи професии и този месец са: преподаватели; оператори на стационарни машини и съоръжения; персонал, полагащ грижи за хората; работници в добивната и преработващата промишленост, строителство и транспорт; продавачи; квалифицирани работници по производството на храни, облекло, дървени изделия и сродни; персонал, зает в сферата на персоналните услуги (бармани, сервитьори, готвачи, камериери и др.); работници по събиране на отпадъци и сродни на тях; водачи на МПС и подвижни съоръжения и други.    ", "date": "2019.10.15", "title": "Вижте кои са най-търсените професии в България"}
{"url": "https://www.novinite.bg/articles/181339/Bobi-Mihajlov-se-opalchi-na-Bojko-Borisov-shte-razkrie-vsichko-v-petak", "text": "\r\nПрезидентът на Българския футболен съюз Борислав Михайлов заяви, че няма да подава оставка. Тя му беше поискана от премиера Бойко Борисов днес, след като БФС не успя да създаде условия за нормалното провеждане на евроквалификацията срещу Англия (0:6).\r\n \r\nНа базата в Бояна Михайлов коментира пред журналисти, че в петък от 14:30 часа има заседание на Изпълкома на БФС и след него той ще отговори на всички въпроси на медиите. \r\n \r\nвече Ви информира, че държавна намеса в делата на БФС може да има жестоки последствия за футбола у нас, защото ФИФА и УЕФА забраняват такава изрично.\r\n \r\nВ последните години е имало няколко подобни инцидента, които доведоха до полемики. По-рано днес премиерът на България Бойко Борисов официално поиска оставката на президента на БФС Борислав Михайлов, като спортният министър Красен Кралев уточни, че държавата прекратява всякакви взаимоотношения с Футболния съюз, включително “финансови”.\r\n \r\nЧлен 17 от правилника на ФИФА гласи, че “Всеки член на ФИФА ще менажира футболната си дейност независимо и без намеса от трети страни”. Няма обаче допълнителни пояснения какво точно означава “намеса от трети страни”, което оставя различните случаи отворени за интерпретация. През октомври 2017 ФИФА замрази членството на Футболния съюз на Пакистан, след като президентът на организацията подаде оставка поради подозрения в корупция и на негово място временно бе назначен ръководител от съда на страната. Наказанието бе отменено през март следващата година, когато административно назначеният ръководител върна управлението в ръцете на Футболния съюз.\r\n \r\nВ края на 2015-та година ФИФА наложи подобно наказание на Кувейт, след като установи, че правителството се меси в работата на Футболния съюз, макар и да не уточни каква точно е тази намеса. Наказанието не позволи на националния отбор на страната да участва в квалификациите за Мондиал 2018, но правата на Федерацията бяха възстановени през 2017, след като Кувейт прие нов закон за спорта, който отговаря на изискванията на ФИФА.\r\n \r\nВ навечерието на Мондиал 2018 подобен проблем имаше и Испания, като отборът бе под угрозата да не бъде допуснат до участие на Световното първенство, след като президентът на Футболната федерация подаде оставка заради подозрения в корупция. Спортният съвет на Испания настоя Федерацията да проведе избори за нов ръководител, което именно бе определено от ФИФА за държавна намеса. В крайна сметка след среща между главния секретар на ФИФА и спортния министър на Испания и проблемът бе изгладен, като не се стигна до наказание.\r\n \r\nПреди година бяха спрени правата на Футболната асоциация на Сиера Леоне, след като антикорупционната комисия на страната уволни президента на Асоциацията Иша Йохансен и генералния секретар Кристофър Камара заради разследване за корупция. През юни тази година от двамата бяха свалени обвиненията и те бяха възстановени на позициите си, след което ФИФА свали наказанието на страната.\r\n \r\nОт друга страна в края на 2017-та година ФИФА бе разкритикувана, че не прилага правилата си за забрана на държавна намеса толкова строго в Китай. Въпросът бе повдигнат, тъй като ръководителите на Китайската футболна федерация са също така и държавни служители. Президентът на Федерацията Цай Джънхуа е също така заместник-директор на Държавната спортна агенция, а неговият заместник във Федерацията Джан Дзиен е ръководител на същата Агенция, което е в разрез с правилата на ФИФА. Според критиките световната футболна централа не обръща внимание на този проблем, заради големия китайски футболен пазар и силното влияние на Китай.\r\n \r\nНе е ясно дали искането на оставката на Борислав Михайлов от Бойко Борисов ще бъде определено за държавна намеса от ФИФА, но е важно да се уточни, че БФС като спортна федерация не получава пряко държавно финансиране и се самоиздържа. Това не означава, че държавата не подпомага дейността на БФС по други начини, за които именно Кралев каза, че ще бъдат прекратени до подаването на оставка от Михайлов.\r\n", "date": "2019.10.15", "title": "Боби Михайлов се опълчи на Бойко Борисов, ще разкрие всичко в петък"}
{"url": "https://www.novinite.bg/articles/181320/Britanskata-presa-s-ostri-kriti-kam-publikata-v-Sofiya-Neudachnici-SNIMKI", "text": "Въпреки разгрома на българския национален отбор по футбол, не играта на англичаните е водеща за днешните издания на Острова. Британската преса реагира с унищожителни коментари на расистките скандирания по трибуните по време на мача.Това са само част от заглавията в днешните издания, но всички те са в един дух – категорично осъждане на расизма. „Английските играчи трябваше да си тръгнат заради раковото образувание на расизма, което се появи отново”, пише в. Мирър. „Само след половин час игра в България, един футболен мач се превърна в тест за това, дали световния футбол е готов да толерира как млади чернокожи мъже са обиждани заради цвета на кожата им”. Мнозина призовават страните да бъдат изхвърляни от турнири за расистки обиди.Снощи Англия разгроми България с 6:0 на стадион „Васил Левски” в европейска квалификация. Това беше и най-тежката домакинска загуба на националния отбор в историята на футбола у нас. Мачът беше прекъснат два пъти заради расистки скандирания по трибуните. Остават още два двубоя в квалификациите, а тимът ни е на последно място в своята група.", "date": "2019.10.15", "title": "Британската преса с остри крити към публиката в София: „Неудачници” (СНИМКИ)"}
{"url": "https://www.novinite.bg/articles/181361/Aresti-v-BFS-zaradi-hvanati-sadii-Bojko-Borisov-Kazah-im-misleha-che-e-majtap", "text": "Петима служители на Българския футболен съюз са били задържани след акцията на ГДБОП, която се проведе в сградата на централата в кв. \"Бояна\". Освен това са били конфискувани множество документи и компютри.По-рано през деня жандармерия и полиция блокираха входовете на Националната футболна база, а операцията продължи около 2 часа. Говорител на главния прокурор Румяна Арнаудова разследването е било по подозрение за извършени престъпления против спорта и по-конкретно – корупция.Според вече потвърдена информация - основните подозрения падат върху Съдийската комисия.По-рано днес президентът на БФС Борислав Михайлов обяви намерение да депозира своята оставка в петък, когато Изпълкомът се събира на заседание, предизвикано от скандалите около загубата 0:6 от Англия в европейските квалификации.Министър-председателят на България Бойко Борисов говори пред медиите и даде разяснения относно оставката, която Борислав Михайлов подаде, и нахлуването на ГДБОП в базата в Бояна. По-рано днес премиерът поиска оставката на вече бившия шеф на българския футбол.\"Оставката на Боби Михайлов си е работа на Футболния съюз. Аз просто казах какво спираме да правим, утре да не каже някой, че се месим във футболния съюз.\"\"Преди известно време ние говорихме именно за респект, за чистотата на взимането на съдийски решения, ненамесата в работата им. За съжаление, те не се вслушаха и мислиха, че си правим евтин ПР. Точно обратното - аз исках да съм ги предупредил, за да не може после някой от ФИФА, ФАФА, ФУФА и т.н. да ми прави забележки. Те не се съобразиха.\"\"Нещата просто съвпаднаха. Операцията беше планирана няколко дни преди мача. Вече тече дело\", обяви премиерът. \"Да си направят необходимото и тогава да дойдат да кажат как може да помогне държавата. Искам да се разбере много ясно, за да няма спекулации - ние не се месим в работата на футболния съюз. Но това, което правят на територията на страната, и не спазват закони, договарят съдии за мачове.. предупредихме ги, че няма да ги търпим. Това е реакцията на вършената работа на колегите от полицията\", заяви премиерът.\"Кметовете само ме обикалят и ме питат: \"Кога ще направиш стадион?\" Ще направим, когато има за какво да ги направим, да има какво да гледат хората - честен и красив футбол. Тогава се правят стадиони.\" ", "date": "2019.10.15", "title": "Арести в БФС заради \"хванати\" съдии, Бойко Борисов: Казах им, мислеха, че е майтап"}
{"url": "https://www.novinite.bg/articles/181340/Parvoto-u-nas-bebe-ot-ednopolovi-roditeli-praznuva-s-torta-ot-pampersi", "text": "Първото бебе, родено от еднополов брак, отпразнува четири месеца от раждането си с торта от памперси. Малкият Виктор — Мануел, роден от връзката на Вяра и Диляна, посрещна празника си по нестандартен начин. Както е известно, двете дами решиха да си създадат общ наследник миналата година и след специална ин витро процедура Диляна забременя. Бебокът се роди през юни тази година, а гордите му родителки вече се хвалят колко е пораснал.Момченцето прилича все повече на майка си Диляна, а двете дами не спират да показват снимки от ежедневието им. Той редовно обикаля заведенията с тях, но само през деня. Вечер бива приспиван грижовно от двете си майки, които са неотлъчно до него.И въпреки че двете майки са толкова отдадени на детето, семейството често е обект на проверка от страна на държавните служби, пише \"България днес\". Тъй като у нас отглеждането на деца от еднополови семейства не е съвсем уредено, властите се отнасят с особена отговорност към случая. Но както изглежда, тук няма нищо притеснително. Малкият Виктор — Мануел расте нормално, щастлив и обичан, заобиколен от двете си майки. Да са живи и здрави.", "date": "2019.10.15", "title": "Първото у нас бебе от еднополови родители празнува с торта от памперси"}
{"url": "https://www.novinite.bg/articles/181353/Shest-meseca-sled-pojara-na-katedralata-Notr-dam-prevedeni-sa-104-miliona", "text": "Шест месеца след пожара, който опустоши парижката катедрала „Нотр дам“, за възстановяването й са дадени или обещани общо 922 млн. евро, обяви френският министър на културата Франк Ристер, цитиран от АФП. „Дарителите са общо 350 000, 104 млн. евро вече са преведени“, заяви Ристер.„Твърде рано е да се каже дали сумата на даренията ще е достатъчна. Държавата ще поеме отговорността си, няма да оставим „Нотр дам“ на произвола на съдбата“, добави той.Набирането на средствата е поверено на три фондации и френския Център на националните паметници.Представители на френската Католическа църква призоваха да се подхожда предпазливо към възстановяването на катедралата, предаде ДПА. Трябва да се поиска разрешението на Църквата за евентуални промени в архитектурата на катедралата, каза високопоставеният представител на парижкия диоцез монсиньор Беноа дьо Синети.Френският президент Еманюел Макрон е казал, че ще има международен конкурс, който може да доведе до „съвременен архитектурен израз“ за замяна на разрушената стрела на катедралата. По закон във Франция катедралите са собственост на държавата, но Църквата ги ползва с религиозна цел. „Става дума да се съхрани естеството на сградата, духът й, същината й и историята й“, изтъкна Дьо Синети. „Мисля, че човек се нуждае от много смирение, за да работи по сграда като „Нотр дам“, добави ректорът на катедралата монсиньор Патрик Шове.Министърът на културата Франк Ристер обеща, че Католическата църква и парижките власти ще могат да изразят становищата си, но в крайна сметка решението ще се вземе от държавата като собственик.", "date": "2019.10.15", "title": "Шест месеца след пожара на катедралата „Нотр дам“, преведени са 104 милиона"}
{"url": "https://www.novinite.bg/articles/181346/Zaharieva-Edva-kogato-Brexit-se-sluchi-shte-ocenyavame-trudnostite", "text": "Тепърва ще се оценяват последиците и въздействието на B, коментира вицепремиерът и министър на външните работи Екатерина Захариева по време на Конференцията на почетните консули на Република България, която се провежда вчера и днес в София, предаде БТА.Едва когато Brexit се случи, едва тогава реално ще можем оценим с колко много трудности ще се сблъскаме, отбеляза Захариева и допълни, че влиянието ще се усети в почти всяка сфера. Brexit е тежка тема и това е ситуация, от която ще загубят и ЕС, и Великобритания, коментира тя.Надявам се все пак, въпреки че става все по-малко вероятно, че Брекзит да се случи по един подреден и контролиран начин, посочи външният министър. Великобритания трябва да остане важен съюзник, приятел и най-близък партньор на ЕС и на България, не само от гледна точка на икономиката и търговията, но и на сигурността, отбраната, образованието, заяви тя.Захариева коментира и темата за евроинтеграцията на страните от Западните Балкани и изрази подкрепата ни за тези държави по техния път към ЕС. Няма да крия, че не е лесно, предвид многото проблеми по света, част от европейските държави не са много отворени към ново разширяване, посочи тя. Днес има Съвет \"Общи въпроси\", на който ще се обсъжда започването на преговорите за Република Северна Македония и Албания. За съжаление моите прогнози са, че едва ли днес Съветът ще стигне до решение и може би това ще бъде оставено на лидерите, но дано да не съм лош пророк, каза външният министър.За нас е важно нашите приятели на Балканите да бъдат демократични, богати, стабилни, сигурни, и смятаме, че един от най-големите двигатели за реформите е точно пътят към ЕС и преговорите за членство, коментира тя. Екатерина Захариева благодари на почетните консули за дейността им и за помощта, която оказват на български гражданти зад граница. Тя посочи, че България е с изключително ниска безработица и с все повече чуждестранни инвестиции, а износът ни всяка година расте.Във форума участват 71 от общо 75 почетни консули, представляващи страната ни в 45 държави.Целта на конференцията е да бъде направен преглед на дейността на българските почетни консули зад граница, да бъдат обменени полезен опит и практики, както и да бъдат представени актуалните тенденции във външната политика, икономиката, търговията, туризма и инвестиционните възможности на България.", "date": "2019.10.15", "title": "Захариева: Едва когато Brexit се случи, ще оценяваме трудностите"}
{"url": "https://www.novinite.bg/articles/181362/Pusnaha-Polfrijman-ot-Busmanci-predi-tova-mu-vzeha-pasporta-i-telefonite", "text": "Темата с австралиеца Джок Полфрийман вълнува цяла България. Голяма част считат, че убиецът на Андрей Монов, преди 12 години, вече е изтърпял наказанието си, а и е бил нападнат от футболната агитка, към която студентът Монов е принадлежал и се е защитавал. Други пък смятат, че Полфрийман трябва да излежи цялата си присъда и да не бъде пускан да напуска БългарияюТази вечер обаче Джок напусна центъра за временно настаняване в Бусманци, където бе държанпод ключ. „Не се страхувам за живота си, защото имам голямо доверие на българския народ, който ме е пазил досега. За 12 години всички, които са ме защитавали са българи. Имам голямо доверие на хората тук”. Това заяви Полфрийман след излизането си от центъра.„Това беше малко странно. Може би час преди да бъда освободен, дойдоха 40 полицаи. Претърсили са ми килията и са ми взели паспорта. Някакъв началник ми каза, че нямам право на паспорт. До колкото знам, не могат да ми забранят това. Малко е нелепо обяснението, че ме спират да напускам страната, защото ако опитам да го използвам на летище София ще има индикации, че имам забрана. Нелепо е обяснението ,че ми вземат паспорта, за да не напускам страната”, повтори още той.Полфрийман ще трябва да се явява ежеседмично в районно управление на МВР, докато забраната за напускане на страната не отпадне. За него важи заповед за напускане на страната, която е от 2011 г., издадена от тогавашния директор на дирекция “Миграция”.Австралиецът ще бъде настанен на адрес в София.Относно обиска, при който беше иззет паспорта на Полфрийман, директорът на Дирекция “Миграция” към МВР комисар Николай Николов обясни, че това е стандартна практика за обиск на дома за настаняване на бежанци.У Полфрийман са намерени четири мобилни телефона. Единият от тях е бил с камера, което е напълно забранено на територията на дома. При обиска Полфрийман собственоръчно е счупил телефона с камера.Вчера българската страна е уведомена от посолството на Австралия, че Полфрийман е получил документа си за самоличност.След като МВР разбрали, че паспортът му е предаден, му е поискано да го предаде доброволно. Той обаче отказал, затова се наложило да му бъде отнет принудително при обиска.Тъй като австралиецът е осъден на 20 г. за убийство, но е пуснат предсрочно, има забрана да напуска България, процедурата по експулсирането му е спряна.Николов увери, че паспортът на Полфрийман ще му бъде върнат тогава, когато има влязло в сила съдебно решение.В момента в съда са постъпили две искания, по които той не се е произнесъл – делото пред ВКС за отмяна на пресрочното освобождаване, и обжалваната от Полфрийман заповед на директора на Дирекция “Миграция” от 2011 г., с която му се забранява да напуска страната.Джок Полфрийман беше осъден на 20 години затвор за убийството на студента Андрей Монов през декември 2007 г. От тях убиецът излежа 12 години, след което беше пуснат от тричленен съдебен състав, включващ съдиите Калин Калпакчиев, Весислава Иванова и Виолета Магдалинчева. Решението на съда за предсрочно освобождаване на Полфрийман предизвика вълна от възмущение в българското общество.", "date": "2019.10.15", "title": "Пуснаха Полфрийман от Бусманци, преди това му взеха паспорта и телефоните"}
{"url": "https://www.novinite.bg/articles/181342/Borisov-Ne-podkrepyam-voennata-invaziya-na-Erdogan-a-sporazumenieto-za-migrantite", "text": "Искаме конфликтът в Северна Сирия да свърши незабавно по дипломатичен път. Аз никога не съм подкрепял операцията, а споразумението с Турция за мигрантите. Това каза премиерът Бойко Борисов, след като информира държавния глава за резултатите от днешното заседание на Съвета по сигурност към Министерски съвет.Нищо извънредно няма, беше добра идея да дойдем след съвета и да запознаем президента какви са ни опасенията и какво е положението днес, заяви Борисов пред медиите на излизане от „Дондуков” 2.Няма никаква промяна от това, което е било миналата или по-миналата седмица. Нула мигранти по границата, съобщи Борисов.Премиерът е категоричен, че военната операция в Северна Сирия трябва да спре. Рискът от хуманитарна криза е много голям. Ние настояваме да бъдат прекратени военните действия и само дипломацията е тази, което може да реши този конфликт, убеден е Борисов.Към момента спазваме всички нормативни актове, искаме конфликтът да свърши незабавно. Всеки ден гранични служби, външни и вътрешни министри са в комуникация. Никога не съм подкрепял операцията, а споразумението с Турция, повтори накрая Борисов.", "date": "2019.10.15", "title": "Борисов: Не подкрепям военната инвазия на Ердоган, а споразумението за мигрантите"}
{"url": "https://www.novinite.bg/articles/181332/Dojivoten-zatvor-za-maj-ubil-svoj-saselyanin-v-Staro-Oryahovo", "text": "Варненският окръжен съд призна за виновен 23 годишния Тодор Т. обвинен в убийството на свой съселянин от Старо Оряхово, извършено на 08.02.2019г. по особено мъчителен начин за убития и с особена жестокост. Според Наказателния кодекс, престъплението, в което е обвинен е тежко умишлено и се наказва с „лишаване от свобода“ от 15 до 20г., доживотен затвор или доживотен затвор без право за замяна.В днешното разпоредително заседание защитата на подсъдимия поиска разглеждане на делото в условията на „съкратено съдебно следствие“. В този случай, според НПК не може да бъде наложено наказание доживотен затвор без право на замяна, а наказанието доживотен затвор съдът е длъжен да замени с „лишаване от свобода“ от 20 до 30 г., или ако прецени, че наказанието ще е лишаване от свобода от 15 до 20 г, трябва го редуцира с една трета. Двете дъщери на убития бяха конституирани като граждански ищци и частни обвинители и предявиха иск за по 100 000 лв. всеки за нанесени неимуществени вреди. Делото приключи в един ден, след като пред петчленния състав на съда Тодор Т. призна изцяло фактите и обстоятелствата изложени в обвинителния акт и отказа да се събират други доказателства в съдебната фаза. Пред съда каза само, че съжалява и няма какво повече да добави. 23-годишния подсъдим е с начално образование, неработи и е неосъждан. За извършеното престъпление, Варненският окръжен съд наложи на Тодор Т. наказание доживотен затвор, което замени с „лишаване от свобода“ в размер на 25 години.Мъжът ще търпи наказанието при първоначален строг режим. Подсъдимият е осъден да заплати на двете дъщери на убития 70 годишен мъж обезщетение за претърпените неимуществени вреди в резултат на деянието – обща сума в размер на 200 000 лева, ведно със законната лихва върху нея, считано от 08.02.2019 г., до окончателното й изплащане. Припомняме хронологията на престъплението. На 8 февруари тази година пред магазин в село Старо Оряхово се засекли Тодор и 70- годишния Недялко. И двамата седнали да пият, като помежду им имало стар конфликт и подсъдимият споделил пред своите съселяни, че мисли да набие възрастния мъж. Около 21ч. Недялко помолил един от мъжете да го придружи до дома му, тъй като бил употребил значително количество алкохол. Той бил придружен до дома си - изоставена тухлена постройка.По-късно от магазина си тръгнал и подсъдимият. Той взел от къщата на сестра си дърво с дължина около метър и половина и отишъл в дома на Недялко, където му нанесъл жесток побой. След като Тодор видял, че възрастният мъж е безжизнен извлачил тялото му на двора и го захвърлил заедно с вещите му. Продължил да троши дървените плоскости, с които били закрити прозорците, изкъртил и вратата, като забил кола в нея. Присъдата подлежи на обжалване или протест пред Апелативен съд – Варна в 15 дневен срок.", "date": "2019.10.15", "title": "Доживотен затвор за мъж убил свой съселянин в Старо Оряхово"}
{"url": "https://www.novinite.bg/articles/181360/Ot-Ataka-nastoyaha-CIK-da-spre-Referendum-SNIMKA", "text": "От \"Атака\" настояха ЦИК да отмени днешното предаване „Референдум”. Причината е, че националната телевизия нарушава задълженията си по Изборния кодекс (ИК), Закона за радио и телевизия и Споразумението за отразяване, което е сключила с партиите и коалициите.\r\nВъв Facebook от \"Атака\" посочват, че обществената телевизия е нарушила член от ИК, според който трябва обективно и справедливо да отразява проявите на кандидатите при зачитане на тяхната равнопоставеност и значимост.\r\nПартията е подала сигнал до ЦИК, че във второто издание на „Референдум“ по време на кампанията е предвидено да вземат участие само 4-ма кандидати, определени на база социологическите проучвания на 4 избрани по преценка на БНТ социологически агенции.\r\nСпоред \"Атака\" преценката на БНТ е едностранна, липсва прозрачност кои са тези социологически агенции, как са избрани и на какъв принцип са определили четиримата кандидати. От партията коментират, че така за избраните кандидати се увеличават възможностите да получат нови гласове заради по- засиления медиен интерес. \r\n", "date": "2019.10.15", "title": "От \"Атака\" настояха ЦИК да спре „Референдум” (СНИМКА)"}
{"url": "https://www.novinite.bg/articles/181363/KNSB-Masovo-se-zloupotrebyava-s-rabotnoto-vreme-bez-da-se-zaplashta-adekvatno", "text": "Злоупотребата със сумарното работно време се превръща в масова практика, при която се увеличава трудът на българина, без да му се заплаща, заяви вицепрезидентът на КНСБ Пламен Нанков. Масовата злоупотреба става при изготвянето на два работни графика - действителен и официален.\r\n\"На шестия месец действителният график изчезва и се показва само официалният, според който на работника не му се полага никакво обезщетение за извънреден труд\", обясни синдикалистът, цитиран от БТА.\r\nНад 50 на сто от констатациите на Инспекцията по труда са свързани имено с посоченото ощетяване. Затова от КНСБ и КТ \"Подкрепа\" са инициирали подписка, която ще съберат до Нова година и ще предоставят на законодателите. Чрез нея се настоява за промяна в сегашния режим за изчисляване на сумираното работно време, както и определяне на производствата и икономическите дейности, в които сумарното изчисляване е приложимо.\r\n\"Твърдим, че има редица икономически дейности, в които няма нужда от това\", заяви още Нанков и изброи още няколко конкретни синдикални искания. Сред тях са обвързване на извънредния и нощния труд с минималната работна заплата, увеличаване на заплащането на извънредния труд до 75 % в почивни дни, както и работата в празнични дни да бъде обезщетявана на 100 %.\r\nПри старта на подписката в Кърджали местният синдикален лидер Иванка Караколева посочи, че почти всички фирми в областта са на сумарно изчисляване на работното време и казусът в региона е сериозен.\r\n", "date": "2019.10.15", "title": "КНСБ: Масово се злоупотребява с работното време, без да се заплаща адекватно"}
{"url": "https://www.novinite.bg/articles/181352/Borislav-Mihajlov-hvarli-ostavka-naprejenieto-bilo-golyamo", "text": "Президентът на Българския футболен съюз Борислав Михайлов подаде оставка, която ще бъде представена пред членовете на Изпълнителния комитет на заседанието в петък. Новината бе обявена официално в сайта на БФС.Позицията му е следствие от създалото се напрежение в последните дни - обстановка, която е в ущърб на българския футбол и на Българския футболен съюз.След дългите години, прекарани на поста, и с множеството си контакти на високо международно ниво, г-н Михайлов изразява категоричната си готовност да продължава да помага за развитието на българския футбол по всякакъв начин, се казва в съобщението.По-рано днес медийният директор на БФС Христо Запрянов обяви, че президентът на БФС няма да подава оставка, тъй като нямало причина за това.", "date": "2019.10.15", "title": "Борислав Михайлов хвърли оставка, напрежението било голямо"}
{"url": "https://www.novinite.bg/articles/181345/Svetat-prahosva-hrana-za-400-mlrd-dolara-predi-da-stigne-do-magazinite", "text": "Светът прахосва храна за 400 млрд. долара преди дори да бъде доставена до магазините, показват данни на ООН. Делът на изгубеното безвъзвратно продоволствие е 14%.\r\nНай-много храна пилеят потребителите в Централна и Южна Азия, Северна Америка и Европа, сочат данни на Организацията по прехрана и земеделие към ООН (ФАО) от 2016 г. Хората от страните в тези райони на света изхвърлят 37% от животинските продукти и една пета от зеленчуците и плодове след като са ги купили. От ФАО припомнят, че гладуващите по света са над 820 млн. души.\r\nСветовните лидери постигнаха съгласие да се опитат да намалят наполовина хранителните отпадъци на ниво потребление и продажба на дребно до 2030 г. и да понижат загубите при производството на храна. Компаниите пък ще се опитат да подобрят ефективността в хранително-вкусовата индустрия. По-добро хладилно съхранение и инфраструктура също могат да помогнат за намаляване на загубите, но за справяне с проблема са нужни повече данни за веригата за снабдяване.\r\n", "date": "2019.10.15", "title": "Светът прахосва храна за 400 млрд. долара преди да стигне до магазините"}
{"url": "https://www.novinite.bg/articles/181354/Obezshtetiha-polovinata-ot-zasegnatite-klienti-na-Astral-Holidejz", "text": "Само два дни след обявената несъстоятелност на „Астрал Холидейз“ застрахователната компания „Уника” започна изплащането на първите заведени претенции от потърпевши. Всички клиенти на туроператора, които посрещнаха лошата новина в чужбина, се завърнаха благополучно, без да изпитат каквито и да било неудобства поради неблагоприятно стеклите се обстоятелства, съобщиха от туроператора, цитирани от БГНЕС.На този етап в „Уника” има постъпили близо 300 претенции, а стойността на изплатените обезщетения възлиза на около 200 хиляди лева.„Все още нямаме данни, които да сочат, че клиентските претенции ще надвишат лимита на застраховката от 700 хиляди лева. Използваме случая да направим уточнението, че застраховката „Отговорност на туроператора“ не покрива разходи на партньори и подизпълнители на „Астрал Холидейз“, тъй като по силата на този договор, те не са обект на обезщетяване\", заявиха от туроператора.", "date": "2019.10.15", "title": "Обезщетиха половината от засегнатите клиенти на „Астрал Холидейз”"}
{"url": "https://www.novinite.bg/articles/181329/Folksvagen-se-uplashi-ot-vojnata-otkazva-se-ot-zavoda-v-Turciya", "text": "През последните няколко месеца мениджърите на германския автомобилен концерн Volkswagen изпитваха сериозни затруднения, занимавайки се интензивно с въпроса за изграждането на нова фабрика за автомобили. Бързо стана ясно, че заводът трябва да бъде построен в Турция, близо до Измир.Местоположението се откроява от другите опции като значително по-евтино и предлага по-добри възможности за продажби, твърдят представители на Борда на директорите и на Надзорния съвет. Ето защо е било взето предварително решение в полза на Измир, фаворизирайки Турция пред България и други страни от ЕС.С влизането на турските войски в Северна Сирия обаче ситуацията се промени коренно, твърди германският икономически всекидневник Handelsblatt. В тази среда не може да има решение в полза на страната, твърди в своя публикация късно в понеделник медията, позовавайки се на източници от концерна. Ето защо засега договор с властите в Анкара няма да бъде подписан.Заради военната си офанзива в Сирия Турция попадна под силна международна критика. В понеделник германското правителство призова за незабавно спиране на военната операция, с която властите в Анкара искат да създадат зона за сигурност за бежанци и да изкарат бойците на кюрдската милиция YPG извън границата. Като конкретна причина за инвазията се посочва обявеното изтегляне на американските войски в района от страна на американския президент Доналд Тръмп.Тъй като Конгресът на САЩ не подкрепя Тръмп по този въпрос, Вашингтон наложи санкции над министри и организации. Вложителите реагираха с разпродажби, а междувременно истанбулският индекс ISE100 се срина поради заплахите за санкции в понеделник с над пет процента. Турската лира също е под натиск.От гледна точка на голяма корпорация като Volkswagen, която иска да инвестира повече от 1 млрд. евро, това са непредвидими обстоятелства. Ако листнатата на Dax компания сега предприеме официалната стъпка, това може да навреди сериозно на имиджа ѝ.Ето защо компанията изразява предпазливост. „Ние наблюдаваме ситуацията с голяма загриженост\", заяви говорител на VW пред Handelsblatt. Той посочва още, че решението за местоположението на завода навлиза в последната фаза, но не коментира подробности.От икономическа гледна точка обаче Volkswagen иска да се придържа към Турция като място за производство на моделите Passat и Superb, твърди говорителят на концерна, като поясни, че материалът на Frankfurter Allgemeine Zeitung за пълен отказ от Измир не отговаря на истината.Долна Саксония, един от големите акционери в компанията, възнамерява да изчака с решението, докато трае военната операция в Сирия. Ако бъдат убити цивилни жертви, не може да има решение в полза на Турция, твърдят източници. Засега е ясно едно – процесът по окончателния избор ще се измести с месеци, защото не се очаква бързо решение в сирийската криза. Това може да е коз в ръцете на България, защото самият Volkswagen не може да отлага решението си повече от няколко месеца. В крайна сметка заводът трябва да заработи през 2022 г.България предлага на VW голяма индустриална зона извън столицата София, близо до летището. Бившата фабрика на стоманодобивна компания принадлежи на българската Първа инвестиционна банка и австрийската компания за недвижими имоти Soravia. Българският премиер Бойко Борисов обеща на Volkswagen да покаже, че ще бъде „най-лоялният партньор на най-големия автомобилен гигант в света\". Премиерът се позова на добрите условия за германските инвеститори и много ниските данъци.", "date": "2019.10.15", "title": "Фолксваген се уплаши от войната, отказва се от завода в Турция"}
{"url": "https://www.novinite.bg/articles/181344/Prekratyavat-humanitarnite-dostavki-za-kyurdite-v-Siriya", "text": "Международните хуманитарни организации са прекратили работата и са евакуирали всички сътрудници в Североизточна Сирия след началото на военната операция на турските въоръжени сили. Прекратени са и доставките на хуманитарна помощ, заявяват от самопровъзгласилата се за кюрдска автономна територия, цитирани от РИА Новости. Хуманитарната ситуация се влоши на фона на пълното прекратяване на доставките за хуманитарна помощ. Всички международни организации прекратиха работа и евакуираха сътрудниците си от територията на автономната администрация. В заявлението се подчертава, че броят на принудително изведените лица надвишават 275 хиляди човека, от които 70 хиляди са деца. Много от бежанците са ранени и не могат да получат медицинска помощ заради прекратената работа на медицинските центрове.  Администрацията призовава ООН, Лигата на арабските държави и страните от ЕС да изпратят спешно хуманитарна помощ за бежанците, за да не се влоши ситуацията. Автономната администрация на територията в Североизточна Сирия заяви за постигнато споразумение със сирийските власти за разполагане на сили на сирийската армия по границата между Турция и Сирия за оказване на помощ при отразяване атаките на турската армия и протурските групировки. Сирийските власти неведнъж са осъждали окупационната политика на Турция в северната част на Сирия. Сирийската правителствена армия влезе в град Манбидж, контролиран по-рано от кюрдската автономна администрация, а по-късно беше съобщено, че е взела под свой контрол град Табка и едноименната военна база, както и други населени места в Хасека и Ракка.", "date": "2019.10.15", "title": "Прекратяват  хуманитарните доставки за кюрдите в Сирия"}
{"url": "https://www.novinite.bg/articles/181322/Balashkata-komanda-orezili-Balgariya-varna-ya-vav-vremenata-predi-Vtorata-Svetovna-vojna", "text": "Срамен резултат, срамна серия, срамна страница от историята на българския национален отбор по футбол. Във вечерта на 14 октомври избраниците на Красимир Балъков изкопаха дълбоко дъното и накараха цял един народ да се черви заради резила им. Те записаха най-голямата домакинска загуба на България в историята след 0:6 срещу Англия. Но освен това удължиха черната серия без победа, която вече се простира на конфузните 11 двубоя. За да намерим подобна унищожителна статистика, трябва да се върнем в годините преди Втората Световна война. Само веднъж българският национален отбор има по-слаба серия. И тя е веднага след основаването му през 1924 г., когато в първите си 14 двубоя не успява да запише успех. Първият такъв идва едва през 1930 г. Тогава обаче българските национали са предимно ентусиасти, а този спорт тепърва прохожда у нас. За последно българските национали записаха успех на 13 октомври 2018 г., когато надделяха с 2:1 над Кипър в мач от турнира Лигата на Нациите. Всъщност, доброто представяне под ръководството на Петър Хубчев в тази надпревара все още запазва шансове на тима ни за Евро 2020, въпреки срамните, позорни и ужасяващи резултати в евроквалификациите. ", "date": "2019.10.15", "title": "Балъшката команда орезили България, върна я във времената преди Втората Световна война"}
