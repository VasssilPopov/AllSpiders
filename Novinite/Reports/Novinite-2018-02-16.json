{"url": "http://www.novinite.bg/articles/156672/Vnesoha-isk-za-otnemane-na-36-mln-leva-sreshtu-edin-ot-Kilarite", "text": "Комисията за противодействие на корупцията и за отнемане на незаконно придобитото имущество (КПКОНПИ) внесе във Великотърновския окръжен съд искане срещу член на групата на \"Килърите\" Георги Вълев. Предмет на иска са 41 недвижими имота, както и суми от продажба на имущество, придобито от престъпна дейност. Общата стойност е 3 611 170 лева.Георги Вълев е признат за виновен по делото „Килърите“ за това, че в периода 2000 – 2009 г., без съответно разрешение, е извършил банкови сделки и е получил неправомерно значителни доходи.Комисията е внесла искове за отнемане на имущество, придобито от престъпна дейност срещу още двама от „Килърите“ - Петър Стоянов (иск за 361 881 лева) и Янко Попов (иск на стойност 1 180 980 лева). ", "date": "2018.02.16", "title": "Внесоха иск за отнемане на 3,6 млн. лева срещу един от \"Килърите\""}
{"url": "http://www.novinite.bg/articles/156665/Ministar-Kiril-Ananiev-e-poiskal-ostavkata-na-shefa-na-NZOK-Kamen-Plochev", "text": "Здравният министър Кирил Ананиев е поискал оставката на директора на НЗОК Камен Плочев, защото е действал през главата му и без да информира Надзорния съвет на касата за писмото, което изпраща в Народното събрание заради задължения и с искане за актуализация на бюджета й.Това обясни в кулоарите на парламента Ананиев. От парламентарната трибуна Славчо Велков от БСП предупреди министъра на здравеопазването да не заплашва \"един български професор\" и да не му иска оставката.Камен Плочев е обещал още вчера да я депозира в НС. Той постъпи изключително некоректно, знае каква е процедурата, но направо е информирал НС, обясни Кирил Ананиев.", "date": "2018.02.16", "title": "Министър Кирил Ананиев е поискал оставката на шефа на НЗОК Камен Плочев"}
{"url": "http://www.novinite.bg/articles/156676/Mobilen-punkt-za-opasni-otpadaci", "text": "Мобилен събирателен пункт за опасни отпадъци ще бъде разположен в столичния квартал \"Павлово\", пред районната администрация \"Витоша\", съобщи БНР. Непотребните замърсители от домакинствата ще бъдат събирани от 8.30 до 14.30 часа. Безвъзмездно ще се приемат живак и живакосъдържащи уреди, лакове и бояджийски материали, домакински препарати и химикали, мастила и замърсени опаковки, фармацевтични продукти и лекарства с изтекъл срок на годност. \"Целта на тази система е тези отпадъци да не попадат в контейнерите за битови отпадъци, както и във всички други, разположени в града. Затова вече шеста поредна година Столична община има организирана такава система, сключен договор с фирма, на която е възложено да събира този вид отпадъци от домакинствата. Данните показват, че вече за шестте години имаме събрани над 20 тона опасни отпадъци от домакинствата, като за миналата година са събрани над 8 000 килограма опасни отпадъци\", обясни Татяна Асенова от Столичния инспекторат. ", "date": "2018.02.16", "title": "Мобилен пункт за опасни отпадъци"}
{"url": "http://www.novinite.bg/articles/156677/Sofiya-shte-si-satrudnichi-s-Germaniya-v-rabotata-po-partnorski-proekti", "text": "Кметът на София Йорданка Фандъкова се срещна с кмета на германския град Алтена Андреас Холщайн. Двамата разговаряха за развитие на съвместно сътрудничество в сферата на образованието, екологията, третирането на отпадъци и разкриването на културно-историческо наследство. Предвижда се работа по партньорски проекти към Европейската комисия, в което София и Алтена ще си сътрудничат. Двата града ще си партнират и с привличането на различни експерти в посочените области.На срещата присъства и заместник-кметът на София по направление \"Образование, култура, спорт и превенция на зависимости\" доц. д-р Тодор Чобанов.Кметът на Алтена е на посещение в София и участва по-рано днес в конференцията \"София каза \"НЕ\" на словото на омразата и на екстремизма\", провела се в Софийския университет, в която също участва и произнесе приветствие кметът Йорданка Фандъкова. Конференцията е част от календара от събития на София във връзка с Българското председателство на Съвета на ЕС и се подкрепя от Програма \"Европа\" на Столична община.", "date": "2018.02.16", "title": "София ще си сътрудничи с Германия, в работата по партньорски проекти"}
{"url": "http://www.novinite.bg/articles/156681/Simeonov-sas-zakon-za-shuma", "text": "Има готов законопроект, свързан с шума и вредните въздействия от него, който чрез Министерски съвет ще бъде внесен в Народното събрание до края на февруари. Това съобщи във Варна вицепремиерът Валери Симеонов, който участва в учредяването на областен консултативен съвет по туризъм.Той обясни, че в законопроекта се третират по-ефективни мерки при контрола при превишение на допустимите норми на озвучаване. Залаганите ограничения не са само за летните курорти, но и ограничаване на шума от озвучаване и за жилищни сгради. Симеонов обясни, че правомощията за упражняване на контрол за спазването на изискванията и прилагането на съответните санкции ще се прехвърлят на МВР. Причина за това е, че е отчетена неефективност, когато няколко институции контролират един и същ процес, уточни той. Вицепремиерът каза още, че при нарушения в законопроекта се предвижда както затваряне на заведения, така и изземване на уредби.На финала сме с процедурата по обявяването на изпълнител на единната система за туристическа информация, съобщи още той. Той обясни, че тази система задължава всички туристически обекти при настаняване на посетител и регистрирането му информацията веднага да постъпва в НАП и полицията. По думите на Симеонов по този начин от една страна ще се изчисти \"сивият\" бизнес, а от друга - се гарантира сигурността.Кабинетът подготвя и законопроект за българските ценности и уникати, съобщи още Симеонов. Предвижда се да бъде съставен регистър на национално, областно и общинско ниво, като съответните институции ще определят кои са уникалните предмети, явления, обекти, културни мероприятия за съответния регион. Когато се изготви регистърът, те ще бъдат патентно регистрирани и защитени, за да не бъдат репликирани в други държави.Вицепремиерът каза още, че личната му задача е да направи туристическия продукт в България по-скъп и към страната ни да се ориентират по-платежоспособни туристи. Според него това ще повиши приходите както на занимаващите се с туризъм, така и на държавата.В отговор на въпрос за скандала между президента и премиера Симеонов коментира, че той се отразява зле на рейтинга на България и на доверието на хората. Моето мнение е, че този скандал не беше нужен, каза вицепремиерът и допълни, че не одобрява крайната реакция на президента Румен Радев. Хвърлянето на упреци, свързани с незаконни действия, обществени поръчки, поражда въпроса защо не си подал сигнал в прокуратурата, каза Симеонов. Според него не е било необходимо в интервюто на премиера да се споменават съветници на президента. Вицепремиерът допълни, че е за уважение за институциите.", "date": "2018.02.16", "title": "Симеонов със закон за шума"}
{"url": "http://www.novinite.bg/articles/156682/Putin-veroyatno-shte-dojde-sled-izborite", "text": "2018 г. е точното време руският президент Владимир Путин да посети България. Визитата вероятно ще бъде уговорена, след като приключат изборите в Русия, на 18 март. Това каза във Велико Търново руският посланик н.пр. Анатолий Макаров, цитиран от „Фокус”.Той припомни, че отправената от държавния глава Румен Радев покана важи за цялата година, през която честваме 140 години от Руско-турската освободителна война.„След изборите, които има в Русия на 18 март, ще бъде съгласувана дата за това посещение. Смятам, че визитата ще се състои. Сега е точното време за посещение на руския президент, тъй като последното му посещение беше през януари 2008 година – това са повече от 10 години“, обясни Макаров.Той посочи, че на 2 март у нас ще дойде патриарх Кирил, а ще има и посещение на парламентарна делегация по покана на Народното събрание.„Ще дойдат представители на Руското военно-историческо дружество, на Руското историческо дружество. Така че ще има солидно руско присъствие на предстоящите празници в България“, обобщи Макаров.", "date": "2018.02.16", "title": "Путин вероятно ще дойде след изборите"}
{"url": "http://www.novinite.bg/articles/156684/Kircho-Kirov-pod-domashen-arest", "text": "Военно-апелативният съд наложи нова, по-тежка мярка за неотклонение за бившия директор на Националната разузнавателна служба – генерал-лейтенант Кирчо Киров, съобщиха от прокуратурата.Тя е променена от „парична гаранция” на „домашен арест”. Мотивите – „поради тежестта на извършеното престъпление и размера на наложеното наказание, съществува опасност подсъдимият да се укрие”.Припомняме, че на 22 януари тази година Софийският военен съд наложи на Кирчо Киров наказание 15 години лишаване от свобода и конфискация на половината от притежаваното имущество, заради това че от 2007 г. до 2011 г. като  директор на НРС, в съучастие със свой подчинен началник отдел, е присвоил от бюджета на службата валута - евро и щатски долари - в особено големи размери. Сумата е равна на  повече от 5 100 000 лева, като случаят е особено тежък, добавят от държавното обвинение. Преди осем дни, в ефира на \"Здравей, България\", Киров заяви, че се притеснява за сигурността си. „Зная кои са поръчителите на действията срещу мен и техните политически ментори. Подготвил съм комплект документи с конкретни данни за това, което става. Депозирал съм ги на сигурно място, защото се опасявам, че нещо може да се случи с мен или с членове на моето семейство”, каза той. Той е категоричен, че докато е бил на поста си в НРС, е живял с убеждението, че утвърдените от него разходи са отивали по предназначение.", "date": "2018.02.16", "title": "Кирчо Киров под домашен арест"}
{"url": "http://www.novinite.bg/articles/156669/Djenifar-Anistan-se-razvejda", "text": "Холивудската двойка Дженифър Анистън и Джъстин Теру обявиха, че се разделят след продължил две години и половина брак, съобщават световните агенции.Актьорите разкриват, че заедно са взели решението в края на миналата година. 49-годишната Анистън и 46-годишният й партньор са категорични, че ще останат приятели, пише Би Би Си.\"По принцип бихме запазили новината за раздялата за себе си. Разпространяващите клюки обаче няма да могат да устоят на спекулациите и затова решихме да ично да разкрием истината\", се казва в изявление на двойката.  Връзката им започва през 2011 г., като любовта им пламва на снимачната площадка. Сключват брак на тайна церемония през август 2015 г. в имението си в Лос Анджелис.Това е втори брак за звездата от сериала „Приятели”. През 2005 г. тя се разведе с първия си съпруг – холивудската звезда Брад Пит. ", "date": "2018.02.16", "title": "Дженифър Анистън се развежда"}
{"url": "http://www.novinite.bg/articles/156674/Nagradiha-ministar-Angelkova", "text": "Министърът на туризма Николина Ангелкова получи награда за най-актуална тема в областта на туризма по време на международното изложение „Ваканция и СПА Експо“-„Дигиталната трансформация в туризма“. Призът се дава за цялостната дейност на Министерството на туризма при прилагане на новите информационни технологии в развитието на сектора. Това стана на церемонията по връчване на ежегодните награди на Международната туристическа борса „Ваканция и СПА Експо“ в четвъртък вечерта. Радвам се да съм сред Вас, 35-ото издание на борсата продължи добрите традиции в България да си дадат среща водещи компании в туризма от нашата страна, Балканския регион и над 20 държави от различни части на света, отбеляза министър Ангелкова.Сърдечно благодаря за наградата, тя е високо признание за нашата работа. Убедена съм, че с общите усилия на всички ще затвърдим позицията на страната като водеща туристическа дестинация на международно ниво, допълни министърът. Тя припомни, че именно дигитализацията бе основен фокус на международна кръгла маса, организирана от Министерството на туризма, в рамките на календара на Българското председателство на Съвета на ЕС. Дигитализацията не е бъдеще, тя вече е настояще за сектора. Международните проучвания показват, че всяко второ пътешествие започва от мобилно устройство, отбеляза министър Ангелкова. Тя бе категорична, че туризмът има нужда от дългосрочна концепция за дигитализация и с обединени усилия ще я реализираме. Министър Ангелкова връчи на Република Сърбия наградата за активно национално представяне по време на изложението. За първи път тази година Сърбия участва на “Ваканция и СПА Експо” като страна партньор.", "date": "2018.02.16", "title": "Наградиха министър Ангелкова"}
{"url": "http://www.novinite.bg/articles/156659/Dnes-shte-bade-predimno-oblachno", "text": "Днес в равнинната част на страната ще се задържи предимно облачно, на места мъгливо. Разкъсвания и намаления на облачността ще има в следобедните часове. Над планинските райони ще е предимно слънчево. Дневните температури слабо ще се повишат, максималните ще са между 6° и 11°, в София - около 6°.Атмосферното налягане е по-високо от средното за февруари, ще продължи да се повишава. Над планините ще е предимно слънчево. Ще духа слаб до умерен вятър от запад-югозапад. Максималната температура на височина 1200 метра ще е около 4°, на 2000 метра – около минус 3°.По Черноморието облачността ще е предимно значителна, с разкъсвания и намаления в следобедните часове. Ще духа слаб вятър от север-североизток. Максималните температури ще са 6-9°, температурата на морската вода е 5-7°. Вълнението на морето ще е 2-3 бала.", "date": "2018.02.16", "title": "Днес ще бъде предимно облачно"}
{"url": "http://www.novinite.bg/articles/156662/Svetilo-v-plastichnata-hirurgiya-s-lekciya-v-Sofiya", "text": "На 24 февруари тази година доц. д-р Мурат Диярбакърлъоглу ще представи най-новите тенденции и практики в естетичната и пластична хирургия. След лекцията всеки ще има възможност за лична консултация и преглед с лекаря. Участието в лекцията, личните консултации и прегледите са абсолютно безплатни за всички, заявили участие. Записалите се за преглед ще могат да се възползват и от специалните преференциални цени с отстъпки от 30% от всички процедури. Доц. Д-р Мурат Диярбакърлъоглу е специалист по пластична, реконструктивна и естетична хирургия. Специализирал е естетична хирургия налице и хирургични интервенции при мигрена в клиниката на един от най-известните пластични хирурзи на САЩ. През 2012 г. провежда обучение по естетична и реконструктивна хирургия на млечната жлеза в Милано. Две години по-късно придобива сертификат на European Board of Plastic, Reconstructive and Aesthetic Surgery, който се счита за признание на най-висока професионална компетентност в областа на пластичната хирургия, призната от цял свят. По настоящем работи в най-модерната болница на Турция – Florya LIV Hospital, Истанбул. Автор е на множество научни публикации в национални и международни научни журнали. Основните направления , за които може да получите консултация от д-р Мурат Диярбакърлъоглу са: • Фейс-лифт, вкл. (ендоскопски) • Бодилифтинг • Реконструктивна пластика на горна и долна устна • Корекция на скули (със или безавтотрансплантат/имплант) • Оперативна корекция на формата наустните • Естетична ринопластика – цялостна(пластична корекция на носния септуми на меките тъкани и на костния носен скелет за функционално възстановяване на носното дишане.) • Пластична гръдна хирургия ( намаляване, увеличаване, повдигане на гърди) • Mъжка гръдна пластика • Абдоминопластика и липосукция • Блефаропластика (пластика наоколоочна област) • Корекция на уши • Бракиопластика (корекция на ръце) • Корекция на крака (Thigh Lift) • Кожно-ракова хирургия • Покриване на дефекти в различниобласти на тялото • Ментопластика (с остеотомия; с автотрансплантат; с имплант). • Остраняване на цикатрикс над 200 кв. см и свободна кожна автопластика Специлистът ще гостува и консултира безплатно в София на 24 февруари в офиса на представитеслтвото на верига болници \"MEDICALPARK \" Турция с адрес: гр.София / ул. Цар Самуил No: 1 партер, офис 4 Можете да се запишете, като попълните формуляра или като се обадите на телефон : 0888688805 ", "date": "2018.02.16", "title": "Светило в пластичната хирургия с лекция в София"}
{"url": "http://www.novinite.bg/articles/156671/Bezplatno-izsledvane-za-hronichna-granulomatozna-bolest-v-Pirogov", "text": "От Лабораторията по клинична имунология в УМБАЛСМ \"Н. И. Пирогов\" обявиха кампания за скрининг на хронична грануломатозна болест, съобщиха от Института за спешна медицинска помощ. По този повод от 26 февруари до 9 март 2018 г. в лабораторията, чрез NBT тест ще има безплатно изследване на способността на клетките на имунната система да поглъщат и унищожават бактерии. Препоръчва се тестът да бъде проведен на деца, които страдат от няколко заболявания. Някои от пациентите с грануломатозна болест имат повтарящи се гнойни инфекции, описват медиците. Сред заболяванията при подрастващите се срещат: четири или повече инфекции на ухото в рамките на една година, рецидивиращи синуити, две или повече пневмонии в рамките на една година, рецидивиращи дълбоки кожни или органни абсцеси в рамките на една година, персистиращи гъбични инфекции на кожата и/или лигавиците, непълно оздравяване между периодите на активната инфекция, неповлияване от стандартно антибиотично лечение и необходимост от венозно приложение, тежки пост-ваксинални усложнения и изолиране на атипични и условно патогенни бактерии като причинители на инфекциите. Хроничната грануломатозна болест засяга главно момчетата и се причинява от наследствен дефект на белите кръвни клетки, която нарушава способността им да убиват някои бактерии и гъбички. Тя се характеризира с хронични белези като инфекции на кожата, белите дробове, лимфните възли, устата, носа и червата. NBT тестът (Нитро блау тетразолиум тест) се използва за диагностициране на това вродено генетично заболяване, при което липсва ензима NADPH оксидаза, в резултат на което неутрофилните гранулоцити (вид кръвни клетки, част от имунната система) не могат да убият погълнатите от тях бактерии. Пациентите страдат от тежки повтарящи се гнойни инфекции още от ранна детска възраст. Желаещите, които искат да посетят кампанията, е необходимо да се запишат предварително на тел. 02/915 43 11.", "date": "2018.02.16", "title": "Безплатно изследване за хронична грануломатозна болест в Пирогов"}
{"url": "http://www.novinite.bg/articles/156667/Sani-Jekova-finishira-shesta-v-Pongchang", "text": "Най-добрата ни сноубордистка Александра Жекова се нареди на шесто място във финала сноубордкрос на Олимпиадата в Пьонгчанг, информира NOVA. Титлата в Пьонгчанг грабна италианката Микаела Мойоли, следвана от 16-годишната Джулия Перейра де Соуса от Франция и олимпийската шампионка от Сочи Ева Самкова от Чехия. Жекова даде осмо време в квалификациите на дългото 1277 метра трасе. С най-добро време в пресявките финишира олимпийската шампионка от Сочи Ева Самкова от Чехия. След това Жекова спечели 1/4-финалната си серия, след като попадна в първата серия. Това й вдъхна допълнително самочувствие преди 1/2-финалите, което се оказа много необходимо, тъй като попадна в изключително тежка серия заедно със световната шампионка Линдзи Джакобелис, споменатата Ева Самкова и Шарлот Банкс. В нея Сани тръгна добре и се пребори за третата позиция, която даваше място на финала в началото, но го отстъпи и започна битка за позицията.", "date": "2018.02.16", "title": "Сани Жекова финишира шеста  в Пьонгчанг"}
{"url": "http://www.novinite.bg/articles/156668/Malniite-shte-namaleyat-prez-21-vi-vek", "text": "Шотландски учени създадоха подробен модел, който показва как ще се промени взаимодействието между частици в буреносните облаци вследствие на климатичното затопляне, съобщи Лайф. Обратно на някои предишни преценки, получените данни разкриват, че затоплянето ще доведе до намаляване на мълниите. В резултат пожарите в природата, особено в тропиците, ще станат по-редки. Мълнии възникват вследствие на триене на микроскопични частици лед в облаците. В днешно време мълнии най-често падат в тропическите и екваториалните райони - там е по-топло, влажността на въздуха е по-голяма и облаците са по-високи. Затова дълго време се смяташе, че глобалното затопляне, променящо районите с умерен климат по образеца на тропическите райони, а тропическите - по образеца на екваториалните, ще увеличи честотата на мълниите. Учените са се опитали да преценят честотата на бъдещите мълнии, изхождайки не от общите данни за височината на облаците в различни климатични пояси, а въз основа на микрофизически модели, изяснявайки как ще се промени взаимодействието между частиците лед в облаците. Те установили, че при намаляване на температурните разлики между отделните слоеве в тропосферата преместването на частици лед нагоре ще намалее. Затова дори във високи облаци, като тези над екватора, честотата на мълниите ще намалее. Това е добра новина - в резултат на мълнии възникват много от пожарите в природата, които стават причина за гибелта на растения и животни. Мълнии освен това често нанасят щети на инфраструктурата и редица домове в различни климатични пояси. Резултатите от изследването са публикувани в Nature Climate Change.", "date": "2018.02.16", "title": "Мълниите ще намалеят през 21-ви век"}
{"url": "http://www.novinite.bg/articles/156670/Nyu-Jork-Zadarjaha-dvama-bratya-zaradi-15-kg-vzrivni-veshtestva-v-doma-im", "text": "Двама братя близнаци бяха арестувани в Ню Йорк, след като полицията намери в апартамента им около 15 килограма взривни вещества.Разследващите насочили вниманието си към единия брат, 27-годишния учител Кристиан Торо, след като през декември в гимназията му в нюйоркския квартал „Харлем“ е бил получен сигнал за бомба. В края на януари Кристиан напуснал, а брат му Тайлър върнал в училището служебния му лаптоп, в който били намерени инструкции за изработка на взривни устройства.След разследване на нюйоркската полиция и ФБР най-малко двама ученици заявили, че Кристиан Торо им плащал по 50 долара на час, за да складират барут, извлечен от фойерверки.Вчера полицията е претърсила апартамента на двамата братя в нюйоркския квартал „Бронкс“. Там били намерени около 15 кг вещества, които може да се използват за направата на бомба, като калиева селитра, барут и метални топчета. Намерен е и бележник на Тайлър Торо с потенциални заплашителни изречения като „Като дойде пълнолунието, малките ще познаят терора“ и позовавания на „Операция „Светкавица“.„Нито едно от тези две лица не е било наблюдавано от нас, нито имат криминално досие преди настоящото разследване“, каза зам.-комисарят на полицията на Ню Йорк Джон Милър.Кметът Бил де Блазио заяви, че не е имало непосредствена заплаха, но добави, че разследването „вероятно е спасило много животи“.Двамата братя са обвинени в незаконна изработка на разрушително устройство. Ако бъдат признати за виновни, може да бъдат осъдени на до 10 години затвор.", "date": "2018.02.16", "title": "Ню Йорк: Задържаха двама братя заради 15 кг взривни вещества в дома им"}
{"url": "http://www.novinite.bg/articles/156673/Nameriha-ubiti-balgari-v-Kejptaun", "text": "Българско семейство е убито в дома си в Кейптаун, Южна Африка, съобщават местните медии.Полицията открива Анжело Димов и съпругата му Неси Пеева в двора на дома им с огнестрелни рани в главите. От дома са откраднати лаптопи и мобилни телефони.Българинът е бил замесен в злоупотреби с кредитни карти и срещу него се е водило дело.Позовавайки се на полицейски източници, местните медии пишат за престъплението като за „екзекуция“.Семейството има шестгодишна дъщеря. За случилото се със семейството ѝ се разбрало, след като никой не се появил да я прибере от занималня в понеделник, пише TimesLive.co.za.Съседите не са чули нищо.", "date": "2018.02.16", "title": "Намериха убити българи  в Кейптаун"}
{"url": "http://www.novinite.bg/articles/156683/Makedoniya-iska-dogovor-za-strategichesko-partnorstvo-s-Balgariya", "text": "Като съседи ние сме естествено насочени към взаимно сътрудничество. Ние сме съседи и ще останем съседи. Това посещение на президента Радев е потвърждение за нашата близост и потвърждаване на взаимната ангажираност за подобряване на двустранните отношения”. Това заяви македонският президент Георге Иванов, цитиран от БГНЕС.„Искаме нашите отношения да са пример за отношенията между страните от Балканите. Дадохме инициатива за договор за стратегическо партньорство между Македония и България. Надявам се, че тази моя инициатива ще се подкрепи - за силно сътрудничество между нашите две страни на ниво стратегическо партньорство. Ние имаме такива договори за партньорство със САЩ, Турция”, добави Иванов.Президентът Румен Радев е на двудневно посещение в южната ни съседка.Иванов каза още: „С президента Радев говорихме за новата стратегия за ЕС по отношение на разширяването, което в голяма степен е заслуга на България, както и за реалните възможности на Македония. Говорихме за нуждата от сътрудничество в бизнес проектите и инфраструктурната свързаност”.  ", "date": "2018.02.16", "title": "Македония иска договор за стратегическо партньорство с България"}
{"url": "http://www.novinite.bg/articles/156675/Unikalni-nahodki-v-Nacionalniya-arheologicheski-institut-s-muzej-pri-BAN", "text": "Уникални археологически находки, открити през миналата година при строителството на автомагистрала „Струма“, са част от експонатите в националната изложба „Българска археология 2017“. Експозицията се открива днес в Националния археологически институт с музей при БАН. В експозицията, която ще продължи до 1 април, може да се видят находки, намерени при проучването на праисторическото селище край село Дамяница, което е едно от най-големите на Балканския полуостров (от втората половина на VI до начало на IV хил. пр. Хр.). Изграждането на лот 3.3 от АМ „Струма“ засяга около 49% от него и през миналата година е извършено цялостно проучване върху площ от 90 дка. Разцветът на селището край Дамяница е в края на късния неолит и в този период е широко разпространена рисувана керамика. Посетителите на изложбата ще могат да видят ценни керамични съдове от късния неолит, мраморна купична, медна брадва и др. Представени са и находки, открити при археологическите проучвания на другите два значителни обекта по трасето на АМ „Струма“ – в близост до селата Покровник и Мощанец, край Благоевград - част от лот 3.1. Сред намерените артефакти са бронзов печат от IV в. и бронзов връх на вотивна пръчица с форма на птица от IV-V век. Те са от спасителните археологически проучвания в местността Ширините, срещу Благоевград, където е открито селище от римската императорска епоха и Късната античност. Бронзова фибула (вид катарама) от II в. и бронзова тока от IV в. са част от находките, намерени при проучванията край с. Мощанец. Изследвани са структури от късноримската и ранножелязната епохи. През миналата година за извършване на археологически проучвания по трасето на на автомагистрала „Струма“ Агенция „Пътна инфраструктура“ осигури около 4,5 млн. лева. ", "date": "2018.02.16", "title": "Уникални находки в Националния археологически институт с музей при БАН"}
{"url": "http://www.novinite.bg/articles/156679/Koj-shte-e-noviyat-shef-na-BFS", "text": "С напрежение стартира Конгресът на Българския футболен съюз в петък, на който трябва да бъде избрано ново ръководство на организацията.Кандидатите за президентския пост са трима - настоящият ръководител Борислав Михайлов, бившият национален селекционер Любослав Пенев и Ивайло Дражев.Страстите в сутрешните часове се нажежиха, след като Пенев и Дражев не бяха допуснати да присъстват на първата част от Конгреса.„Това е ненормална ситуация. Те са задължени да има демократичен избор”, коментира Пенев. ", "date": "2018.02.16", "title": "Кой ще е новият шеф на БФС?"}
{"url": "http://www.novinite.bg/articles/156660/Lichnite-lekari-shte-ni-prashtat-v-bolnica-chrez-telefona", "text": "Личните лекари ще ни пращат в болница само чрез телефона. С телефонно повикване, с писмо или чрез мейл общо практикуващите медици ще са задължени да ни информират и за имунизации или профилактични прегледи, съобщи Нова телевизия. Това е заложено в нова наредба на Министерството на здравеопазването. Според документа джипитата ще трябва да са на разположение денонощно за телефонна консултация. Лекарите ще трябва да извършват още оценка на вредни навици на пациентите си, които потенциално могат да доведат до увреждане на здравето. След това те по своя преценка могат да ни насочват към специалист. Текстът е публикуван за обществено обсъждане.", "date": "2018.02.16", "title": "Личните лекари ще ни пращат в болница чрез телефона"}
{"url": "http://www.novinite.bg/articles/156661/Bez-jertvi-po-patishtata-prez-izminaloto-denonoshtie", "text": "През изминалото денонощие на територията на страната са станали 10 тежки пътно-транспортни произшествия /ПТП/, съобщават от МВР. При тях са пострадали 11 души. В София за денонощието са регистрирани 125 леки катастрофи, при които няма сериозно ранени.", "date": "2018.02.16", "title": "Без жертви по пътищата през изминалото денонощие"}
{"url": "http://www.novinite.bg/articles/156666/Zapochva-kitajskata-Nova-godina", "text": "От днес започва китайската Нова година. Според китайския календар ще бъде годината на кучето. В училището с изучаване на китайски в София, децата празнуват и китайските празници. Според директорът Олга Ялъмова можем да заимстваме ценности като грижа към семейството и възрастните, съобщава БТВ. Веселин Найденов, учител по китайски език, посочи, че китайците вярват, че ако куче се качи на покрива на къщата ти ще те оберат, но ако влезе вътре ще забогатееш. „Китайският е все още екзотика за нас и хората, които го избират за децата си са тези, които мислят ход напред за бъдещето. Китай се отваря към Европа и интересът към езика ще се вижда. Тези деца ще са мост между Китай и Европа”, коментира Ялъмова.", "date": "2018.02.16", "title": "Започва китайската Нова година"}
{"url": "http://www.novinite.bg/articles/156664/GERB-zapochva-sabirane-na-podpisi-s-iskane-za-ostavkata-na-Jablyanov", "text": "Парламентарната група на ГЕРБ започва събиране на подписи с искане за оставката на депутата от БСП Валери Жаблянов като зам.-председател на Народното събрание. Това заяви в декларация от името на групата депутатът от ГЕРБ Тома Биков. Той каза, че Жаблянов системно нарушава правилника на парламента. \r\n\r\n\r\n\r\n\r\n", "date": "2018.02.16", "title": "ГЕРБ започва събиране на подписи с искане за оставката на Жаблянов"}
{"url": "http://www.novinite.bg/articles/156663/Poredna-spasitelna-akciya", "text": "Поредна спасителна акция на затворения път Шипка - Бузлуджа. Трима младежи от Пловдив, момче и две момичета бяха извадени от леденият капан на пътя след продължила 3 часа среднощна акция. Сигналът е подаден на телефон 112 около 03.30 часа тази нощ. Младежите разказали, че искали да отидат да видят паметника Шипка, но не видели табелата, че пътят е затворен.Шофьорът на колата ще бъде глобен с 300 лева и ще му бъде отнета книжката, а колата ще бъде спряна за няколко месеца от движение. ", "date": "2018.02.16", "title": "Поредна спасителна акция"}
{"url": "http://www.novinite.bg/articles/156686/I-roditeli-ot-Dobrich-se-vklyuchiha-v-protestite-sreshtu-nasilie-nad-deca", "text": "Продължават протестите на родители срещу агресията в детските градини и училища. Днес протестираха в Добрич.Те се обединиха около искането да бъдат поставени видеокамери.Според тях това ще бъде добре не само за децата, но и за самите учители. Освен това, те настояват за повече преподаватели, специалисти, ресурсни учители и психолози в детските заведения и училищата, както и по-малко деца в групите.Родителите настояват и за по-добър диалог с учителите, за да могат да споделят с тях притесненията си.", "date": "2018.02.16", "title": "И родители от Добрич се включиха в протестите срещу насилие над деца"}
{"url": "http://www.novinite.bg/articles/156680/Misiya-Spasi-jivotno", "text": "Вълнуваща история за пет спасени кученца от смърт разтърси социалните мрежи. Като в приказките обаче историята на изоставените мъничета в Свищов завършва с щастлив край и само след дни те ще отпътуват при своите осиновители в Германия.Благодарение на три жени с големи сърца, които поели грижата за тях, след като били отнети от майка им.Това, което събира Деси, Дени и Силвия е любовта към бездомните  животни. Всяка една от тях през годините е спасявала и прибирала от улицата измръзнало или ранено куче, или коте, които след това са станали част от живота им.Така и през октомври, след като общинският приют в Свищов затворил врати, те извозили 11-те му бездомни обитатели при свой познат във вилната зона и поели грижата за изхранването им.Истинското предизвикателство обаче дошло, когато в един студен есенен ден научили, че пет току- що родени кученца са изоставени до един контейнер, разказва Bulgaria ON AIR.В момента Шадоу, Ленъкс, Локи, Бенджи и Роуз пътуват към Германия.Дени, Деси и Силвия са категорични , че в България бездомно животно е почти невъзможно да намери нов дом.", "date": "2018.02.16", "title": "Мисия \"Спаси животно\""}
{"url": "http://www.novinite.bg/articles/156678/Toploto-veche-nyamal-pari-za-advokat", "text": "Валентин Димитров, известен като Вальо Топлото, се отказа от адвоката си. Бившият шеф на столичната „Топлофикация” обясни пред съдебния състав, че няма пари за хонорарите на защитата си, тъй като сметките му са запорирани от 2006 г.Така Софийският градски съд отложи делото срещу Димитров, обвинен за присвояване на около 6 милиона лева от дружеството.Валентин Димитров отказа коментар.", "date": "2018.02.16", "title": "Топлото вече нямал пари за адвокат"}
{"url": "http://www.novinite.bg/articles/156685/Kircho-Kirov-pod-domashen-arest", "text": "Военно-апелативният съд наложи нова, по-тежка мярка за неотклонение за бившия директор на Националната разузнавателна служба – генерал-лейтенант Кирчо Киров, съобщиха от прокуратурата.Тя е променена от „парична гаранция” на „домашен арест”. Мотивите – „поради тежестта на извършеното престъпление и размера на наложеното наказание, съществува опасност подсъдимият да се укрие”.Припомняме, че на 22 януари тази година Софийският военен съд наложи на Кирчо Киров наказание 15 години лишаване от свобода и конфискация на половината от притежаваното имущество, заради това че от 2007 г. до 2011 г. като  директор на НРС, в съучастие със свой подчинен началник отдел, е присвоил от бюджета на службата валута - евро и щатски долари - в особено големи размери. Сумата е равна на  повече от 5 100 000 лева, като случаят е особено тежък, добавят от държавното обвинение. Преди осем дни, в ефира на \"Здравей, България\", Киров заяви, че се притеснява за сигурността си. „Зная кои са поръчителите на действията срещу мен и техните политически ментори. Подготвил съм комплект документи с конкретни данни за това, което става. Депозирал съм ги на сигурно място, защото се опасявам, че нещо може да се случи с мен или с членове на моето семейство”, каза той. Той е категоричен, че докато е бил на поста си в НРС, е живял с убеждението, че утвърдените от него разходи са отивали по предназначение.", "date": "2018.02.16", "title": "Кирчо Киров под домашен арест"}
