{"url": "http://www.novinite.bg/articles/147551/Tejkobolni-pacienti-ostavat-bez-lekarstva", "text": "Тежкоболни пациенти остават без лекарства, съобщи НОВА. За пореден път важни медикаменти лисват от аптечната мрежа, казват пациентски организации. Каква е причината? Проблем има и в големи софийски аптеки. Става дума за животоподдържащи лекарства за тежкоболни пациенти. Според здравните власти и Касата, въпросните медикаменти пристигат в България, но по пътя до аптеките изчезват. Преди 5 години 27-годишният тогава Георги получава нов бъбрек. Малко след трансплантацията обаче, започва да се сблъсква с честа липса на поддържащи лекарства. Твърди, че напоследък ситуацията излиза от контрол. „Три месеца не съм взимал си взимал медикаменти, които ми поддържат терапията, които ме поддържат жив. Приемът на лекарствата не бива да се забавя с повече от половин час. Не с дни, не с месеци”, казва Георги Гурков. Георги търси лекарствата си и в чужбина. Понякога взима назаем от други трансплантирани. А проблем като неговия имат не само хора с присаден орган, но и онкоболни, пациенти с диабет и ревматоидни болести. При всички постановката е сходна. „Свързах се с доставчика, с фирмата производител. Казват, че медикаментът е доставен в България, а фармацевтите твърдят, че не им го дават от складовете. Единственият извод е, че става дума за реекспорт”, добавя Георги Гурков. Това означава, че някои от търговците на едро или дребно изнасят повторно лекарствата в чужбина – най-често в Германия или Англия. Защото там могат да вземат до няколко пъти по-висока цена. От Асоциацията на търговците на едро твърдят, че скоро не са получавали сигнали за липсващи медикаменти. Настояват и държавата да отнема лицензите на тези техни колеги, които изнасят – без да обезпечават българските пациенти. Аптекарите пък твърдят, че рядко имат достъп до въпросните лекарства. ", "date": "2017.07.25", "title": "Тежкоболни пациенти остават без лекарства?"}
{"url": "http://www.novinite.bg/articles/147553/Dneven-horoskop-za-vtornik", "text": "\r\n\r\nОпитайте да не отдавате прекалено много внимание на днешния ден, въпреки че вашата голяма енергия се нуждае от освобождаване. Днес ще откриете, че нещо ви вдъхновява и ви прави много по-амбициозни.\r\n\r\nХората около вас се борят да запазят позицията си, но ви се струва, че вие се борите, само за да бъдете чути. Няма да се върнете назад, но не очаквайте и някакъв напредък. Следващите дни ще бъдат по-благоприятни за вас.\r\n\r\nДнес трябва да действате, няма време за празни приказки. Днес сте в състояние да постигнете голям напредък, стига да положите нужните усилия. Дайте всичко от себе си, за да се наслаждавате на резултатите след това.\r\nАко сте представител на друга зодия, можете да намерите дневния си  \r\n", "date": "2017.07.25", "title": "Дневен хороскоп за вторник"}
{"url": "http://www.novinite.bg/articles/147557/The-Cranberries-obyaviha-Maksim-Behar-za-sar-SNIMKI", "text": "Ирландската рок група The Cranberries обявиха в специално изработен сертификат българския PR експерт Максим Бехар за Sir, благородническа титла, обикновено присъждана от кралицата.На специален плакет, включващ последния албум на групата –Something Еlse, украсен с българското и ирландското знаме, има надпис: \"С признателност на нашия най-скъп и лоялен приятел Сър Максим Бехар. С милион благодарности за твоята подкрепа. Обичаме те. Долорес, Ноел, Майк и Фергал от The Cranberries\".Отделно Долорес О'Риърдън е написала на обложката на диска \"На сър Макс – с любов\". Максим Бехар, който сега е Президент на Световната PR организация ICCO, е отдавнашен почитател на The Cranberries, световноизвестни с хитовете си Zombie, Dreams, Dreaming My Dreams, No Need to Argue и други. Той е обиколил много градове в Европа, следвайки легендарната банда на нейни концерти. Притежава техни редки записи, а преди години основа и фенклуб на групата в България.        \"Намирам този жест за естествен, Максим е известен сред цялата световна PR професионална гилдия, че е много привързан към музиката, лириката и излъчването на ирландската група. Той напълно заслужава това внимание и тази почит. \"Сър\" е най-достойната титла за него, дадена му от велики музиканти\" – казва Джъстин Грийн, ирландски музикален продуцент и PR експерт, работил както за The Cranberries, така и за Елтън Джон и много други рок и поп звезди.\"Сбъдна ми се една огромна мечта\", написа Бехар в профила си във Фейсбук. \"Моите най-дълбоки уважения към Нейно Величество кралицата, която обикновено раздава тези титли, но да получа \"сър\" от Долорес и The Cranberries за мен е най-голямото признание. Това е една от най-великите рок групи в цялата история на музиката и сега следващата ми мечта е да ги видя в София на техен първи концерт. Започвам веднага да работя по този проект и съм сигурен, че в най-близко време ще се случи\", посочва пиар експертът.Максим Бехар е един от лидерите на българския PR пазар с основаната от него компания M3 Communications Group, Inc. Той е световно признат авторитет в своята професия, канен да говори на форуми и в университети в целия свят.", "date": "2017.07.25", "title": "The Cranberries обявиха Максим Бехар за „сър“ (СНИМКИ)"}
{"url": "http://www.novinite.bg/articles/147545/Nachalnikat-na-policiyata-v-Kozloduj-Povedenieto-na-Peshko-Karadjov-e-vazmutitelno", "text": "„Никои, по никакъв повод не ми е оказвал натиск”, каза Кръстьо Кръстев, началник на полицейското управление в  Козлодуй. Думите му идват след скандалния случай, в който началник в атомната централа отправи заплахи и обиди към органите на реда заради това, че са съставили акт за шофиране в нетрезво състояние на негов приятел, съобщава НОВА.За случая стана ясно след изтекъл в медиите запис, а след това шефът на охраната беше уволнен.„Поведението на Пешко Караджов е възмутително, затова и предприех мерки да уведомя прокуратурата”, заяви Кръстев и добави, че по никакъв начин не се е опитал да прикрие случая. ", "date": "2017.07.25", "title": "Началникът на полицията в Козлодуй: Поведението на Пешко Караджов е възмутително"}
{"url": "http://www.novinite.bg/articles/147567/Zapaliha-avtomobil-v-Karnobat", "text": "Неизвестни запалиха автомобила на 41- годишна жена от Карнобат, паркиран пред блок 48 на улица “Свети Свети Кирил и Методий“ в града, пише ДАРИК.    Установено е, че пожарът във “Фолксваген Венто” бил предизвикан след счупване на стъклото на предната лява врата и хвърляне на бутилка със запалителна течност.   От инцидента е обгоряла тапицерията на предната лява шофьорска седалка и тапицерията на тавана на автомобила.   Други щети по автомобила вследствие на палежа няма. При извършения оглед е иззета пластмасова стопилка от бутилка.  ", "date": "2017.07.25", "title": "Запалиха автомобил в Карнобат"}
{"url": "http://www.novinite.bg/articles/147538/Spryahaa-fontanite-vav-Vatikana", "text": "Сушата в Рим спря те във  за първи път в историята, съобщава НОВА.През последните два месеца във Вечния град са паднали с над 70% по-малко дъждове от средните за месеца.Властите вече обявиха, че ако в близките дни не завалят обилни дъждове, ще започне спиране на водата за по осем часа на ден. Режимът ще засегне три милиона римляни. ", "date": "2017.07.25", "title": "Спряхъа фонтаните във Ватикана"}
{"url": "http://www.novinite.bg/articles/147539/Prezidenta-na-SASht-obvini-izdanie-che-e-orajie-na-lobisti-sreshtu-Kongresa", "text": "Президентът на САЩ Доналд Тръмп публикува съобщение в своя „Туитър“, в което попита собственика на компанията Амазон Джеф Безос дали не използва изданието The Washington Post като „лобистко оръжие срещу Конгреса“, предаде новинарският канал Fox News, цитирани от Агенция Фокус. “Използва ли се пълния с фалшиви новини Washington Post, като лобистко оръжие срещу Конгреса, за да спре политиците от разглеждане на безтаксовия монопол на Амазон?“, пише в своето съобщение Тръмп. Безос купи вестника през 2013 г., но го направи като частно лице, а не чрез своята компания Амазон. Предполага се, че „туита“ е предизвикан от коментарите на Washington Post за Сирия.", "date": "2017.07.25", "title": "Президента на САЩ обвини издание, че е „оръжие на лобисти срещу Конгреса“"}
{"url": "http://www.novinite.bg/articles/147543/Kucheta-zavarshiha-obuchenieto-si-za-terapevti", "text": "В Съединените щати организираха церемония по завършването на група кучета, съобщава НОВА.Четириногите получиха грамоти, специални шапки и връзки. Те завършват обучението си да бъдат терапевтични кучета. Ще бъдат изпратени в старчески домове, болници и дори библиотеки, за да правят компания на хора, които се чувстват самотни или депресирани.Школата в град Гълфпорт вече 11 години обучава кучета. Твърдят, че не всяко куче е подходящо за целта, като най-любвеобвилните си проличавали в хода на обучението.Някои от възпитаниците им имали по 5 000 часа, прекарани с пациенти и нуждаещи се. ", "date": "2017.07.25", "title": "Кучета завършиха обучението си за терапевти"}
{"url": "http://www.novinite.bg/articles/147544/Princovete-Uilyam-i-Hari-govoryat-za-parvi-pat-za-pokojnata-si-majka", "text": "Принцовете Уилям и Хари говорят за първи път, публично, за покойната си майка - принцеса Даяна. Двамата споделят своите детски спомени в нов документален филм. А поводът е 20-тата годишнина от смъртта на принцесата, съобщава НОВА.Уилям и Хари разглеждат стари снимки и си припомнят кога и как са направени. Филмът се казва \"Даяна, нашата майка - нейният живот и наследство\".Двамата престолонаследници се съгласили да участват във филма и да споделят лични спомени, за да припомнят живота и делото на майка си.Наскоро Уилям и Хари повдигнаха темата за нещата, които не харесват в правилата за поведение, които трябва да спазват. Двамата бяха момчета, когато майка им загина в катастрофа в Париж. Според Хари нито едно 12-годишно момче не бива да бъде карано да ходи след ковчега на майка си пред очите на милиони непознати хора.През цялата година Уилям и Хари участват в различни прояви в памет на принцеса Даяна. Двамата участваха в частна църковна служба над гроба на майка си и поръчаха статуя на принцесата, която ще се издига пред официалния им дом в Лондон.Екипът, изработил филма твърди, че Уилям и Хари са били отворени към всички идеи и не са искали да цензурират нито един въпрос.Във Великобритания документалния филм мина късно в понеделник, българско време. Ще бъде показван неколкократно и по платените, кабелни канали. ", "date": "2017.07.25", "title": "Принцовете Уилям и Хари говорят за първи път за покойната си майка"}
{"url": "http://www.novinite.bg/articles/147576/86-na-sto-ot-balgarite-priznavat-che-ne-znayat-kakvo-predstavlyava-sadebnata-reforma", "text": "86 на сто от българите казват, че не знаят какво представлява съдебната реформа. Близо половината допълват, че не се и интересуват. Това сочи ново национално представително проучване на агенция „Медиана”, проведено в периода 12-18 юли 2017 г. сред 1002 души в 125 точки в страната, съобщава бТВ.Като цяло въвличането на обществото в публичен дебат за \"съдебна реформа\" е твърде опасно, казват социолозите. Една от причините е, че обществото дълбоко не е наясно какво представлява \"съдебната реформа\". Повечето нямат идея за разделение на властите, искат \"силна ръка\", \"Народен съд\".Любопитно е, че за \"виновни\" априори се приемат и всички магистрати, подобрили материалното си благосъстояние в последните 20 години. Така например идеята съдът да бъде подчинен и зависим от изпълнителната власт се споделя от 65 % от запитаните, се казва в изводите от изследването.Всеки шести дори смята, че съдът и прокуратурата трябва да минат на подчинение на премиера Бойко Борисов.Хората слагат оценка \"среден\" за съд, прокуратура и полиция. Въпреки подчертания негативизъм правосъдната система все още не е тотално неглижирана. Според една четвърт от респондентите реформата вече е в ход, макар и частично.20% вярват, че прекият избор на ВСС може да подобри работата на системата, 10 на сто - че през последните 1-2 години има подобрение.Финансирането от чужбина на партии и организации на магистрати се приема крайно негативно - под 4 процента само одобряват, 18 на сто смятат за нормално магистратските организации да получават европари.На практика призивите за съдебна реформа и дебатите кой е виновен са довели единствено до задълбочаване на недоверието в правосъдната система, което може да се разглежда и като положителен резултат, доколкото ще принуди магистратите да търсят механизми и да предприемат действия, отчитат социолозите.Макар една трета от хората да не знаят какво и как точно да се промени, те искат бърз, справедлив и безпристрастен процес; борба с корупцията и политическата зависимост, както и контрол, прозрачност и санкции в системата.", "date": "2017.07.25", "title": "86 на сто от българите признават, че не знаят какво представлява съдебната реформа"}
{"url": "http://www.novinite.bg/articles/147548/Nelegalni-avtomobili-dejstvat-kato-magistralni-banditi-v-Sarbiya", "text": "Нелегални автомобили с маркировката на сръбската Пътна помощ дефилират по магистралата Белград-Ниш и дебнат наивни шофьори, предупреждава КАТ на съседна Сърбия, информира БГНЕС, цитирано от НОВА.Най-често жертви стават водачите на коли в районите на градовете Смедерево, Пожаревац и Велика Плана.Друмските разбойници копирали своите български колеги, защото в България често се случвали подобни инциденти, твърдят сръбските медии.Собствениците на фалшивата \"Пътна помощ\" хвърляли умишлено по пътя дъски с пирони или парчета от гуми или ауспуси, които предизвиквали повреди на колите. Те наблюдавали отстрани за аварирали коли и се появявали като спасители, предлагайки транспорт до най-близкия сервиз. Там майсторите искат австрономически суми за ремонта и заплашват автомобилът на пострадалите да бъде конфискуван.Особено опасни са групите, които оперират по магистралите и плячкосват до голо чужденците, които не ползват хотели, а спят на паркингите. Апашите се промъквали тайно до колите и през полуотворените прозорци „черпели“ пътниците с приспивателен спрей, след което отнасяли всичко ценно от тях - портмонета, лаптопи, чанти.Има и трети, често използван сценарий, обясняват сръбските полицаи. При него крадците седели и наблюдавали потенциалните жертви от големи коли, дори с малки дечица в тях и давали сигнали към пътуващите да спрат за помощ. Веднага след това обяснявали, че са останали без гориво, а нямат достатъчно пари във себе си. Като компенсация предлагали скъпи бижута на изгодни цени. Наивните шофьори давали 100-200 евро за тях, а после се оказвали, че са получили обикновени стъкълца, изглеждащи като лъскави накити. ", "date": "2017.07.25", "title": "Нелегални автомобили действат като магистрални бандити в Сърбия"}
{"url": "http://www.novinite.bg/articles/147573/Beshe-podpisan-edin-ot-trite-zakonoproekta-v-Polsha", "text": "Полският президент Анджей Дуда подписа един от трите законопроекта за съдебна реформа в страната. Това съобщиха от пресслужбата на държавния глава, уточнявайки, че става дума за дейността на местните съдилища,съобщава НОВА.\"Този документ е от съществено значение за цялата реформа от гледна точка на интересите на гражданите”, се посочва в изявлението. Вчера Анджей Дуда наложи вето върху всички документи за съдебната реформа, одобрена преди това от двете камари на парламента. След това той каза, че възнамерява да разработи свой собствен план за съдебна реформа.  „Този закон няма да засили чувството за справедливост в обществото. Съжалявам, че законопроектът за Върховния съд не ми беше представен, преди да бъде внесен в Сената“, заяви Дуда в телевизионното си обръщение.   Междувременно полското консервативно правителство обяви, че смята да продължи своята силно оспорвана съдебна реформа, въпреки ветото, което наложи президентът.  „Няма да се поддадем на натиска от улицата и чужбина“, каза премиерът Беата Шидло. Тя изрази недоволство от това, че президентското вето „забавя“ реформата.\"Ветото се възприема като поощрение от тези, които се борят за запазването на една несправедлива система, система на големи и малки злоупотреби и потискане на честните граждани“, каза тя.  ", "date": "2017.07.25", "title": "Беше подписан един от трите законопроекта в Полша"}
{"url": "http://www.novinite.bg/articles/147534/Jalt-kod-za-visoki-temperaturi", "text": "Жълт код за високи температури е в сила за 15 области в страната, сочи справка на сайта на Националния институт по метеорология и хидрология (НИМХ) при БАН. Областите, за които важи предупреждението са: Плевен, Велико Търново, Русе, Разград, Силистра, Шумен, Търговище, Габрово, Ловеч, Сливен, Стара Загора, Пловдив, Ямбол, Хасково и Кърджали. Времето тук ще бъде горещо, като се очаква температурите да достигнат 35-37 градуса. Жълтият код означава потенциална опасност с повишена вероятност за опасни метеорологични явления. Хората трябва да следят прогнозата за времето и да не предприемат неоправдан риск, особено при извършване на дейности, които зависят от времето.", "date": "2017.07.25", "title": "Жълт код за високи температури"}
{"url": "http://www.novinite.bg/articles/147578/Buri-i-gradushki-sled-slanchevoto-utro-v-nyakoi-chasti-na-stranata", "text": "Бури и градушки след слънчевото утро в някои части на страната, пише ДАРИК. Силна буря се изви над София по обяд. Бурният вятър, на места придружен с интензивен дъжд, изпочупи клони на дървета. Паднал клон затрудни движението по трамвайни линии 20 и 23. След намесата на авариен екип клонът беше отстранен, а движението – възстановено. На 7 сигнала за паднали клони са реагирали аварийните екипи вследствие на силния вятър и дъжда в столицата. Във Вършец и Враца падна градушка с размерите на грах и лешник, съобщиха за от Националния институт по метеорология и хидрология (НИМХ) при БАН. След последните горещи дни предстои захлаждане.В сряда преди обяд ще е предимно слънчево. Около и след обяд ще се развива купеста и купесто-дъждовна облачност и на отделни места ще има краткотрайни валежи и гръмотевични бури.", "date": "2017.07.25", "title": "Бури и градушки след слънчевото утро в някои части на страната"}
{"url": "http://www.novinite.bg/articles/147550/Maj-pochina-sled-ujilvane-ot-starshel", "text": "Мъж е починал след ужилване от стършел в исперихското село Китанчево, съобщават от Областната дирекция на МВР в Разград, съобщава ДАРИК.   Инцидентът е станал при дърводобив вчера сутринта в землището на селото.  При поваляне на дърво, на което имало гнездо стършели, 50-годишният мъж от Тутракан бил ужилен от насекомо.   Колегите му се обадили на Спешна помощ, но докато медиците пристигнат, мъжът починал.   За случая е уведомена Инспекцията по труда, започнало е и разследване за причиняване на смърт поради незнание, немарливо изпълнение на занятие или друга дейност, представляваща източник на повишена опасност.", "date": "2017.07.25", "title": "Мъж почина след ужилване от стършел"}
{"url": "http://www.novinite.bg/articles/147552/Balgari-se-biha-s-migranti-v-Myunhen", "text": "Две големи фамилии – българска и иракска, са се сбили в метрото в ,пише ДАРИК. Екшънът се разиграл в неделя вечер, уточнява баварската полиция. На спирката на \"Имплерщрасе\" десетина иракски младежи, вероятно мигранти, всичките част от една фамилия влезли в спор с многолюдна българска група, също част от едно семейство. Пререканията прераснали в бой, след като иракчаните се нахвърлили върху те. Други пътници извикали полиция. Наложило се няколко полицейски екипа да се намесят, за да потушат страстите. В крайна сметка четирима иракчани били арестувани, а четирима от българската група били откарани в болница с наранявания. Повечето участници в боя са с рани от ухапвания, насинени очи и ожулвания.", "date": "2017.07.25", "title": "Българи се биха с мигранти в Мюнхен"}
{"url": "http://www.novinite.bg/articles/147536/Hristiyanskata-carkva-otbelyazva-praznika-Uspenie-na-Sveta-Anna", "text": "Християнската църква отбелязва празника Успение на Света Анна, информира НОВА.Света Анна родила Мария, бъдещата майка на Спасителя на човечеството.В резултат на библейските сказания светицата се приема и почита като един от основните християнски символи на майчинството.Именници на днешния ден са всички, които носят имената Анна, Яна, Янина и производните им  имена. ", "date": "2017.07.25", "title": "Християнската църква отбелязва празника Успение на Света Анна"}
{"url": "http://www.novinite.bg/articles/147537/Obsajda-se-otpadaneto-na-klas-Proslujeno-vreme-s-premiera", "text": "Клас \"Прослужено време\" - спешно при премиера Бойко Борисов, съобщава НОВА.На извънредна среща в Министерски съвет работодателите отново ще настояват добавката за стаж да отпадне. Според тях тя дискриминирала квалифицираните млади служители.Според Кодекса на труда клас \"Прослужено време\" увеличава заплатите на работещите с", "date": "2017.07.25", "title": "Обсъжда се отпадането на клас \"Прослужено време\" с премиера"}
{"url": "http://www.novinite.bg/articles/147535/Sofiya-shte-bori-mrazniya-vazduh-s-novi-ekoavtobusi", "text": "Представят 40 от новите 60 екоавтобуса, които тръгват по линиите на градския транспорт в София, съобщава НОВА.Така столицата дава пример в борбата с мръсния въздух.От няколко месеца в най-големия град у нас по различни маршрути вече се движат ековозила на градския транспорт.   ", "date": "2017.07.25", "title": "София ще бори мръзния въздух с нови екоавтобуси"}
{"url": "http://www.novinite.bg/articles/147541/Po-2-km-e-opashkata-ot-tejkotovarni-avtomobili-pri-GKPP-Dunav-most", "text": "По 2 км е опашката от тежкотоварни автомобили при ГКПП „Дунав мост\" - Видин и при \"Капитан Андреево\". Това сочат данни към 06.00 часа, публикувани на сайта на Главна дирекция \"Гранична полиция'', цитирани от Агенция ФойкусНа ГКПП „Лесово“ е интензивен от товарни автомобили на изход от страната. На българо-сръбската граница на ГКПП Калотина трафикът е интензивен на вход и на изход за леки автомобили. На българо-македонската граница трафикът е нормален на всички ГКПП. На българо-гръцката граница на ГКПП Кулата е интензивен. Фериботът Оряхово - Бекет работи само в светлата част от деня поради ниско ниво на река Дунав.", "date": "2017.07.25", "title": "По 2 км е опашката от тежкотоварни автомобили при ГКПП „Дунав мост\""}
{"url": "http://www.novinite.bg/articles/147546/Utre-prez-noshtta-dvijenieto-na-avtomagistrala-Trakiya-shte-e-ogranicheno", "text": "Утре – 26 юли от 21.00 ч. до 05.00 ч. на 27 юли, движението в участъка при 42-ри километър на автомагистрала „Тракия“, в района на мотел „Ихтиман“ ще се осъществява през локалните платна вляво и дясно на съществуващите търговски крайпътни обекти. Това съобщиха от пресцентъра на Агенция \"Пътна инфраструктура\" (АПИ), цитирани от Агенция Фокус.Временната организация на движението е във връзка с демонтаж на пешеходен мост (пасарелка) над автомагистрала „Тракия“. Трафикът в посока Пловдив ще бъде пренасочен през отбивката за бензиностанция „Лукойл“ и Мотел „Ихтиман“. В посока София през отбивката за бензиностанция „Петрол“. Необходимо е шофьорите да карат внимателно и да спазват пътната сигнализация по обходния маршрут. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2017.07.25", "title": "Утре през нощта движението на автомагистрала „Тракия“ ще е ограничено"}
{"url": "http://www.novinite.bg/articles/147542/Otglejdaneto-na-zastrashenite-vidove-kostenurki-bi-moglo-da-bade-opasno", "text": "Отглеждането на застрашените видове шипоопашати и шипобедрени костенурки в домашни условия би могло да бъде опасно, както за здравето на самите животни, така и за човешкото здраве. Това каза д-р Николай Скендерски, ветеринарен лекар от Зоологическа градина – София.Той подчерта, че търговията с тези видове е забранена от закона, информира Агенция Фокус. „Тези наши съграждани, които ги заселват принудително в градини, вили, природни кътове и т.н. - при тези костенурки един човек, който не е запознат с проблемите, настъпващи в здравословното им състояние, трудно ще се справи. Такива проблеми са дехидратацията, както и това, че те са носители на различни видове микроорганизми, някои от които опасни за човешкото здраве. Определено тук хората са лаици и няма как да се справят“, обясни той.  Д-р Николай Скендерски каза още, че в Столичния зоопарк има една такава костенурка, която е конфискувана от недобросъвестен гражданин, който е обявил в интернет, че я продава.", "date": "2017.07.25", "title": "Отглеждането на застрашените видове костенурки би могло да бъде опасно"}
{"url": "http://www.novinite.bg/articles/147540/Okolo-500-hil-lv-shte-badat-vlojeni-za-razvitie-na-Sofiya", "text": "Столична община започна подготовката за работата на актуализацията на Общия устройствен план на София чрез инициативата Визия за София. Кметът на Столична община Йорданка Фандъкова поясни, че Визията за развитие ще стане готова до септември 2018 г., а заложените средства в нея са до 500 хил. лв. Стана ясно, че документът ще доведе до приемане на промени в Общия устройствен план на София, информира Агенция Фокус.Фандъкова изразинадежда в основата на Общия устройствен план на София да залегне развитието на столицата като зелен и иновативен град. Тя уточни, че първите дейности по процеса на изготвяне на Общия устройствен план на София са били предложенията за промени в законодателството, които главният архитект на София и неговият екип са подготвили.Кметът на София благодари и на депутатите от ГЕРБ, че са внесли промени в Закона за устройство и застрояване на Столична община, позволяващи допълнителна защита на зелените площи и ограничение на строителството на високи сгради. Във връзка с вписването на зоните на паркиране в плана, кметът на София заяви, че ако хората желаят, ще подкрепи разширение на зелените зони за паркиране. По думите й целта не е събирането на повече приходи, а подреждане на паркирането. Председателят на СОС Елен Герджиков допълни, че е сменен моделът на изработване на стратегически документи в Столична община, а главният архитект на столицата арх. Здравко Здравков посочи, че трябва да има ясен хоризонт накъде се върви по отношение на Визията за развитие на София.", "date": "2017.07.25", "title": "Около 500 хил. лв. ще бъдат вложени за развитие на София"}
{"url": "http://www.novinite.bg/articles/147547/Parva-globa-za-nudist-na-plaj-Delfin-kraj-Ahtopol", "text": "Напрежението на плаж Делфин край Ахтопол ескалира – вече е наложена първата глоба за нарушаване на обществения ред. За първо лято доскорошният нудистки плаж има наемател и конфликтите между туристи с бански и без не спират, съобщава бТВ.Михаил Калчев е глобен заради това, че е ходил гол по плажната ивица на Делфин.„Ние съвсем спокойно и учтиво го помолихме да не се разхожда гол, защото децата плачат и бягат от него”, заяви спасителят Яна Пенева.Чадърите и шезлонгите, които наемателят е поставил на плажа, могат да се използват безплатно… но само от хора с бански.Евентуално, в знак на добрата ми воля за потушаване на напрежението, да обособя в единия край на плажа зона за тези дами и господа да продължат да плажуват по начина, по който са го правили до момента”, каза наемателят на плажа Йордан Тодоров.Вместо това, наемателят започна да изгражда волейболно игрище в свободната за нудисти зона.Проблемите на Делфин не спират до тук – докато полицията потушава напрежението, инициативен комитет сезира прокуратурата за незаконно използване на общински имот.Плажът е в защитена зона НАТУРА 2000 и е част от парк „Странджа”. Дирекцията на парка е открила нарушения, сред които изсечени дървета и растителност. Наемателят не е съгласувал и проекта за стълбата, която остана опасно недовършена.", "date": "2017.07.25", "title": "Първа глоба за нудист на плаж Делфин край Ахтопол"}
{"url": "http://www.novinite.bg/articles/147555/Arestuvaha-150-migranti-na-gara-v-Kan", "text": "Френската полиция е задържала 156 нелегални мигранти на гара в град Кан, в Югоизточна Франция, съобщава телевизионният канал БФМ-ТВ, цитиран от ТАСС и БГНЕС  и НОВА.Според местните власти по-голяма част от мигрантите са от Судан. Те са имали план да отидат в Марсилия, където да подадат заявление за убежище. С тях е пътувал и известният френски активист Седрик Еру, който също е задържан. В средата на месеца премиерът Едуард Филип представи правителствена програма за регулиране на миграционната криза в страната. Сред тях е и създаването на допълнителни 7500 места за настаняване на чужденци, които очакват да получат отговор на молбите си за убежище, като в същото време се предвижда по-строг контрол на икономическите мигранти. По думите на Филип тези преселници, които не отговарят на изискванията за получаване на статут на бежанци и са доказани икономически мигранти, ще бъдат незабавно извеждани от страната.  ", "date": "2017.07.25", "title": "Арестуваха 150 мигранти на гара в Кан"}
{"url": "http://www.novinite.bg/articles/147558/Dvama-prestapnici-s-maski-na-Tramp-ograbiha-bankomati-v-Piemont", "text": "Двама престъпници с маски на президента на САЩ Доналд Тръмп извършиха серия обири на банкомати в северната италианска област Пиемонт, съобщи в. „Република”. Полицията е задържала двама заподозрени за престъпленията. Зад решетките са братята Лафоре – 26-годишният Виторио и 30-годишният Иван, пише ДАРИК. Според следователите, те са потомственти обирджии. Баща им излежава доживотна присъда в затвора на остров Елба за убийство, извършено при грабеж. Полицията предполага, че братята Лафоре са ограбили банкомати в десетки клонове на банки в Пиемонт. За да се снабдят с пари в брой, те разбивали банкоматите с устройство, което съдържа 250 г експлозив. Според експерти, заряд с такава мощност може да доведе до частично разрушение на жилищните сгради, където са били поставени машините. Братята се придвижвали между населените места с мощни коли, които крадели. За да заличат следите си, пребоядисвали автомобилите. Те копирали тази тактика от главния герой на филма „Чакала” (1993), в който играе Брус Уилис. Въпреки това полицията успяла да ги разконспирира и залови.", "date": "2017.07.25", "title": "Двама престъпници с маски на Тръмп ограбиха банкомати в Пиемонт"}
{"url": "http://www.novinite.bg/articles/147549/Katastrofa-pogubi-trima-na-patya-Kostinbrod-Petrohan", "text": "Трима души са загинали при тежка катастрофа на пътя Костинброд-Петрохан. Това съобщи пресцентърът на МВР. Сигналът за инцидента е подаден малко след 18.00 часа в понеделник. По първоначални данни на пътя Костинброд – Петрохан, на разклона за село Дръмша водачът на автомобил \"Фолксваген Голф\" е изгубил контрол над колата и се е ударил челно в цистерна. В резултат на удара на място са загинали трима души.Полицейски екипи регулират трафика на място, временно е ограничено движението в едната лента.", "date": "2017.07.25", "title": "Катастрофа погуби трима на пътя Костинброд-Петрохан"}
{"url": "http://www.novinite.bg/articles/147559/Edin-chovek-zagina-pri-tejka-katastrofa-na-E79", "text": "\r\nЕдин човек , а жена е била ранена, при тежка верижна катастрофа на път  край Монтана, съобщава бТВ.\r\nИнцидентът е станал тази сутрин малко след 8:30 ч на разклона за село Сумер.\r\nВ опит да направи ляв завой в посока Монтана, лек автомобил е ударен от товарен камион. Секунди след първоначалния удар в двете превозни средства се удря още една лека кола.\r\n \r\nНа място е л шофьорът на единия автомобил, а пътувалата с него жена е закарана в монтанската болница.\r\nДвижението в участъка е ограничено и се регулира от Пътна полиция.\r\n", "date": "2017.07.25", "title": "Един човек загина при тежка катастрофа на Е79"}
{"url": "http://www.novinite.bg/articles/147560/Trup-na-neizvesten-maj-e-otkrit-v-opojaren-lek-avtomobil-kraj-Varna", "text": "Труп на неизвестен мъж е открит в опожарен лек автомобил „БМВ” край село Синдел. Сигнал за горящия автомобил е бил подаден след полунощ на телефон 112, съобщиха от варненската полиция, пише ДАРИК. Изгорялата кола се е намирала до жп прелез. Неизвестен засега е и регистрационният й номер. По случая е образувано досъдебно производство. Предприети са процесуално-следствени действия за установяване на самоличността на загиналия, причините и обстоятелствата, довели до инцидента.", "date": "2017.07.25", "title": "Труп на неизвестен мъж е открит в опожарен лек автомобил  край Варна"}
{"url": "http://www.novinite.bg/articles/147561/Maj-zagina-pri-katastrofa-mejdu-kola-i-dva-kamiona", "text": "Мъж е загинал при катастрофата между автомобил и два камиона на пътя Монтана-Враца в района на село Сумер. Това съобщиха от Областната дирекция на полицията в Монтана, пише ДАРИК.   Сигналът за инцидента е подаден в 8.40 часа. Ударили са се автомобил „Пежо“, излизащ от разклона за Сумер и навлизащ в кръстовището на Е-79, и два камиона. Единият от товарните автомобили се е движил към Враца, а другият – към Монтана. По първоначални данни, при излизане от кръстовището, лекият автомобил е ударен от камиона, който пътувал към Враца, а след това и от другия, който се движил в противоположната посока.   Загинал е водачът на \"Пежото\"-то, а жената, пътувала с него, е откарана в болница.   Продължава огледът на местопроизшествието.", "date": "2017.07.25", "title": "Мъж загина при катастрофа между кола и два камиона"}
{"url": "http://www.novinite.bg/articles/147562/39-godishna-hvanata-s-kanabis-v-s-Golemanci", "text": "3 растения от рода на конопа и едно откъснато засече полицията при проверка в дома на 39-годишна в село Големанци. Те били засадени в двора и с различни размери. В помощна  постройка  към  къщата са открити още 5 растения и клон от рода на конопа, както и  2 полиетиленови плика със суха зелена листна маса, отговаряща по форма и вид на канабис, всички  с общо тегло около 8 кг, пише ДАРИК. По случая е образувано е досъдебно производство и жената е задържана до 24 часа, информират от областна дирекция „Полиция“ в Хасково.", "date": "2017.07.25", "title": "39-годишна хваната с канабис в с. Големанци"}
{"url": "http://www.novinite.bg/articles/147563/Blizo-50-kg-tyutyun-bez-banderol-sa-i-izzeti-ot-chasten-dom-v-gr-Kaspichan", "text": "Близо 50 кг тютюн без бандерол са намерени и иззети от частен дом в гр. Каспичан, пише ДАРИК. Акцизната стока е намерена в прилежащи помещения на частен имот, собственост на 66-годишен мъж. Претърсването било предприето след поучена оперативна информация, че Д.И. продава насипен тютюн. Около 13:40 часа полицейски служители претърсили спомагателни постройки в дома на 66-годишния мъж. Намерени и иззети са 44, 5 кг нарязан тютюн. Работата по образуваното досъдебно производство срещу Д.И. /66г./ за престъпление по чл. 234 ал. 1 от НК продължава под надзор на прокурор от РП- Нови пазар.", "date": "2017.07.25", "title": "Близо 50 кг тютюн без бандерол са и иззети от частен дом в гр. Каспичан"}
{"url": "http://www.novinite.bg/articles/147565/Desetki-ribari-izlyazoha-na-protest", "text": "\r\nДесетки  излязоха на  пред Министерството на околната среда и водите. Недоволството им е под наслов „Не искаме още един Цанков камък на шията си”, съобщава бТВ.\r\nСпоред иращите язовир „Цанков камък” освен, че е струвал над 1 млрд. лв. е и причината за унищожението на популацията на пъстърва по река Въча.\r\nРиболовците са и против проектирането на язовир Яденица, намиращ се в източната част на Рила – земетръсен район, а и защитена зона.\r\nСпоред местни 30-метровия Яденишки разлом минава по ръба на язовира в близост до стената и зоната на енергогасителя.\r\n", "date": "2017.07.25", "title": "Десетки рибари излязоха на протест"}
{"url": "http://www.novinite.bg/articles/147568/Snaryadat-nameren-v-rajona-na-turisticheski-obekt-v-obshtina-Ardino", "text": "Снарядът, намерен в района на туристически обект в община Ардино, беше обезопасен вчера в землището на село Дядовско. Взривяването на корозиралия боеприпас беше извършено от експерти на военно формирование в гр.Хасково, съобщиха от пресцентъра на ОД на МВР, цитирано от ДАРИК. Невзривеният снаряд беше намерен от 44-годишен мъж в близост до туристически обект „Орлови скали“ в община Ардино в събота. Силно корозиралото взривно устройство е било поставено в бетонен цветарник, а периметърът около сградата беше обезопасен и бе осигурена непрекъсната охрана, до пристигането на експертите от военното формирование в Хасково.", "date": "2017.07.25", "title": "Снарядът, намерен в района на туристически обект в община Ардино"}
{"url": "http://www.novinite.bg/articles/147569/Korabat-na-Grijnpijs-pristiga-v-balgarski-teritorialni-vodi", "text": "Изключително известният ветроход „Rainbow Warrior“ на световната екологична организация „Грийнпийс“ пристига в български териториални води. На 5 и 6 август той ще е отворен за посещения в пристанище Бургас. Това ще се повтори на 12 и 13 август във Варна, пише ДАРИК. Програмата за посещението му: 5  август - 16:00-19:00  - Отворени врати и фестивал (работилници, игри и други на кея), 21:00-23:00  - Филмова вечер на кея, 6  август  - 10:00-13:00 и 16:00-19:00 - Отворени врати, фестивал и прожекции на филми, 21:00-23:00 - Филмова вечер на кея. Визитата му у нас е свързана основно с кампанията на екологичните организации „ГрийнПийс“ и „За Земята“ - „Свободни от Пластмаса“, която цели намаляване на замърсяването с пластмаси във водните басейни. Заедно с това ще бъде осъществена научна и изследователска дейност в Черно море, съвместно с учени от Института по биоразнообразие и екосистемни изследвания и Института по океанология към БАН. Високотехнологичното оборудване на „Rainbow Warrior“ ще позволи да се направят изследвания за натрупване на отпадъци и наличие на мрежи в защитени зони. Ще бъде проучено и състоянието на екосистемите.", "date": "2017.07.25", "title": "Корабът на „Грийнпийс“ пристига в български териториални води"}
{"url": "http://www.novinite.bg/articles/147570/Vazrastna-jena-izgorya-sas-7000lv-v-pomosht-na-akciya-sreshtu-telefonni-izmamnici-", "text": "На 24 юли 2017 година в 17:20 часа чрез \"НССПЕЕН-112\" във Второ РУ- Плевен е получен сигнал от 78-годишна плевенчанка, че съседката й – 89-годишна, е получила на домашния си телефон обаждане от непознат. Мъжът се представил за началник от полицията в района и под предлог, че съвместно с внука й ще участват в залавянето на телефонни измамници, я е въвел в заблуждение, че е необходима сума пари, пише ДАРИК. В резултат на това 89-годишната жена на три пъти е хвърляла пари в пликове през прозореца на апартамента си на булевард „Данаил Попов“ в Плевен - около 12:00 часа е изхвърлила сумата от 250 лв., около 14:00 часа - сумата от 4860 лв. и около 15:00 часа - сумата от 1860 лв., Общо изхвърлените пари са на стойност 6970 лв. Местопроизшествието е посетено от полицейски служители. Уведомен е дежурен прокурор в РП – Плевен. Образувано е досъдебно производство за престъпление по чл.209, ал.1 от НК. Продължава работа разследващ полицай. МВР напомня: По никакъв повод не давайте пари на непознати. В случай на получено телефонно обаждане с искане да предоставите пари, опитайте веднага да се свържете със своите близки, или сигнализирайте на тел. 112 Съвети към гражданите: Да не дават пари на непознати за тях лица, независимо от предлога; Да не предоставят лични данни и данни за свои близки по телефона;  Да запазят самообладание при получаване на обаждане от човек, който се представя за техен роднина, изпаднал в беда; Ако все пак имат съмнение, че се обажда техен близък човек, първо да опитат да се свържат с него чрез свой съсед или познат, по възможност от телефон, различен от този, на който са получили обаждането; Необходимо е близките непрекъснато да говорят за това с възрастните си родители и да им напомнят как случайно може да станат жертва.", "date": "2017.07.25", "title": "Възрастна жена изгоря със 7000лв в помощ на \"акция\" срещу телефонни измамници \""}
{"url": "http://www.novinite.bg/articles/147571/Izgoryaha-2-tona-furaj-v-Silistrensko", "text": "Късо съединение е причината за два пожара в частни имоти, възникнали през вчерашния ден в Силистренско. В 12.23 часа сигнал за пожар в стопанска постройка в Алфатар вдигнал на крак екип на РС ПБЗН-Силистра и местното доброволно формирование. Преди да овладеят огъня, изгорели около 120 кв.м покрив и 2 тона фураж, но са спасени три сгради в близост, пише ДАРИК. Час и половина по-късно отново късо съединение довело до пожар в частен дом в село Кайнарджа. Екип на Противопожарния участък в селото загасил пожара и спасил къщата. Изгорели мебели. Други четири пожара се разминали без материални щети. Горели са сухи треви, отпадъци и стърнища, но екипи на пожарната са ги овладели, преди да се стигне до загуби. На два сигнала са реагирали дуловските огнеборци през вчерашния  ден. Те са отстранили дърво, паднало върху платното по пътя Дулово-Шумен и са отводнили складово помещение в града.  ", "date": "2017.07.25", "title": "Изгоряха 2 тона фураж в Силистренско"}
{"url": "http://www.novinite.bg/articles/147554/Pojarnikar-spasi-izgubeni-deca-v-Rodopite", "text": "Десетина деца на възраст от 7 до 10 години и придружителката им се изгубиха в Западни Родопи по време на лятната си ваканция. За щастие, децата са невредими, а неочакваното приключение завършило с щастлив край, благодарение на пожарникари и полицаи от Септември, информира НОВАСлучката се разиграла снощи, малко след 20:30 часа.Групата от 10 деца на възраст между 7 и 10 години заедно с придружителката им решили да се разходят в района около септемврийското село Варвара, където гостуват за лятната ваканция. Те отишли до местността Равно боре, но на връщане се смрачило, загубили пътеката и се оказали в дере близо до река Чепинска. Изход от там нямало, трябвало да преминат реката.По това време, обаче реката е пълноводна и нямало как групата да премине от другата страна. Ръководителката подала сигнал на телефона за спешни повиквания 112. Незабавно бил сформиран екип от служители от противопожарния участък в Септември и полицаи от местното управление. В операцията се включили и началниците на двете звена.Пристигайки на мястото, екипите преценили подходящ участък за превеждането на децата. Периметърът бил осветен с прожектори и обезопасен с въжета. Един от служителите на местното противопожарно звено пренесъл на гръб безопасно всичките 10 деца през коритото на реката.Четири часа по-късно всички се прибрали невредими по домовете си.  ", "date": "2017.07.25", "title": "Пожарникар спаси изгубени деца в Родопите"}
{"url": "http://www.novinite.bg/articles/147574/Nedostig-na-piloti", "text": "Авиокомпаниите ще се нуждаят от 637 000 нови пилоти през следващите 20 години, за да поддържат темпото с нарастването на световния въздушен трафик, съобщи „Боинг” в годишния си доклад по темата, цитиран от \"Франс прес\" и НОВА. Според обзора, авиокомпаниите само в Азиатско-тихоокеанския регион ще имат нужда от 253 000 нови пилоти. Северна Америка ще търси други 117 000 нови пилоти, а Европа - 106 000, за периода от 2017 до 2036 г. Докладът също така предвижда необходимостта от 648 000 нови техници за обслужване на въздухоплавателните средства. Много експерти вече предупредиха, че авиокомпаниите са изправени пред все по-голям недостиг на пилоти.  ", "date": "2017.07.25", "title": "Недостиг на пилоти"}
{"url": "http://www.novinite.bg/articles/147566/Golemi-gorski-pojari-goryat-Yujna-Franciya", "text": "Големи горски пожари горят в няколко департамента на Южна Франция. Заради огъня бяха евакуирани стотици души, а в три обхванатите от бедствието департаменти – Воклюз, Алп-Маритим и Вар, беше обявено бедствено положение. Северна Корсика също е обхваната от пожари, пише бТВ.В департамента Воклюз горят 650 хектара гора. 250 пожарникари и няколко самолета са ангажирани в борбата с пламъците. Жители от близкото село Бастидон са евакуирани, а движението по магистрала А51 е прекъснато.Пожар горя и на около 80 километра сверено от Ница. Жителите на десетина къщи от близкото с. Карос бяха евакуирани. Една къща и няколко автомобила изгоряха, за щастие без жертви и пострадали.600 хектара гори са обхванати от пламъци и в региона на Сен Тропе, департамент Вар. Ситуацията там все още е критична. 260 пожарникари се борят за овладяване на стихията. Над 100 жители от околни села са евакуирани.1500 хектара горят в областта Олмета ди Туда на о. Корсика. Стотици са евакуирани, а 160 пожарникари и служители на гражданска сигурност се опитват да овладеят ситуацията. Две къщи, дъскорезница и множество автомобили са изгорели.", "date": "2017.07.25", "title": "Големи горски пожари горят Южна Франция"}
{"url": "http://www.novinite.bg/articles/147575/Otoplitelen-sezon-2016-2017-e-bil-po-skap-za-sofiyanci", "text": "Отоплителен сезон 2016/2017 е бил чувствително по-дълъг и по-студен в сравнение с предходния, което го прави и по-скъп за софиянци. Това обяви на пресконференция управителят на фирмата за топлинно счетоводство \"Техем\" Милена Стоянова, пише ДАРИК. Тя уточни, че тази година софиянци са се отоплявали 185 дни (162 в сравнение с миналата година). Средно дневните температури, отчетени за сезон 2016/2017 г., са 3,34 градуса, докато за 2015/2016 г., са били 5,37 градуса. Най-ниските средни температури са измерени през януари 2017 г. минус 5,7 градуса, докато през същия месец на 2016 г. са били минус 0,6 градуса. Милена Стоянова каза, че изравнителните сметки на клиентите с годишен отчет вече са предоставени на отговорните за сградите лица, а за клиентите на \"Техем\" са достъпни и на клиентския портал на дружеството. Общо 49 на сто от клиентите на фирмата в София са получили изравнителни сметки със суми за възстановяване от \"Топлофикация-София\", т.е. през отоплителния сезон те са платили повече отколкото реално са потребили. Седем на сто от клиентите в София са получили изравнителни сметки със сума за възстановяване или доплащане до 10 лв., а останалите 44 на сто ще доплащат на топлофикационното дружество.", "date": "2017.07.25", "title": "Отоплителен сезон 2016/2017 е бил по-скъп за софиянци"}
{"url": "http://www.novinite.bg/articles/147577/Uniformenite-pretarsvat-zavedeniya-za-alkohola-mente-ot-Balgariya", "text": "Алкохолни напитки с неясен произход, от които напоследък често се оплакват туристите в Гърция, влизат с тонове от България. Това гласи официално съобщение на гръцката полиция, цитирано от inew.bg.След зачестили сигнали за алкохол с неясен произход, заради който хазната на Гърция губи годишно около 300 млн. евро, полицията в южната ни съседка подхвана ударна кампания за търсене на източника на контрабандния внос.Униформените претърсват заведения, проверяват масово автомобилите, влизащи през всички гранични пунктове с България. Въпреки усърдното си разследване, полицията все още не е стигнала до източника на нелегалния внос.В един от складовете са открити 12 тона незаконно внесен алкохол от България, но сред арестуваните участници в нелегалния канал нямало българи. Контрабандата е дело на две престъпни групи, които са действали самостоятелно, но са имали общ доставчик от България. Гръцката полиция вече е открила мястото, където е бутилиран пристигащият в бидони алкохол, а също и близкото до летището складово помещение, в което са етикирани бутилките с високоградусови напитки преди да бъдат разпределени между собствениците на заведения на туристическите острови Закинтос и Крит.  ", "date": "2017.07.25", "title": "Униформените претърсват заведения за алкохола менте от България"}
{"url": "http://www.novinite.bg/articles/147564/Kade-i-koga-nyama-da-ima-voda-v-stolicata", "text": "На 26 юли 2017 г. (сряда), във връзка с подмяна на спирателен кран и сградно водопроводно отклонение на  ул. „Проф. Кирил Попов“ жк. „Студентски град“ се налага спиране на водоподаването от 10:00  до 19:00 часа на клиентите на „Софийска вода”, живеещи в района на:   ул.„Проф. Д-р Иван Странски“, ул. „Борис Стефанов“, ул. „Атанас Иширков“ и бул.  „Симеоновско шосе“ и  бл. 8, бл.59, бл.60, и бл.61 района  между ул. „Проф. Кирил Попов“ от ул. „Без име“ до  бл. 83А, бул. „Симеоновско шосе“ и ул. „Без име“ пред бл. 3В, ул. „Георги Райчев“, ул. „Емануил Попдимитров“, ул. „Трифон Кунев“, ул. „Ангел Каралийчев“, ул. „Константин Петканов“, ул. „Слав Караславов“ и ул. „Братя Чакрин“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес:  ж.к. Студентски град, ул.  „Проф. д-р  Иван Странски\" - магазин „Кауфланд“ и ул. „Константин Петканов“ на кръстовището с ул.  „Слав Караславов“.   На 26 юли 2017 г. (сряда), във връзка с диагностика на уличен водопровод в кв. „Димитър Миленков“ се налага спиране на водоподаването от 9:00  до 16:00 часа на клиентите на „Софийска вода”, живеещи в района на: кв. „Димитър Миленков“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес:  пред №230. На 26 юли 2017 г. (сряда), във връзка с изграждане на сградно водопроводно отклонение на  ул. „Елисавета Багряна“ жк. „Гео Милев“ се налага спиране на водоподаването от 10:00  до 18:00 часа на клиентите на „Софийска вода”, живеещи в района на:   по ул. „Манастирска“ от ул. „Елисавета Багряна“ до ул. „Трудолюбие“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул.“Манастирска“ ъгъла с ул. „Николай Коперник“.    На 26 юли 2017 г. (сряда), във връзка с изграждане на сградно водопроводно отклонение на  ул. „Стоичко Станиславов“ кв. „Суходол“ се налага спиране на водоподаването от 9:00  до 14:00 часа на клиентите на „Софийска вода”, живеещи в района на:   ул. „Стоичко Станиславов“, ул. „Брегалница“, ул. „Щит“, ул. „Втори юни“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес:  ул.“Брегалница“ ъгъла с ул. „Щит“.   На 26 юли 2017 г. (сряда), във връзка с подмяна на сградно водопроводно отклонение на  ул. „Константин Фотинов“ кв. „Васил Левски“ се налага спиране на водоподаването от 9:30  до 18:00 часа на клиентите на „Софийска вода”, живеещи в района на: по ул. „Константин Фотинов“ от ул. „Баба Тонка“ до ул. „Княгиня Тамара“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес:  ул. „Константин Фотинов“ №138.   На 26 юли 2017 г. (сряда), във връзка с подмяна на водомерен възел на  ул. „Тинтява“ НПЗ „Дианабад“ се налага спиране на водоподаването от 11:00  до 17:00 часа на клиентите на „Софийска вода”, живеещи в района на:   ул. „Тинтява“ №84-86 ул. „Константин Кисимов“ №10-12   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес:  ул. „Тинтява“ №86.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2017.07.25", "title": "Къде и кога няма да има вода в столицата"}
{"url": "http://www.novinite.bg/articles/147579/Zatyagat-kontrola-i-povishavat-iziskvaniyata-za-invitro-klinikite", "text": "Затягат контрола и повишават изискванията за инвитро клиниките, които ще работят с центъра за асистирана репродукция, съобщава бТВ.Промените се правят след като правителството взе решение да финансира повече процедури, а сметната палата направи проверка на фонда.  Една от идеите е да има по-чести проверки в клиниките, в които да участват повече институции и пациентски организации. Подготвят се промени и в правилника за работата на центъра за асистирана репродукция. Едно от исканията е да бъде увеличен броят на хората, които работят в него.„На никого няма да бъде отнета възможността да отвори нови клиники, но когато решат да работят с фонда или когато решат да правят асистирана репродукция, те трябва да покажат екипност или да покажат дали имат необходимото оборудване и необходимата квалификация, за да го правят”, посочи д-р Георги Стаменов - специалист по асистирана репродукция.", "date": "2017.07.25", "title": "Затягат контрола и повишават изискванията за инвитро клиниките"}
{"url": "http://www.novinite.bg/articles/147556/Plovdiv-stana-chast-ot-skritite-sakrovishta-na-EvropaVIDEO", "text": "Туристическият влогър Цветелина Цанкова от Betty travels представи любимите си места в Пловдив в новото си видео. Кадрите са заснети от Тед Георгиев със съдействието на Регионален етнографски музей - Пловдив и ОИ \"Старинен Пловдив\". Градът бе избран да участва в туристическата кампания на Mastercard: Top Hidden Treasures/Топ Скрити Съкровища. Кампанията разкрива скрити дестинации в Европа, които всеки може да си позволи да посети, пише ДАРИК. 44 страни в Европа бяха проучени като туристически дестинации. Това са Армения, Албания, Австрия, Азербейджан, Белгия, Беларус, Босна и Херцеговнина, България, Хърватска, Чехия, Естония, Дания, Финландия, Франция, Германия, Грузия, Гърция, Унгария, Исландия, Израел, Италия, Ирландия, Казахстан, Латвия, Литва, Македония, Малта, Молдова, Черна гора, Холандия, Норвегия, Полша, Португалия, Румъния, Русия, Сърбия, Испания, Словакия, Словения, Швеция, Швейцария, Турция, Украйна и Великобритания. Бяха избрани скритите съкровища, дестинации, които си струва да бъдат посетени и всеки може да си го позволи финансово. Критериите бяха следните: - относително непознати за повечето туристи - да предлагат разнообразни културни и природни възможности за туризъм - да може да се посетят целогодишно - ценово достъпни и наличие на различни възможности за плащане - да са подходящи за всяка възраст и семеен статус - подходяща инфраструктура за туризъм Използвайки резултатите от проучването, допитвайки се също до местни туристически блогъри и експерти в туризма, се направи класация спрямо разходите и удобствата, които предлага всяка една дестинация. Вече 2 години Betty travels се опитва да промотира България като туристическа дестинация и красивите места да достигат до повече хора. Пътешествениците винаги търсят вдъховение при избора си на нова дестинация. Пловдив се нареди на 23 място, а ето кои са първите 15 скрити туристически съкровища в Европа: 1. Asturias and Covadonga convent, Испания 2. Mdina & Zebbug, Maлта 3. Salzkammergut region, Aвстрия 4. The Azores, Португалия 5. Perast, Черна гора 6. Lednice-Valtice, Чехия 7. Pag Island, Хърватска 8. Saaremaa Island, Естония 9. Volos & Pelion region, Гърция 10. Velika Planina, Словения 11. Kaszuby, Полша 12. Naarden, Холандия 13. Cape Kolka, Латвия 14. Danube Delta, Румъния 15. Balaton-Uplands, Унгария", "date": "2017.07.25", "title": "Пловдив стана част от скритите съкровища на Европа(ВИДЕО)"}
{"url": "http://www.novinite.bg/articles/147572/Otkriha-zashto-e-izcheznala-britanskata-Atlantida", "text": "Учени от университета на Йорк и Импириъл колидж в Лондон определиха причината за изчезването на \"британската Атлантида\", т.е. на Догърленд - ивица суша, която през мезолита се намирала в южната част на Северно море и съединявала Британските острови с Евразия, съобщи Лента, цитирано от ДАРИК. Специалисти създали модел на въздействието на свлачището Сторега върху образуването на цунами в Северно море. Смята се, че подобни вълни са можели да доведат до потъването на Догърленд.Изследването показало, че височината на вълната цунами била 9 метра и че тя е можела да потопи не повече от 35 на сто от площта на ивицата суша. Учените са на мнение, че въпросните характеристики съответстват на голяма буря и затова една вълна цунами е недостатъчна за унищожаването на Догърленд. Най-вероятната причина не е катастрофално събитие, а постепенното повишаване на морското ниво. На територията на Догърленд преди 8150 години живеели хора, а ивицата суша се отличавала с богата флора и фауна. Сега на това място в Северно море има плитчина, известна като Догър банк. В този район морето достига дълбочина 20-30 метра.", "date": "2017.07.25", "title": "Откриха защо е изчезнала \"британската Атлантида\""}
