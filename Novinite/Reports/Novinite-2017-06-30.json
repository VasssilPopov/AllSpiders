{"url": "http://www.novinite.bg/articles/146497/Opasnost-ot-gradushki-v-toploto-vreme-VIDEO", "text": "А в жегите - сериозна опасност от градушки, предаде НОВА.Причината за това страшно явление е драстичното спадане в температурата. Колкото по-голяма е амплитудата в температурите, толкова по-голяма е опасността от градушки.24 часа преди планираното захлаждане е трудно да се каже къде ще се случи това, но специалистите следят данните и са готови да изстрелят ракети там, където е нужно.", "date": "2017.06.30", "title": "Опасност от градушки в топлото време (ВИДЕО)"}
{"url": "http://www.novinite.bg/articles/146477/Kod-cherveno-44-gardusa-shte-skochat-temperaturite-u-nas", "text": "Температурни рекорди ще бъдат отбелязани в почти цяла България в събота, предаде НОВА.\r\nВ сила за повечето области у нас ще бъде червен  за опасни горещини. Предупреждението от най-високата, трета степен в нашата страна не е имало от дълго време насам.\r\nСиноптиците предупреждават, че живакът в термометрите може да скочи до 44 градуса.\r\n", "date": "2017.06.30", "title": "Код червено! 44 гардуса ще скочат температурите у нас"}
{"url": "http://www.novinite.bg/articles/146470/Problemite-na-bultrasite-bili-zaradi-nadpis", "text": "Сагата със задържането на футболните фенове на пловдивския „Ботев“ от македонската полиция в продължение на часове на пътя между Крива Паланка и Куманово до намесата на българския консул в Скопие привлече вниманието на македонските медии, пише Марица, пише.Според местните издания българските футболни запалянковци спрели на бензиностанция край Крива Паланка и докато някои почивали, други изписали със спрей обидни за Македония графити. Служителите на бензиностанцията уведомили полицията, която спряла автобуса преди Куманово и установила четиримата извършители на прегрешението, но тъй като останалите се солидализирали с приятелите си, се стигнало до блокада на пътя, до намеса на консула в Скопие по разпореждане на Външното ни министерство и да конвой до македоно-албанската граница.Оказа се, че всъщност македонските медии най-силно са се обидили на един от графитите, който много точно характеризира развихрилата се антибългарска истерия след посещението на премиера Заев в София и който гласи:„Македония без българи – Огън да я гори“. Именно за него спортното издание „Спортклуб“ констатира, че „един от графитите бил особено обиден“ Бедните македонски колеги не осъзнават, че тази обидна фраза, заимствана от пловдивските фенове всъщност принадлежи на Иван Михайлов, познат в Македония повече като Ванчо Михайлов, последният ръководител на истинското, някогашно ВМРО, родом от Ново село, Щипско и по всички представи – македонски българин.„Gol“ допълва представата за феновете-патриоти, които едва пристигнали в Тирана, успели да се сбият с привържениците на „Партизани“(Тирана). Електронното издание „Локално“ пише, че пловдивските фенове били върнати обратно в България.„Радио Свободна Европа“ съобщава, че след тричасова блокада на пътя за българската граница, въпросът най-накрая бил разрешен и част от българите били върнати в Кюстендил, заради обидни за Македония графити.На същото мнение са „Телевизия Нова“, „А1 ОN“, телевизия „Сител“ и „ТВ21“.Телевизия „Канал 5“ съобщава, че „преговорите са завършени и агресивните фенове са върнати в България“.„МКД“ пише, че „автобусът с български фенове, които изписаха провокативни надписи, е бил върнат обратно“.„Стандарт“ обещава, че „македонското МВР ще вземе необходимите мерки срещу вандалското поведение на българите“.„Курир“ отива още по-далеч, като поставя гръмкото заглавие „Отворена врата за българизацията на Македония: Феновете на „Ботев“ блокираха път в Македония и изписаха обидни послания за Македония“. Според изданието виновен за всичко това е Зоран Заев, който беше заявил, че „с българите сме един народ и имаме обща история.“Информация за инцидента с феновете на „Ботев“ има във всички останали македонски медии, пише plovdivderby.com.", "date": "2017.06.30", "title": "Проблемите на бултрасите били заради надпис"}
{"url": "http://www.novinite.bg/articles/146490/Predpazvate-li-dobre-decata-si-v-jegite", "text": "При наличие на симптоми на обезводняване при децата, родителите незабавно трябва да се свържат с лекар. Това коментира пред ДАРИК доц. Анелия Буева, национален консултант по детска нефрология и експерт по детски бъбречни заболявания, цитирано от НОВА.Тя обясни, че първите признаци за обезводняване са отпадналост и по-рядко уриниране. За да предотвратят прегряването, доц. Буева препоръчва родителите да изберат подходящо облекло, да следят за редовно приемане на течности и да не забравят слънцезащитните продукти. Хранителната диета също е от голямо значение.Децата са много уязвими от летните горещини и са нужни сериозни мерки, за да ги предпазим от прегряване или обезводняване, напомни доц. Анелия Буева. Детето трябва да пие предпочитаните от него течности през целия ден, но най-вече сутрин преди да се изложи на слънце. Освен задължителната шапка на главата си, детето трябва да носи и подходящи дрехи. \"Трябва да са светли дрехите, не тъмни, и да са по-свободни около тялото\", поясни тя.Доцент Буева препоръчва диета от по-леки храни, с по-малко месо и повече плодове и зеленчуци.   Трябва да се избягва излагането на слънце между 12.00 и 16.00 ч. следобед, когато слънцето е най-жарко. Препоръчителните часове за извеждане, особено на съвсем малки деца, е сутрин до 10.00 ч. и вечер след 17.00 ч.Според доц. Буева не е правилно децата да стоят на плажа цял ден, макар някои родители да смятат, че слънцето, вятърът и водата са полезни. Неправилното излагане на летните горещини е причината толкова деца да се връщат болни от морето.", "date": "2017.06.30", "title": "Предпазвате ли добре децата си в жегите"}
{"url": "http://www.novinite.bg/articles/146469/Daniel-Borimirov-zalya-novoto-popalnenie-Junior-Mapuku-sas-superlativi", "text": "Спортният-директор на Левски Даниел Боримиров заля новото попълнение Жуниор Мапуку със суперлативи, след като вкара два гола във врата на Сутиеска при победата с 3:1, предаде .\"Отдавна не сме имали такъв атрактивен футболист\", каза Боримиров. Шефът на Левски разкри, че скоро \"сините\" ще се сдобият с нови две чуждестранни попълнения.\"Ще разберете много скоро кои са те. Уважавам Влади Гаджев много. Още през май имах разговори с Гаджев и той категорично ми заяви, че неговото бъдеще е в чужбина. Новите ще бъдат чужденци\", обясни Боримиров.\"Публиката на Левски е неделима част от отбора. Понякога е капризна и недоволна, но всички опитваме да изчистим играта, за да ги зарадваме.\"", "date": "2017.06.30", "title": "Даниел Боримиров заля новото попълнение Жуниор Мапуку със суперлативи"}
{"url": "http://www.novinite.bg/articles/146471/Grisho-i-Nikol-otpraznuvaha-zaedno-nejniya-39-ti-rojden-den", "text": "Григор Димитров и Никол Шерцингер ясно разкриха мистериите около тяхната връзка. В последните месеци се тръбеше, че давамата са пред раздяла, но снощи те доказаха, че това е само мит. Гришо бе заедно с Никол и нейни приятели, за да отпразнуват заедно 39-ия рожден ден на певицата, предаде Sporta.bg.Една от близките приятелки на Никол - Клои Флауър разпристрани снимка чрез своя \"Snapchat\" и всичко стана повече от ясно. На фотоса се вижда как красивата певица се е гушнала влюбено в Димитров.От доста време насам двамата не бяха засичани заедно и това предизвика спекулациите за тяхната раздяла. Дори да е имало някакви проблеми, вече всичко е изгладено, след като на личния празник на певицата бе поканен и Гришо. Двамата изглеждат повече от щастливи.", "date": "2017.06.30", "title": "Гришо и Никол отпразнуваха заедно нейния 39-ти рожден ден"}
{"url": "http://www.novinite.bg/articles/146481/Fernando-Viana-se-prisaedini-kam-saotbornicite-si-na-letishteto-v-Istanbul", "text": "Бразилският футболист на Ботев Фернандо Виана се присъедини към съотборниците си на летището в Истанбул, където той изчака отбора при завръщането му от Тирана до Пловдив, пише Sporta.bg.Липса на виза забави южноамериканеца в родината му, но проблемът вече е уреден и той ще се присъедини към тима си.", "date": "2017.06.30", "title": "Фернандо Виана се присъедини към съотборниците си на летището в Истанбул"}
{"url": "http://www.novinite.bg/articles/146482/Veselin-Velikov-Smyatam-che-tozi-rezultat-ni-dava-shans-za-revansha", "text": "Треньорът на Дунав Веселин Великов вярва в шансовете на своя тим след загубата с 0:1 при гостуването на Иртиш (Павлодар) в първия мач за Лига Европа, пише Sporta.bg.\"Започнахме лошо, но през второто полувреме подобрихме представянето си и овладяхме инициативата\", анализира Великов.\"Смятам, че този резултат ни дава шанс за реванша\", сигурен е спецът.\"В ответния двубой очакваме пълен стадион и ще се опитаме, както нашия опонент в първата среща, да вкараме ранен гол. Резултатът не е добър за нас, защото загубихме, а и пропиляхме възможностите си да изравним. Преди почивката играхме на 50 процента от възможностите си, но след това момчетата изпълниха всичко и се раздадоха максимално\", каза още треньорът на русенци.", "date": "2017.06.30", "title": "Веселин Великов: Смятам, че този резултат ни дава шанс за реванша"}
{"url": "http://www.novinite.bg/articles/146483/250-bileta-za-levskarite-za-revansha-v-Cherna-gora-s-Sutieska", "text": "Неяснотите около билетите за реванша между Сутиеска и Левски започват да се избистрят, пише .Националният клуб на привържениците побърза да разкритикува шефовете на столичния гранд, че не са дали никаква информация, кога, къде и колко билета ще има за мача в Черна гора. \"Сините\" обаче реагираха бързо и разясниха доста подробности. От Сутиеска ще отпуснат 250 билета за българите, а от Левски питат за още 750.Ето и съобщението, което Левски пусна на официалния си сайт:Уважаеми привърженици, по повод на множеството запитвания за билети за предстоящия мач между ФК Сутиеска и ПФК Левски на 06.07.2017 година в Никшич, Черна гора, искаме да направим следното пояснение.Към момента отборът домакин е потвърдил 250 билета за привърженици на ПФК Левски. Всички билети имат цена от 5 евро (10 лева). Бройката се определя спрямо правилата на УЕФА и представлява 5% от одобрения от УЕФА капацитет на стадиона домакин. Тъй като клубът е изискал 1000 билета за привърженици на Левски, се надяваме ФК Сутиеска да отпусне и допълнителна бройка билети, но за момента нямаме потвърждение. При увеличаване на отпусната бройка ще има допълнително съобщение.От потвърдените към днешна дата 250 билета, 175 ще бъдат предоставени на Националния Клуб на Привържениците (НКП), който ще реши как да ги разпредели и предложи тези билети.Останалите 75 билета ще бъдат пуснати в продажба на 01.07.2017 г (събота, работно време от 10:00 до 18:00ч.) в клубния магазин и ще бъдат достъпни за притежателите на клубни карти „Вековен“ и тези от вас, които имат закупени сезонни билети. Поради ограничения брой билети, всеки притежател на клубна карта „Вековен“ ще може да закупи по максимум 2 (два) билета.Самите билети се очаква да бъдат получени в София на 04.07.2017 година (вторник). За да може да се осъществят продажби и да може да планирате своето пътуване, в клубния магазин ще се предлагат ваучери, които след това може да бъдат разменени срещу самите билети при тяхното получаване в нашия клуб от клуба домакин.Поднасяме на всички Вас извинения за неудобствата, свързани с тази организация, но в случая сме зависими от волята и действията на клуба домакин.", "date": "2017.06.30", "title": "250 билета за левскарите за реванша в Черна гора с Сутиеска"}
{"url": "http://www.novinite.bg/articles/146466/Rumen-Radev-e-prizovan-kato-svidetel", "text": "Президентът Румен Радев, който беше и командир на Военновъздушните сили, е призован като свидетел по делото срещу бившия военен министър Николай Ненчев. Държавният глава ще трябва да се яви на заседанието, насрочено за 4 юли, съобщава БГНЕС, цитиран от Нова.Делото в Софийския градски съд започна в края на февруари. Според прокуратурата в периода от 5 май 2015 г. до 9 септември 2015 г., като министър на отбраната, Ненчев не е изпълнил служебните си задължения и не е осигурил авиационната безопасност и летателната годност на самолети от изтребителната авиация на ВВС. Разследването е установило, че през април 2015 г. между Министерство на отбраната и АО „РСК МИГ“ са били подписани договори за удължаване на ресурса на два двигателя РД-33 с по 50 часа и ремонт и една кутия за самолетен агрегат - за МиГ-29 на обща стойност 3 773 000 евро.Вместо тези договори да бъдат изпълнени, Ненчев е казал на своя заместник – Десислава Йосифова, да ги пази в служебната си каса и да не предприема никакви действия. Същите указания той продължил да дава и през следващите няколко месеца на подчинените си в министерството.Освен това, от 7 ноември 2014 г. до 29 март 2016 г. Ненчев не е утвърдил проект за инвестиционен разход за ремонт на агрегати и доставка на резервни части за самолети МиГ-29 и не е осигурил авиационната безопасност на изтребителната авиация на ВВС, твърдят още от държавното обвинение.От престъплението настъпили значителни вреди за Българската армия - спаднал е нальотът на пилоти на 33 вместо минимум 80 летални часа за една година. Това пък довело до опасност от тежки авиоинциденти, смятат от прокуратурата. ", "date": "2017.06.30", "title": "Румен Радев е призован като свидетел"}
{"url": "http://www.novinite.bg/articles/146455/Dneven-horoskop-za-30-yuni", "text": "Изкушавате се да оставите колега, половинка, приятел или дете да прави каквото иска, защото вече ви е писнало да се занимавате. Е, време е да го направите. Днес е възможно най-подходящия ден. Ако не го направите, всичко ще бъде както преди.Способността ви да привличате потенциални романтични партньори е доста силна в момента, така че освен ако не сте сериозно обвързани, сега е моментът за действие. Направете някакъв ход и изобщо не се чудете.Някой близък се опитва да стане още по-близък. Ако това нещо ви притеснява, не се колебайте да отбранявате личното си пространство и да му обясните точно как стоят нещата. Първо опитайте да бъдете по-нежни, но ако не се получи, обърнете страницата. Ако сте представител на някой от останалите зодиакални знаци, можете да намерите своя дневен хороскоп .", "date": "2017.06.30", "title": "Дневен хороскоп за 30 юни"}
{"url": "http://www.novinite.bg/articles/146480/Krasen-Kralev-otkri-Darjavnoto-parvenstvo-po-pluvane", "text": "\r\n\r\n\r\n\r\n\r\n\r\n\r\nВ състезанието, освен българските състезатели, участват още плувци от Армения, Германия, Гърция, Казахстан, Словакия, Турция и Украйна.\r\n \r\n ", "date": "2017.06.30", "title": "Красен Кралев откри Държавното първенство по плуване"}
{"url": "http://www.novinite.bg/articles/146460/Maje-tichashti-po-tokcheta-v-Madrid-VIDEO", "text": "Мъже на токчета тичаха по улиците на Мадрид. Състезанието е част от фестивала „Мадрид Прайд”, предаде НОВА.Тази година испанският град е и световна Прайд столица и се очаква в града да се стекат повече 3 милиона души.", "date": "2017.06.30", "title": "Мъже тичащи по токчета в Мадрид (ВИДЕО)"}
{"url": "http://www.novinite.bg/articles/146499/Turistka-schupi-grivna-za-40-000-dolara-sled-koeto-pripadna-VIDEO", "text": "Туристка преживя най-големия шок в живота си, след като изпусна и счупи гривна в магазин, а впоследствие разбра, че тя струва 40 000 долара, пише Profit.bg.Неназованата жена била доста впечатлена от зелено-синята гривна на павилион на пазара за нефритени изделия в град Руили в Китай.Докато съзерцавала гладките ръбове обаче, жената изпуснала гривната на земята и тя се счупила на две.В състояние на паника жената с празен поглед изслушала продавачите, които й обяснили, че бижуто струва 40 000 долара.", "date": "2017.06.30", "title": "Туристка счупи гривна за 40 000 долара, след което припадна (ВИДЕО)"}
{"url": "http://www.novinite.bg/articles/146462/Grupa-amatori-dokazvat-che-nikoga-ne-e-kasno-da-postignesh-mechtata-si-VIDEO", "text": "Група актьори аматьори доказват, че никога не е късно да постигнеш мечтата си. Независимо от годините, предаде НОВА.\r\nВидеомонтажистът Мартин и юрисконсултът Калоян се записват в театрална школа за възрастни. Те и останалите участници, макар вече пораснали, се превръщат в истинска трупа. През деня са на работа, а вечер – на репетиции.\r\nНай-възрастният артист-аматьор е Любо. Първата му среща с театъра е, когато е бил на 70 години.", "date": "2017.06.30", "title": "Група аматьори доказват, че никога не е късно да постигнеш мечтата си (ВИДЕО)"}
{"url": "http://www.novinite.bg/articles/146461/Legendite-shte-posreshtnat-parviya-yulski-izgrev-v-Shabla-VIDEO", "text": "„Легендите” ще посрещнат първия юлски изгрев в Шабла, в компанията на много свои почитатели. Това казаха музикантите Митко Кърнев и Константин Марков в ефира на НОВА.Групата готви и концерт, който ще се състои на 5 юли на брега на езерото „Панчарево”.Освен това, музикантите разкриха, че работят по ново парче с D2 и готвят албум с група „Тангра”.", "date": "2017.06.30", "title": "„Легендите” ще посрещнат първия юлски изгрев в Шабла (ВИДЕО)"}
{"url": "http://www.novinite.bg/articles/146454/Buri-zalyaha-mnogo-naseleni-mesta-v-Severna-i-Iztochna-Germaniya", "text": "Проливни дъждове с гръмотевични бури заляха много населени места в Северна и Източна Германия. Стихията блокира магистрали, наводни пътища и сгради, предаде НОВА.В столицата Берлин бяха изпратени стотици сигнали за приземни етажи под вода. Спряно беше и движението на влаковете по две линии на метрото, тъй като метростанциите и трасетата бяха наводнени. Наводнения има и в други големи градове като Хановер и Потсдам.Метеоролозите предупреждават, че лошото време и проливните дъждове ще продължат и през уикенда. ", "date": "2017.06.30", "title": "Бури заляха много населени места в Северна и Източна Германия"}
{"url": "http://www.novinite.bg/articles/146463/Kak-napiha-jivotnite-v-zoopark-VIDEO", "text": "Маймуни, жирафи и дори слонове залитам, падат и се премятат под въздействието на „алкохола” от ферментирали плодове, от които явно са похапнали обилно. Забавните кадри вижте във видеото.", "date": "2017.06.30", "title": "Как напиха животните в зоопарк (ВИДЕО)"}
{"url": "http://www.novinite.bg/articles/146475/Estoniya-oficialno-poema-predsedatelstvoto-na-Saveta-na-Evropejskiya-sayuz", "text": "Естония официално поема председателството на Съвета на Европейския съюз. Мотото по време на 6-те месеца ще бъде „баланс чрез обединение”, предаде бТВСнощи събитието беше отбелязано с концерт в стара електроцентрала в столицата Талин в присъствието на председателя на Европейския съвет Доналд Туск и този на Европейската комисия – Жан-Клод Юнкер. Те похвалиха страната, която трябваше да премести председателството с шест месеца по-рано, след като миналата година Великобритания реши да напусне ЕС.\r\n „Естонското правителство е отлично подготвено. Министър-председателят знае какво е Европа. Нямаме причина да се съмняваме, че това ще бъде успешно ”, сподели Юнкер.\r\nБрекзит няма да бъде определящ за нашето председателство, но покрай този процес всички разбраха, че да обвиняваш Брюксел излиза скъпо, коментира президентът на Естония Керси Калюлайд. Тя определи като голям приоритет за Естония укрепването на Шенген и добави, че страната не се страхува от Русия, заради членството си в НАТО. „Имаме много да научим от Естония, особено по въпроса за цифровизацията”, коментира още Жан-Клод Юнкер. Страната започва първите опити в електронизирането на живота през 90-те години на миналия век, а днес е водеща сила в тази посока и е готова да споделя опита си. Естонците разполагат с „правото да отговарят само веднъж”. Според него властта няма право да им задава повторно въпрос, на който вече са отговорили като например какъв е имейлът им или къде живеят.96% от естонците днес подават данъчните си декларации онлайн. Гражданите имат право да попълват данните и на хартия, но фирмите могат да общуват с администрацията само по електронен път. Като резултат от това Естония има най-добра данъчна събираемост в света и 50 пъти по-добра полиция, сочат данни на естонското министерство на икономиката.В страната 85% от училищата са електронизирани, а от преди повече от десетилетие са въведени електронни здравни картони.Естония е първата страна в света, която през 2005 г. въвежда електронното гласуване, достъпно от 116 държави, което прави изборите с 2,5 пъти по-евтини.Сред малкото услуги, недостъпни онлайн, са сключването на брак и изповядването на имотна сделка. Те обаче са изключени от електронното управление от съображения за сигурност. ", "date": "2017.06.30", "title": "Естония официално поема председателството на Съвета на Европейския съюз"}
{"url": "http://www.novinite.bg/articles/146484/Filtrirane-na-komentarite-chrez-izkustven-intelekt", "text": "Социалната мрежа за споделяне на снимки Instagram обяви, че ще филтрира коментарите чрез изкуствен интелект, пише НОВА.\"Мнозина потребители ни съобщиха, че негативните и агресивни коментари им пречат да използват максимално възможностите на Instagram и да се изразяват свободно\", пише на сайта на платформата нейният съосновател и шеф Кевин Систръм.\"За да ги подпомогнем, сме разработили филтър, който ще блокира някои агресивни коментари за постовете и видеозаписите онлайн\", продължава той и уточнява, че потребителите ще могат по желание да включват и изключват тази система. Отначало филтърът ще действа само за коментари на английски език, като впоследствие ще бъдат включени и други езици. Instagram от вчера вече предлага и филтър срещу спам.", "date": "2017.06.30", "title": "Филтриране на коментарите чрез изкуствен интелект"}
{"url": "http://www.novinite.bg/articles/146467/Veche-uzakoniha-gej-brakovete-v-Germaniya", "text": "Германският парламент узакони еднополовите бракове на заседание в петък, предаде НОВА.След новата поправка в правния кодекс на страната вече ще се казва, че „бракът е встъпване до живот от двама души от различен или еднакъв пол“.Изменението дава пълни брачни права на гей двойките, включително и това да осиновяват деца. Досега хомосексуалните в Германия можеха да „регистрират партньорството си”.Долната камара на германския парламент прие проектозакона с 393 гласа „за“ и 226 „против“. Горната камара вече е одобрила браковете и се очаква тя да влезе в сила преди края на годината.Предложението беше включено в дневния ред на парламента от коалиционния партньор на Меркел - Социалдемократическата партия (СДП), както и от партията на Зелените и лявата „Ди Линке“. Против се обявиха крайнодясната „Алтернатива за Германия“ и консерваторите от Християндемократическия съюз (ХДС).Миналата неделя от СДП заявиха, че едно от изискванията на партията при евентуална нова коалиция с консерваторите след предстоящите през септември парламентарни избори ще е именно узаконяването на еднополовите бракове. Тяхната позиция идва ден преди да бъде публикувано интервю на Меркел в женското списание „Бригите“, в което тя за първи път намекна за този обрат в политиката си. Преди това канцлерът бе против законовите съюзи при хомосексуалните.В интервюто си обаче тя посочва, че е променила позицията си, след като наскоро е имала „запомнящо се преживяване“ при среща с лесбийска двойка, която се грижела за осем осиновени деца.", "date": "2017.06.30", "title": "Вече узакониха гей браковете в Германия"}
{"url": "http://www.novinite.bg/articles/146498/Elektronni-vizi-za-chujdestrannite-turisti-v-Sochi", "text": "Сочи да бъде включен в руските райони, които използват електронни визи за чуждестранните туристе, предложи губернаторът на Краснодарския край Вениамин Кондратиев на среща с външния министър Сергей Лавров, информира Sputnik, цитиран от Агенция \"Фокус\", предадено от НОВА.Сочи е част от този край, известен още като Кубан.\"Районът става все по-атрактивен за чуждестранните туристи. Миналата година той бе посетен от 900 000 туристи от странство, което представлява 6 на сто от чуждестранните туристи, посетили Русия миналата година\", коментира Вениамин Кондратиев. По повод нарасналия интерес към региона и специално към Сочи чиновникът предложи градът да дава електронни визи за туристите от странство. Руското правителство задейства пилотен проект с електронни визи за чужденци, който засега покрива два региона - Калининградският и далекоизточният град Владивосток. ", "date": "2017.06.30", "title": "Електронни визи за чуждестранните туристи в Сочи"}
{"url": "http://www.novinite.bg/articles/146504/Magazin-bez-prodavach-na-testov-rejim-v-Shanhaj-VIDEO", "text": "Шведската компания Wheelys пусна в тестов режим в Шанхай безпилотен автоматизиран магазин Moby. Той работи на територията на кампуса на Хефейския технологичен университет, предаде Profit.bg.Главната особеност на магазина се състои в това, че в него няма продавачи. Както обясняват създателите на проекта, става дума за подвижен магазин, който може да прави курсове по зададен маршрут. Той се придвижда с помощта на специална колесна платформа.Магазинът без продавачи работи денонощно.За да си напазуравате от него, предварително е необходимо да инсталирате на своя смартфон специално приложение, в което е въведен номерът на вашата банкова карта. При покупка е необходимо да сканирате кодовете на избраните стоки, след което приложението автоматично изтегля стойността на покупката от картата.Едновременно в този магазин могат да пазаруват до четирима души. На стелажите ще откриете различни стоки – готов обяд, мляко, лекарства, които се продават без рецепта. В магазина действа система за контрол, която информира кога стоката започва да се изчерпва. В случай на необходимост Moby може самостоятелно да се насочи към склада, за да попълни липсите. Денонощният магазин работи на слънчеви батерии.Създателите му казват, че имат намерение в бъдеще да подобрят системата за безопасност. Те искат да въведат такова ниво, че магазинът сам да идентифицира купувачите. Как? По походката им. Системата ще съхранява тези данни до момента, в който клиентът напусне магазина.", "date": "2017.06.30", "title": "Магазин без продавач на тестов режим в Шанхай (ВИДЕО)"}
{"url": "http://www.novinite.bg/articles/146458/Miroslav-Nenkov-Na-tozi-etap-nyamame-prichina-da-se-radvame-che-proektat-za-modernizaciya-na-speshnata-pomosht-e-tragnal", "text": "„На този етап нямаме причина да се радваме, че проектът за модернизация на спешната помощ е тръгнал, има забавяне в предишни месеци. Ние се опитваме да наваксаме забавянето”. Това заяви пред NOVA заместник-министърът на здравеопазването д-р Мирослав Ненков.„ЕС е решил да подари на България 84 милиона евро, за да може нашата страна да си обнови системата на спешната помощ, текат предпроектни процедури. Местата, на които ще бъде инвестирано с тези пари, са над 200”, обясни д-р Ненков.„В Министерството на здравеопазването е извършена огромна работа. Всички тези над 200 точки са обходени, видяно е от какво има нужда и в момента се подготвя документацията за този проекти. През декември трябва да подадем документите, за да стартира този проект”, уточни той.\"Работи се върху стандарта за спешна медицина, съвсем скоро ще бъде готов\", съобщи още д-р Ненков. Д-р Ненков коментира и появилата се информация, че ще има лимит на ражданията. „Няма как да има лимит на ражданията, това не е сериозно, това е някакво недоразумение”, подчерта той. ", "date": "2017.06.30", "title": "Мирослав Ненков: На този етап нямаме причина да се радваме, че проектът за модернизация на спешната помощ е тръгнал"}
{"url": "http://www.novinite.bg/articles/146492/Osem-teroristi-koito-sa-planirali-atentati-sa-bili-zadarjani-v-Turciya", "text": "Осем терористи, които са планирали атентати, са били задържани от силите за сигурност в Турция, съобщи вестник „Милиет”, предаде НОВА.Екстремистите са арестувани в южната провинция Газиантеп. При обиск у тях са открити 145 кг взривни вещества.Във вторник в провинция Шанлъурфа бяха арестувани четирима членове на КПП, които са разполагали с 1 кг пластичен експлозив С-4, две самоделни взривни устройства, два гранатомета, две пушки и един пистолет, пише БГНЕС.Задържаните лица пристигнали от сирийския град Кобани.", "date": "2017.06.30", "title": "Осем терористи, които са планирали атентати, са били задържани в Турция"}
{"url": "http://www.novinite.bg/articles/146448/Slanchevo-i-goreshto-vreme-ni-ochakva", "text": "Днес ще е слънчево и горещо с максимални температури между 36° и 41°. Ще духа слаб западен, в Североизточна България – до умерен северозападен вятър. Такава е прогнозата за времето на Националния институт по метеорология и хидрология (НИМХ), цитирана от \"Фокус\".Атмосферното налягане ще остане малко по-ниско от средното за юни. Над Черноморието ще бъде слънчево и горещо. Ще духа слаб, в северните райони – до умерен северозападен вятър. Максималните температури ще са между 30° и 37°. Вълнението на морето ще е 1-2 бала. Температурата на морската вода е 23° - 26°. В планините също ще е слънчево. Ще духа до умерен, по билата силен вятър от западната четвърт. Максималната температура на височина 1200 метра ще е около 30°, на 2000 метра – около 23°.", "date": "2017.06.30", "title": "Слънчево и горещо време ни очаква"}
{"url": "http://www.novinite.bg/articles/146500/Zaginaha-190-dushi-pri-eksploziya-v-Pakistan", "text": "190 души загинаха при експлозията на цистерна в Пакистан. Това потвърди официален представител на правителството в Исламабад, информира радио \"Voice of America\", цитирано от Агенция \"Фокус\", предаде НОВА.По данни на властите някои от пострадалите при произшествието все още се намират в критично състояние. Катастрофата стана в ранните часове на миналата неделя в района на град Бахалпур, където водачът на камион-цистерна изгуби контрол над превозното средство и катастрофира на магистралата, свързваща пристанищния град Карачи с Лахор. Горивото се запали в момент, в който местните жители се втурнаха към мястото на инцидента, за да съберат разлелия се петрол, без да обръщат внимание на предупрежденията от полицията.Пакистан организира колективно погребение за 130 от жертвите по-рано тази седмица. ", "date": "2017.06.30", "title": "Загинаха 190 души при експлозия в Пакистан"}
{"url": "http://www.novinite.bg/articles/146494/Rupart-KolvilZakrivane-na-Al-Djazira-shte-dade-kuraj-i-na-drugi-da-vzemat-svobodata-na-slovoto", "text": "Исканията на няколко арабски страни за закриване на базираната в Катар телевизия \"Ал Джазира\" са \"неприемлива атака срещу свободата на словото и на изразяването на мнение\", заяви говорителят на ООН по човешките права Рупърт Колвил, цитиран от ДПА, предаде бТВ.Саудитска Арабия, Обединените арабски емирства, Бахрейн и Египет трябва просто да обсъдят открито проблемите си с чуждестранни телевизионни канали, каза той пред репортери в Женева.\"Да настояват за затварянето на такива канали, е изключително, безпрецедентно и очевидно неблагоразумно\", допълни говорителят. По думите му, ако \"Ал Джазира\" бъде закрита, това ще даде кураж и на други могъщи страни да подкопаят свободата на словото.\"Независимо дали ги гледате, или не, дали ги харесвате, или не, дали сте съгласни с гледните точки на редакциите им, каналите на \"Ал Джазира\" на арабски и английски са легитимни и имат милиони зрители\", подчерта в комюнике Върховният комисар по правата на човека Заид Раад ал Хусейн, цитиран от Франс прес.Саудитска Арабия, Бахрейн, Египет и ОАЕ скъсаха на 5 юни дипломатическите си отношения в Катар, обвинявайки го в подкрепа на тероризма и в сближаване с шиитски Иран, големият регионален противник на Рияд. Напрежението се повиши допълнително, когато тези страни изпратиха в Доха списък с 13 искания, едно от които бе затваряне на телевизията.", "date": "2017.06.30", "title": "Рупърт Колвил:Закриване на \"Ал Джазира\" ще даде кураж и на други да вземат свободата на словото"}
{"url": "http://www.novinite.bg/articles/146487/Mitingi-i-predizborni-agitacii-v-Germaniya-za-chujdi-darjavi-nyama-da-ima", "text": "Германското правителство взе решение да ограничи възможностите за представители на чужди държави да правят митинги и предизборни агитации в Германия, заяви на брифинг в Берлин говорителят на външното министерство Мартин Шефер, предаде бТВ.За да организират митинги с живеещите в Германия свои граждани, страните ще трябва да искат специално позволение от германските власти, става ясно от циркулярно писмо, разпратено до акредитираните в Берлин дипломатически представителства.Шефер каза, че Германия ще дава автоматичен отказ, ако в съответната страна предстоят избори в следващите три месеца. Това правило обаче няма да важи за държавите от ЕС. Говорителят призна пред репортери в Берлин, че решението е взето в резултат от „опита от последните месеци” и по-конкретно спора с Турция.Германия обяви вчера, че няма да даде позволение на турския президент Реджеп Тайип Ердоган да изнесе реч пред турсаката диаспора, когато отиде в Хамбург за срещата на Г-20.", "date": "2017.06.30", "title": "Митинги и предизборни агитации в Германия за чужди държави няма да има"}
{"url": "http://www.novinite.bg/articles/146457/Toploto-vreme-e-zaradi-klimatichnite-promeni", "text": "Горещата вълна, която обхвана голяма част от Западна Европа през юни, се дължи на климатичните промени, категорични са учените, предаде НОВА.Заради топлото време невиждани пожари избухнаха в Португалия и отнеха живота на десетки хора. Във Великобритания беше регистриран най-топлият юни от 1976 г. насам.Температурите през изминаващия месец в Западна Европа са били с 3 градуса над обичайните средни стойности. На 21 юни във Франция е отчетена най-топлата юнска нощ. Дори в планинска страна като Швейцария този юни е бил вторият най-горещ от 1864 г. насам.Учените установяват съвсем ясна тенденция към затопляне, която е свързана с човешката дейност.", "date": "2017.06.30", "title": "Топлото време е заради климатичните промени"}
{"url": "http://www.novinite.bg/articles/146479/Kasno-snoshti-si-otide-bivshiyat-basketbolist-Veselin-Gospodinov", "text": "Късно снощи си отиде бившият баскетболист Веселин Господинов. Трагедията се е случила около 22 часа по време на мач от аматьорската лига, където той носи екипа на Брикс. Той е роден през 1975 г. в Хасково. Направи име в Компакт Димитровград, а след това игра и в Португалия, предаде .Господинов се е свлякъл на терена 23 секунди след началото на двубоя и е починал на място, съобщи bgbasket.com.Веселин Господинов има син, който носи същото име. Малкият е роден през 2002 г. и е една от младите надежди на българския баскетбол.Снощи, по време на мача, бащата е бил с кецовете на сина си, подарък от Цървена звезда. Едва на 14-годишна възраст момчето получава шанса да играе в школата на сръбския гранд, а след това подписа и договор с клуба.", "date": "2017.06.30", "title": "Късно снощи си отиде бившият баскетболист Веселин Господинов"}
{"url": "http://www.novinite.bg/articles/146485/Rabotnicite-po-chistotata-v-Garciya-spryaha-svoite-stachki", "text": "Гръцките работници по чистотата, които стачкуват от две седмици, решиха да прекратят протеста си и от вчера започнаха дългото и неприятно събиране на натрупаните хиляди тонове отпадъци, гниещи на високите летни температури, съобщава електронното издание на в. \"Катимерини\", предаде бТВ.На фона на опасения за общественото здраве заради натрупаните отпадъци, лидерите на синдиката на общинските работници обявиха, че прекратяват стачката. Членовете на профсъюза настояваха правителството да осигури постоянна работа на сметосъбирачите, наети с краткосрочни договори, които са изтекли или скоро ще изтекат.Очаква се местните власти в Атина, Солун и други градове да ангажират хиляди работници по чистотата, чиито временни договори са изтекли.Според източници на вестника вътрешното министерство днес трябва да издаде препоръка до местните власти в страната да изпълнят решение на парламента от сряда за продължаване на временните трудови договори на сметосъбирачите.Не е известно обаче как ще реагира синдикатът на общинските работници, ако местните власти не продължат договорите на всичките 6150 работници от чистотата, чиито договори са изтекли.Според атинските власти ще трябват поне четири дни, за да бъдат изчистени отпадъците в столицата и още няколко дни, докато улиците бъдат измити и дезинфекцирани. Работниците са инструктирани първо да събират битовите отпадъци, които се разлагат и разнасят неприятна миризма. Другите изхвърлени неща, като стари мебели и негниещи предмети, ще бъдат оставени за по-късно.В Солун, където има 700 работници на краткосрочни договори, чистенето започна в сряда, след като кметът Янис Бутарис заплаши, че ще наеме частна фирма. Той се надява градът да бъде почистен до края на седмицата. Министърът на туризма Елена Кундура предупреди вчера, че ще има \"грозни последици\", ако ситуацията не се промени незабавно, а по-рано тази седмица представители на туристическия сектор предупредиха, че планините от отпадъци ще отблъснат чуждестранните туристи, макар че властите предвиждат рекордна година за гръцкия туризъм с 30 милиона чуждестранни гости.", "date": "2017.06.30", "title": "Работниците по чистотата в Гърция спряха своите стачки"}
{"url": "http://www.novinite.bg/articles/146452/Ochakva-intenziven-trafik-kam-moreto", "text": "В края на работната седмица се очаква интензивен трафик към морето и към южната ни съседка Гърция, предде НОВА.Заради посрещането на Джулай морнинг движението вероятно ще бъде по-натоварено от обичайното за часовете преди началото на уикенда. Въведена е и забрана за движението на тировете по първокласните пътища и магистралите в следобедните часове. ", "date": "2017.06.30", "title": "Очаква интензивен трафик към морето"}
{"url": "http://www.novinite.bg/articles/146456/Nov-sblasak-mejdu-lek-avtomobil-i-tir-kraj-Blagoevgrad", "text": "Катастрофа между лек автомобил и тир край Благоевград спря движението в едната лента на главен път Е-79, съобщава БГНЕС, предаде НОВА.Към 5:25 ч. сутринта колата с румънска регистрация навлязла в насрещното платно и се блъснала в камиона. След удара лекият автомобил се завъртял и запушил едната лента в посока към София. Трима души са откарани в благоевградската болница в стабилно състояние.Инцидентът, станал около километър след кв. „Струмско” в посока Симитли, предизвика сериозни задръствания в отсечката.", "date": "2017.06.30", "title": "Нов сблъсък между лек автомобил и тир край Благоевград"}
{"url": "http://www.novinite.bg/articles/146464/Kakvo-reshiha-otnosno-problema-s-uniformata-na-policaite", "text": "Промени в раздаването на служебно облекло на полицаите. Парламентът прие на първо четене промени в Закона за МВР, с които се дава възможност служителите на реда, които не са получили униформи, да получават пари.Промените бяха подкрепени от всички парламентарни групи и приети с 171 гласа „за“, съобщава Агенция \"Фокус\", цитирано от НОВА.На държавните служители от МВР, които към момента на влизане в сила на закона са имали право да получат униформено облекло и за които такова не е осигурено, се изплаща левовата му равностойност в размер на лимита за съответната година, пропорционално на отработените месеци на длъжност за държавен служител, носещ униформа през календарната година, като се приспадат усвоените лимити за всяка година.Левовата равностойност няма да се изплаща, когато може да бъде осигурено униформено облекло за съответната година. ", "date": "2017.06.30", "title": "Какво решиха относно проблема с униформата на полицаите"}
{"url": "http://www.novinite.bg/articles/146472/Protestite-v-Belogradchik-dovedoha-do-rezultati", "text": "Проучвания на строителни материали в Белоградчик няма да се правят, стана ясно от писмо на инвеститора до местната власт, в което той заявява отказа си от концесията, предаде бТВ. Резултатът идва след протест в началото на седмицата, с който граждани се обявиха против сондажи и изграждане на кариера на територията на природния парк. От фирмата – титуляр на разрешителното за проучване са уважили мотивите на засегнатите страни и уверяват, че се оттеглят от по-нататъшни действия в конкурса.Той е обявен от Министерството на енергетиката.", "date": "2017.06.30", "title": "Протестите в Белоградчик доведоха до резултати"}
{"url": "http://www.novinite.bg/articles/146474/Majki-na-deca-s-uvrejdaniya-nastoyavat-za-promyana-v-Zakona-za-lichnata-pomosht", "text": "„Искаме живот за децата ни” – за това настояват майки на деца с увреждания, които тази сутрин се събраха, за да протестират пред Народното събрание, предаде бТВ.Днес в пленарната зала ще има обсъждане на въпросите от Националния протест на родителите.„В продължение на толкова години ние сме унижавани. Нашите деца са подложени на геноцид, на бавна и мъчителна смърт чрез унижение, чрез антисоциалната политика, която се води срещу нас”, обяснява Вера Иванова, която е една от протестиращите.Майките настояват за спазване на Конвенцията за правата на човека и промяна в Закона за личната помощ.", "date": "2017.06.30", "title": "Майки на деца с увреждания настояват за промяна в Закона за личната помощ"}
{"url": "http://www.novinite.bg/articles/146503/Yuli-shte-zapochne-sas-zahlajdane", "text": "След рекордните горещини, които задушиха страната в последните дни на юни, юли ще започне със захлаждане, прогнозират синоптиците, пише Profit.bg.Още в събота вечер ще започне да нахлува студен въздух, който ще ни донесе по-ниски температури и дъждове. През първото десетдневие градусите ще се движат между 25 и 30 градуса.Ще вали на 2 и 3, както и на 7 и 8 юли, сочи краткосрочната прогноза. След първата десетдневна времето ще се стабилизира, като температурите отново ще скочат. Възможно е на места да достигат и до 38 градуса.Отново ще захладнее в средата на месеца, когато ни очакват и нова порция валежи. Дъждовен ще бъде и краят на второто десетдневие на юли.През третото десетдневие ще бъде предимно горещо, с изключение на периода от 22 до 25 юли, когато ще вали. Възможно е да изпратим месеца отново с валежи. ", "date": "2017.06.30", "title": "Юли ще започне със захлаждане"}
{"url": "http://www.novinite.bg/articles/146478/Noviyat-izpalnitelen-direktor-na-NDK-e-Angel-Mitev", "text": "След скандалите в НДК дворецът вече има нов директор и Съвет на директорите. Това стана ясно на брифинг в Министерството на културата, предаде НОВА.Изпълнителен директор става Ангел Митев. Досега той е изпълняваше същата дейност в държавно дружество „Реставрация“.Министър Боил Банов благодари на досегашният шеф на НДК Мирослав Боршош за работата му до момента.", "date": "2017.06.30", "title": "Новият изпълнителен директор на НДК е Ангел Митев"}
{"url": "http://www.novinite.bg/articles/146449/Naprejenieto-v-Asenovgrad-ne-stihva-VIDEO", "text": "Очаква се в петък съдът да реши дали да остави за постоянно в ареста деветимата задържани за побоя над ученици, треньори и родители в Асеновград преди броени дни, предаде НОВА. От Окръжната прокуратура в Пловдив обявиха, че ще поискат на нападателите да бъде наложена мярка за неотклонение \"задържане под стража\". Някои от арестуваните били криминално проявени.Междувременно напрежението в града не стихва. В четвъртък вечер там се проведе вторият пореден протест с искане за най-сурови наказания за биячите. Няколко хиляди души се събраха в центъра на града. Стигна се и до сблъсъци с полицията.За разлика от първия протест в сряда обаче, този път недоволните опитаха да щурмуват ромската махала, откъдето са и мъжете, нападнали с колове и мотики трениращи кану-каяк деца.Нападението беше извършено, докато учениците тренирали гребане на язовир “40-те извора“. Първоначално разразилият се конфликт прераснал в масово сбиване.Пострадаха двама от учениците и двама треньори.Няколко от участниците в протеста в четвъртък се оплакаха от полицейски насилие. В ефира на НОВА свидетел разказа, че 4-5 души били удряни с палки от служители на жандармерията.Директорът на ОД на МВР-Пловдив ком. Атанас Илков отрече да е упражнявано насилие от униформени върху протестиращи.\"Не съм установил подобни инциденти. Отговорно заявявам, че няма бити граждани\", категоричен бе ком. Илков.Той каза още, че имало група хора, които се опитвали да провокират полицаите. Двама от тях били предупредени с протокол и освободени.", "date": "2017.06.30", "title": "Напрежението в Асеновград не стихва (ВИДЕО)"}
{"url": "http://www.novinite.bg/articles/146465/Katastrofa-na-avtobusi-po-patya-Burgas-Sozopol", "text": "Два автобуса катастрофираха на пътя Бургас - Созопол, предаде НОВА.\r\nСпоред първоначалната информация едното превозно средство се е ударило в задната част на другото. Съобщава се за трима пострадали при инцидента, станал в района на спирка \"Моряк\", непосредствено преди отбивката за село Атия.\r\nНа мястото има три полицейски екипа, линейки и пожарна. Движението се отклонява през село Маринка.", "date": "2017.06.30", "title": "Катастрофа на автобуси по пътя Бургас- Созопол"}
{"url": "http://www.novinite.bg/articles/146489/Jena-zagina-pri-pojar-v-Haskovo", "text": "Млада жена на възраст 22 г. загина при битов пожар в жилищна кооперация в квартал \"Бадема\" в Хасково. Сигналът за инцидента е подаден в 11,56 часа днес, съобщи пожарната, предаде бТВ.Огънят е възникнал в апартамент на третия етаж на жилищния блок. Причините засега не са известни, извършва се оглед, уточни инспектор Пламен Петков.Три екипа огнеборци са били изпратени на произшествието. Трупът на жертвата е бил намерен при влизането на пожарникарите в жилището.", "date": "2017.06.30", "title": "Жена загина при пожар в Хасково"}
{"url": "http://www.novinite.bg/articles/146491/18-za-nashite-uchenici-otBalkanska-olimpiada-po-matematika", "text": "Български ученици спечелиха 18 медала от XXI Младежка Балканска олимпиада по математика за деца до 15,5 години, съобщиха от Министерството на образованието и науката, предаде НОВА.Състезанието се проведе край Варна. В надпреварата се  включиха 108 млади математици от 10 балкански и 7 гостуващи страни. България беше представена от три отбора – два национални и един с ученици от Варна и Бургас.Всичките ни 18 участници завоюваха медали – едни златен, 11 сребърни и шест бронзови. Първият отбор на България зае второ място в неофициалното отборно класиране след Румъния. Вторият ни отбор стана пети, а символичните домакини от Варна и Бургас са десети. Ръководители на трите отбора бяха Ирина Шаркова, Велислав Йончев, Стоян Ненков, Петя Тодорова, Иван Ангелов и Елена Киселова.", "date": "2017.06.30", "title": "18 за нашите ученици отБалканска олимпиада по математика"}
{"url": "http://www.novinite.bg/articles/146496/Po-golyam-finansova-podkrepa-za-decata-s-uvrejdaniya", "text": "Министерството на труда и социалната политика ще работи за увеличаване на финансовата подкрепа на станалите вече пълнолетни деца с увреждания, предаде бТВ.Това каза социалният министър Бисер Петков по време на парламентарни разисквания по питане на народните представители Михаил Христов, Антон Кутев и Георги Гьоков за политиките за решаване на проблемите на хората с увреждания и конкретните действия, свързани с тях.По думите на министъра въпреки увеличението на семейната помощ за децата с най-тежки увреждания на 930 лева, когато те станат пълнолетни помощта рязко спада и е необходима по-голяма финансова подкрепа за вече порасналите деца.Дали това ще стане с увеличаване на гарантирания минимален доход или чрез друг механизъм за увеличаване на интеграционната добавка, целта, която си поставяме е да се увеличи финансовата подкрепа за пълнолетните, заяви Бисер Петков. Той допълни, че за облекчаване на живота на хората с увреждания министерството ще осигури устойчивост на услугите социален асистент, личен асистент и домашен помощник като се търсят варианти и за национално финансиране през следващата година.Закон за личната помощ като желание е хубаво, но е нещо, което струва много скъпо, заяви пред журналисти в парламента министърът на труда и социалната политика Бисер Петков след разискванията в пленарна зала.Министърът обясни, че приемането на такъв закон, който е по искане на родители на деца с увреждания,  е свързан с осигуряването на значим ресурс, защото идеята в него е хората с увреждания да получават месечен ресурс в размер на три минимални работни заплати и с него да си избират лични асистенти. По думите му много по-социални и по-богати от България държави са се отказали от този начин на подкрепа.Вместо това МТСП работи по увеличаване на социалните услуги, адресирани към хората с увреждания, както и по подготовка и бързо приемане на нов Закон за социалните услуги. Някои полезни неща от проекта на Закона за личната помощ също стоят за разглеждане при реформата в тази област, уточни министърът.", "date": "2017.06.30", "title": "По-голям финансова подкрепа за децата с увреждания"}
{"url": "http://www.novinite.bg/articles/146501/Ludo-karane-i-katastrofa-v-centara-na-Sofiya", "text": "Лудо каране и катастрофа в центъра на София. Лек автомобил отнесе колчета, кашпи и дори улична лампа близо до пешеходния булевард „Витоша”, предаде НОВА.Случаят се разиграва около 8 часа тази сутрин близо до пешеходната част на булевард „Витошка”.Колата се е движила с много висока скорост преди сблъсъка. Осем колчета са напълно унищожени, полегнал е един стълб на лампа и три кашпи също са счупени.Пострадал е водачът на автомобила. Той е откаран в болница.Какво ще бъде повдигнатото обвинение, ще се разбере след разпита на всички свидетели и заключението на разследващите. ", "date": "2017.06.30", "title": "Лудо каране и катастрофа в центъра на София"}
{"url": "http://www.novinite.bg/articles/146502/Diana-Kovacheva-Diskriminaciya-e-tova-s-dvata-hranitelni-standarta", "text": "България ще поиска от Европа единен стандарт за храните. Това стана ясно след среща между министъра на земеделието и потребителски организации, предаде НОВА.В рамките на няколко часа те обсъждаха изследването, което показа, че у нас някои храни са по-некачествени и по-скъпи от държавите в Западна Европа.Според зам. омбудсмана Диана Ковачева, в момента Европа е разделена на два хранителни стандарта, което е дискриминация. Затова ощетените държави трябвало да поискат нови правила, с които пазарът да  бъде регулиран еднакво.", "date": "2017.06.30", "title": "Диана Ковачева: Дискриминация е това с двата хранителни стандарта"}
{"url": "http://www.novinite.bg/articles/146468/Glinka-Komitov-e-depoziral-v-Narodnoto-sabranie-molbata-si-za-osvobojdavane", "text": "Управителят на НЗОК Глинка Комитов подаде оставка, предаде НОВА.Комитов е депозирал в деловодството на Народното събрание молбата за освобождаването си като управител на НЗОК, съобщава БГНЕС.", "date": "2017.06.30", "title": "Глинка Комитов е депозирал в Народното събрание молбата си за освобождаване"}
{"url": "http://www.novinite.bg/articles/146493/Evropejskiyat-parlament-shte-reshi-vav-vtornik-dali-odobryava-Mariya-Gabriel", "text": "Европейският парламент ще реши с тайно гласуване във вторник дали одобрява Мария Габриел за еврокомисар по цифровизацията. Това показва програмата на сесията на ЕП в Страсбург за следващата седмица, предаде бТВ.В писмо на парламентарните комисии за оценка на представянето на Габриел по време на изслушването на 20 юни се отбелязва, че тя е показала необходимите познания. Двете комисии единодушно препоръчват тя да бъде одобрена за поста. Габриел показа, че е способна да бъде еврокомисар и да носи определените й отговорности, отчитат евродепутатите от комисиите, заети с изслушването.Ако предстоящото гласуване потвърди тази оценка, Габриел следва да бъде утвърдена и от Съвета на ЕС. С това тя ще стане третият български еврокомисар, с мандат до средата на 2019 г..", "date": "2017.06.30", "title": "Европейският парламент ще реши във вторник дали одобрява Мария Габриел"}
{"url": "http://www.novinite.bg/articles/146450/Shte-ima-li-po-malko-tapi-po-patya-za-moreto", "text": "По-малко тапи ще има по пътя към морето. Причината -  в петък ще бъде пуснато движението в дясната тръба на тунел „Ечемишка” след извършения там ремонт, предаде НОВА.Така се очаква времето за пътуване по автомагистрала „Хемус\" сериозно да намалее. Тръбата беше затворена месеци наред. Трафикът беше пренасочен през едната тръба, където през февруари греда падна и уби една жена. Проблемите на шофьорите в района на тунел „Витиня” обаче продължават. Въпреки обещанията ремонтът на съоръжението да приключи до юли, движението няма да бъде пуснато. Причината – ремонти на двата виадукта, които се намират непосредствено след него.Очаква се двете тръби на тунела да бъдат отворени за движение в края на август.", "date": "2017.06.30", "title": "Ще има ли по-малко тапи по пътя за морето?"}
{"url": "http://www.novinite.bg/articles/146451/Izticha-srokat-za-podavane-na-godishnite-finansovi-otcheti", "text": "Изтича срокът за подаване на годишните финансови отчети на фирмите, предаде НОВА.От няколко дни пред Агенцията по вписванията се извиват опашки. Най-натоварени са часовете около обяд. Това е факт, въпреки че много голям процент от компаниите - около 80, тази година са подали документите си онлайн. ", "date": "2017.06.30", "title": "Изтича срокът за подаване на годишните финансови отчети"}
{"url": "http://www.novinite.bg/articles/146488/Shte-bade-zatvoren-za-dvijenie-bul-Praga", "text": "В неделя ще бъде затворен за движение бул. \"Прага\" от бул. „Пенчо Славейков“ до бул. „Ген. Скобелев“, а в понеделник – бул. „Княз Александър Дондуков“ от ул. „Сердика“ до ул. „Г. С. Раковски“. Това каза кметът на София Йорданка Фандъкова по време на проверката на ремонта на бул. „Асен Йорданов“, предаде бТВ.„В неделя започваме цялостната реконструкция на бул. „Прага“. Там ще има цялостно затваряне – от бул. „Пенчо Славейков“ до Петте кьошета – бул. „Ген. Скобелев“. Ще имаме реконструкция на асфалтова настилка, тротоари и подмяна на осветителните тела“, съобщи Фандъкова, цитирана от агенция „Фокус“.„В понеделник започваме вече и реконструкцията на бул. „Дондуков“ в участъка от Министерски съвет – от ул. „Сердика“ до ул. „Г. С. Раковски“ с цялостно затваряне на булеварда, за да можем да успеем в началото на есента да приключим. Там сроковете се удължиха, заради решението да бъде запазена паважната настилка“, допълни още тя.Зам.-кметът Евгени Крусев уточни, че сроковете за изпълнение на ремонтните дейности са съобразени изцяло с настилката, която се поставя. „Знаете, че павираната настилка се изпълнява по-бавно. Така че се надявам в рамките на два месеца тази отсечка в между ул. „Сердика“ и ул. „Г. С. Раковски“ да бъде изцяло завършена.Това включва както релсовия път, така и павирана настилка и велоалеята, която също ще бъде изпълнена от гранитни павета, но с гладка повърхност, така че да бъде максимално комфортно карането на велосипед“, поясни още той.", "date": "2017.06.30", "title": "Ще бъде затворен за движение бул. Прага"}
{"url": "http://www.novinite.bg/articles/146473/DDB-Sofiya-stava-dvigatelyat-na-marketingovite-strategii-na-DDB-Group", "text": "DDB София става регионален криейтив хъб за 23 държави, сред които Сърбия, Гърция, Македония, Хърватия, Словения, Литва, Армения, Черна гора, Румъния, Естония, Казахстан, Азербайджан и други, предаде БТВ.Благодарение на добрата работа и професионализма на екипа на агенцията начело с творческия директор Йордан Жечев, които от години създават успешни международни проекти за едни от най-големите клиенти на пазара в България и в чужбина, DDB София става двигателят на маркетинговите стратегии на DDB Group.Това е единствената българска агенция, която става водеща за различни пазари зад граница. Това дава възможност на Йордан Жечев да оглави всички креативни екипи за Югоизточна Европа, заемайки позицията регионален творчески директор. В тази връзка той казва: \"Бих искал да изградя структура, в която наистина добрата работа бива забелязана, поощрена и представяна като пример за потенциала на региона\".\"DDB Sofia за пореден път показват, че за добрите идеи няма културни, географски, политически или религиозни граници и проектите, които се създават в България, налагат добри практики на рекламния пазар и се конкурират с най-добрите в световен мащаб\", допълва Ангелос Парасхакис, главен изпълнителен директор на DDB Sofia.", "date": "2017.06.30", "title": "DDB София става двигателят на маркетинговите стратегии на DDB Group"}
{"url": "http://www.novinite.bg/articles/146459/Spor-za-teritorii-na-kamping-Kavaci-VIDEO", "text": "Спор за къмпинг „Каваци”. „От май 2016 година с нотариална заверка на подписите „Хелио Тур С” АД. е отдало под наем на дружеството „Джи енд Джи 90” терени и сгради на територията на къмпинг „Каваци”, обясни Евгений Мосинов, адвокат на Димитър Спасов-Каратиста, предаде НОВА.„Към момента на сключването на договора, подписалият от страна на „Хелио Тур С” Зорница Илиева е била законно вписана в Търговския регистър\".„Вписването на Зорница Илиева е станало с два фалшиви подписа. Има преписка в Първо районно управление на полицията, която се води срещу нея”, съобщи  Евгения Банева, дългогодишен изпълнителен директор и член на борда на директорите на „Хелио Тур С”. Зорница Илиева е сключила тези договори миналата година в хипотезата, в която тя сама се е вписала в Търговския регистър. ", "date": "2017.06.30", "title": "Спор за територии на къмпинг \"Каваци\" (ВИДЕО)"}
{"url": "http://www.novinite.bg/articles/146486/Nad-25-000-proverki-predstoyat-ot-utre-do-kraya-na-turisticheskiya-sezon", "text": "Стотици данъчни инспектори съвместно с МВР и Агенция \"Митници\" започват контролна кампания по Черноморието, съобщиха от НАП, предаде бТВ.Над 25 000 проверки предстоят от утре до края на туристическия сезон с основен акцент отчитането на обороти и издаване на касови бележки.За пръв път през тази година неиздаването на касова бележка се санкционира незабавно със запечатване на търговския обект, освен обичайната глоба, допълват от НАП.Обектите обикновено остават затворени в продължение на 2 седмици след запечатването. От приходното ведомство отново ще използват дистанционната връзка на всеки касов апарат със сървърите си, за да откриват рискови търговци, чиито продажби значително се различават от обичайните.Освен хотели, ресторанти, барове, магазини, паркинги и други търговски обекти на мониторинг ще бъдат подложени борси и тържища, които снабдяват хотелите с храни и напитки, допълват от НАП. В проверките, които ще обхванат цялото Черноморско крайбрежие, а не само големите курорти, ще участват и инспекторите на \"Фискален контрол\".Сигнали за неиздаване на касови бележки и данъчни нарушения могат да се подават на телефона на НАП 0700 18 700 или по електронна поща на infocenter@nra.bg.", "date": "2017.06.30", "title": "Над 25 000 проверки предстоят от утре до края на туристическия сезон"}
{"url": "http://www.novinite.bg/articles/146476/Ravnosmetka-sled-protesta-zaradi-poboya-v-Asenovgrad", "text": "Двама отведени в полицията и предупредени с протокол; присъствие на провокатори и оплаквания за насилие срещу протестиращи, което полицията отрича – това е равносметката от снощния протест в Асеновград, избухнал след като дни по-рано група младежи от ромски произход нападнаха клуба по гребане, пише бТВ.Около час и половина 500 протестирщи стояха при паметника на цар Иван Асен снощи, след това запяха патриотични песни, а после тръгнаха на шествие из града. Някои от протестиращите обаче твърдят, че демонстрацията им е била опорочена от провокатори, които са били от футболни агитки – неясно дали местни или не, които скандирали расистки призиви. Баща на един от участниците в протеста показа снимки на младеж, който има по тялото си следи – твърди се, от бой с палка. Според свидетел групичка от 60-ина души, „предимно деца”, се е запътила към ромската махала, но била пресрещната от полицаи. Същият свидетел твърди, че е видял полицаи да удрят един младеж с палка.Според други данни става дума за група лица, които са били във видимо нетрезво състояние. Полицията категорично отрича да е имало насилие.От местната прокуратура дадоха извънреден брифинг, на който потвърдиха, че има 9 задържани лица за инцидента, след който избухнаха демонстрациите, и им е повдигнато обвинение за хулиганство.Част от арестуваните ще получат обвинение и за нанесени телесни повреди, а също и за отправени закани за убийство. Протестиращите пък заявяват, че демонстрациите им ще продължат до понеделник. Напрежението в Асеновград беше коментирано в студиото на „Тази сутрин” от бившия главен секретар на МВР Николай Радулов и лидера на партия ДРОМ Илия Илиев.Според Радулов има голяма разлика между събитията в Катуница и сега, тъй като Катуница беше преди избори, а сега сме в следизборна ситуация. Мерките, които се вземат да се тушира напрежението, по неговите думи са правилни. „Хората се оплакват от насилие, защото като има големи струпвания на маси, служителите на МВР имат за основна задача да не позволят контакт между двете противопоставящи се групи”, посочи той.  „Внимателно проследих историята. Макар че никой няма право на саморазправа, преди (този конфликт – б.ред.) е имало две момичета, които са които са паднали във водата, а две момчета роми са искали да им помогнат. Те обаче са били напъдени за това, че са роми”, беше пък тезата на Илиев.", "date": "2017.06.30", "title": "Равносметка след протеста заради побоя в Асеновград"}
{"url": "http://www.novinite.bg/articles/146453/Vse-oshte-izdirvat-tyaloto-na-edno-ot-decata-koito-se-udaviha-v-reka-Iskar", "text": "Продължава издирването на тялото на едно от децата, които се удавиха в река Искър. Тялото на 13-годишно момиче беше извадено късно вечерта от водолазите. Другото момиче все още не е открито, предаде НОВА.Инцидентът се случил, след като шест деца отишли до реката, за да се разхладят. Четири момичета обаче били повлечени от течението. Момчетата, които били с тях, успели да изтласкат две от давещите се на брега. ", "date": "2017.06.30", "title": "Все още издирват тялото на едно от децата, които се удавиха в река Искър"}
{"url": "http://www.novinite.bg/articles/146495/Tavan-padna-varhu-legloto-na-sobstvenik-v-kvartal-Manastirski-livadi", "text": "Да завариш дома си като след бомбардировка – а таванът, буквално, в леглото си. Изобщо не звучи като очакван сценарий за сравнително ново жилище, при това в скъп затворен комплекс, предаде бТВ.Но е истина – именно това се е случило с апартамента на Ивайло Йовчев в столичния квартал „Манастирски ливади”.  Историята му беше споделена в социалните мрежи и имаше широк отзвук.В първия момент мъжът дори решил, че крадци са съборили стената, за да влязат у тях... После разбира, че всъщност това е мазилка – но не е на тавана, където ѝ е мястото, а в чаршафите на леглото му.„Всичко беше в остатъци от плочи… Парчетата бяха огромни. Късмет, че не се е случило, докато с приятелката ми сме спали тук”, споделя той. Тези инциденти, оказва се, са „традиция” в този комплекс. „Включително е имало падане в близост до бебе. Имало е хора, които са се изнесли от блока поради тази причина... А сградата е сравнително нова – доколкото знам на 6 години. Човек поема риск по пътищата – как шофира… Вечер ще трябва да внимаваме къде спим”, обяснява Ивайло.Табела на входа показва коя е фирмата строител. Тя обаче е в несъстоятелност. От строителния контрол и от община тепърва ще проверяват кой е отговарял за надзора, но за целта изискват собственикът да изпрати данни за строителя и за обекта.Гаранцията на апартамента вече е изтекла, но жилището на Ивайло е застраховано.Казва че ще го ремонтира, а след това ще викне поп, за да прогони злото.", "date": "2017.06.30", "title": "Таван падна върху леглото на собственик в квартал „Манастирски ливади”"}
