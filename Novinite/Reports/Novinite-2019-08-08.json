{"url": "https://www.novinite.bg/articles/178938/Avtobus-na-gradskiya-transport-i-dve-leki-koli-se-sblaskaha-v-Sofiya", "text": "Катастрофа между автобус на градския транспорт по линия 94 и две леки коли е станала на ул. \"Никола Габровски\" преди бул. \"Симеоновско шосе\", това съобщиха от СДВР за ''Фокус''.Няма пострадали хора. Няма закъснение на автобусите на градския транспорт вследствие на ПТП-то, информират от Центъра за градска мобилност.", "date": "2019.08.08", "title": "Автобус на градския транспорт и две леки коли се сблъскаха в София"}
{"url": "https://www.novinite.bg/articles/178946/Ivan-Geshev-Razbiti-sa-dve-narkolaboratorii-v-Sofiya-i-Ruse", "text": "При мащабната акция на спецпрокуратурата и ГДБОП срещу наркоразпространението в страната са задържани 8 дилъри нависоко в йерархията на групата на Радо Ланеца, информира Нова телевизия.Издирват се още 20 лица, които предстои също да бъдат привлечени към наказателна отговорност по досъдебното производство, съобщи  зам.-главният прокурор Иван Гешев.Разбити са и двете големи нарколаборатории на наркобригадата - в София и в Русе.", "date": "2019.08.08", "title": "Иван Гешев: Разбити са две нарколаборатории в София и Русе"}
{"url": "https://www.novinite.bg/articles/178902/Myarkata-na-Ivan-Todorov-shte-se-gleda-ot-Apelativniyat-specsad", "text": "Апелативният спецсъд ще гледа днес мярката за неотклонение на собственика на “ТАД Груп” Иван Тодоров, предаде БГНЕС.Фирмата е заподозряна за хакерската атака срещу НАП. Изтичането на данни след хакерската атака на сървърите на НАП засегна около 5,1 млн. български граждани. Около 4 млн. от тях са на живи хора, останалите са на починали лица.Миналата седмица Тодоров беше задържан на летище „София“, а след това – освободен от спецсъда срещу гаранция от 100 хиляди лева. Прокуратурата протестира мярката за неотклонение парична гаранция. Вече стана ясно и че защитата на собственика на „ТАД Груп” иска намаляване на гаранцията му. Обвинението на Тодоров е за кибертероризъм.Oт прокуратурата разпространиха част от доказателствата, събрани по делото. Това доведе до нов теч на лични данни. В разпространения имейл от обвинението не бяха заличили ЕГН-та.Извън ареста са и другите двама обвиняеми – търговският директор Георги Янков и служителят Кристиян Бойков. ", "date": "2019.08.08", "title": "Мярката на Иван Тодоров ще се гледа от Апелативният спецсъд"}
{"url": "https://www.novinite.bg/articles/178903/Dneven-horoskop-za-chetvartak-8-avgust-2019-g", "text": "Ресурсите, които имате, започват да намаляват, така че е време да започнете да проучвате нови. Ако не можете да се справите сами, поискайте помощ, няма нищо срамно в това. Някой ваш близък наскоро е преминал през същото нещо.Не бързайте толкова много! Може да имате супер много неща да вършите, но това не означава, че трябва да се втурнете през всичко това. По този начин няма да свършите нищо качествено.Ако човекът, когото харесвате или към когото имате чувства, не ви обръща внимание, време е да продължите напред. Има хора, които ще ви оценят, така че спрете да си губите времето. Шивте пошеюе на:", "date": "2019.08.08", "title": "Дневен хороскоп за четвъртък, 8 август 2019 г."}
{"url": "https://www.novinite.bg/articles/178913/Kakvo-postigna-Antoan-Grizman-pri-prestoya-si-v-Atletiko-Madrid", "text": "След като Антоан Гризман взе решение да напусне отбора, в който прекара 5 години, редно е да направим равносметка какво постигна за това време. Французинът наистина завършва тази част от книгата с повече от 180 появи, 91 гола и много спомени за феновете на Атлетико. Подозираме, че дюшекчиите изобщо не са щастливи от тази раздяла, все пак губят не просто добър играч, а човек, изстрадал всяка загуба със своите фенове. И докато говорим само за цифри, няма да стигнем дори до повърхността на цялата история, затова продължаваме с някои от по-важните постижения. Гризман пристигна през 2014 година в Атлетико – неговият трансфер е един от рекордните за ръководството, особено след като не си позволяват много често да плащат подобни суми. За прекараният период от време, той беше една от основните причини за постижения като два финала на Шампионска лига, една супер купа и дори титла от Лига Европа.Впечатляващо постижение, но както много футболисти осъзнават, в един момент отборът просто не може да даде достатъчно, за да задържи напиращия талант. Освен това, Антоан имаше един основен противник, който не успя да сбъдне мечтата на милиони. Сигурни сме, че не сме единствените, които искаха да видят французина с най-престижния трофей на Европа. Първо го заслужаваше и второ – никога не се скри от отговорността, по тази причина се радва на особено внимание и от , които писаха за него в новините си и в букмейкърските си анализи. Футболът, обаче, е винаги пълен с изненади. Правилата винаги са били ясни – печели по-добрият отбор.В този случай, лошият късмет на Атлетико ги срещаше с другия градски съперник, чийто футболисти достигаха сумата от милиард. И точно това беше красивото – подценявани, не толкова лъскави като балетистите, Атлетико винаги достигаха финала на мускули. Сърцето на този испански отбор не спираше да се бори до последен дъх. На първата среща стана ясно, че Диего Коща няма да издържи физически, във втората имаше други фактори като съдии и един основен проблем – Роналдо. Кристиано Роналдо е име, което е прекалено голямо за всеки отбор.Едва след напускането му, силите между градските отбори бяха изравнени. Това много добре обяснява и защо Антоан и компания не успяха да постигнат онази толкова чакана победа. Развълнувани от нея, осъзнали, че е възможна, дюшекчиите се бореха за титлата на Лига Европа и я спечелиха, точно толкова драматично, колкото беше и всеки друг финал. Разбира се, дойде краят на сезона и с него започнаха спекулациите.Изборът на Антоан не е бил лесен, дори не можем да подозираме колко пъти е бил ухажван от клубни отбори. Да не говорим, че върху него стои огромното бреме и на национален отбор. Математически погледнато, Атлетико започна да печели, Гризман повярва в тези успехи, но трофей от Шампионска лига не се печели толкова лесно. Сякаш французинът има нужда от точно тази награда, той определено има честта да види награждаването на другия отбор, да отиде до Рим и да не види папата.Мнозина смятат Меси за официалния противник на Роналдо, но за нас наистина това ще бъде Антоан Гризман. В някои от най-тежките мачове, той излизаше срещу изкуствено създадената футболна машина и не се оправдаваше. А по отношение на лични награди и признания, Гризман получаваше номинации, но фокусът беше някъде другаде. На никого не е приятно да бъде 5 години сянка на 2-те големи имена и пак напомняме, Гризман е футболист, който даваше сърцето си и беше подценяван твърде дълго време.В заключение трябва да кажем следното: Антоан Гризман винаги ще остане част от Атлетико Мадрид. Той е онази красива история, която няма да завърши щастливо, особено в онова време, когато една победа щеше да го превърне в достойна легенда, щеше да отвори вратата на залата на славата. С една победа в Шампионска лига, французинът официално ставаше футболният фактор, за когото сега само се спекулира. Атлетико ще имат много трудна задача, за да открият подобен футболист – такива като него се раждат много рядко. Може дори да разглеждате Гризман като проклятие, винаги до финал, но никога без злато. Все пак статистиката е в негова полза, поне за последните два сезона. Към цялата история ще напомним и още нещо. Когато погледнете един отбор през последните няколко години, вие го възприемате в най-добрата му форма. И до днес, щом чуете за Реал Мадрид ще си спомняте Кристиано Роналдо, Гарет Бейл и Зидан на мениджърската позиция. Същото важи и за Барселона: Чави, Иниеста и Меси. Дори и сега си спомняте онзи Интер на Моуриньо. Дори и без трофеи, Антоан Гризман винаги ще е сърцатия французин, който оставяше по малко от душата си на всеки мач. В това можем да бъдем сигурни и да – мечтаехме да го видим с трофей, много!", "date": "2019.08.08", "title": "Какво постигна Антоан Гризман при престоя си в Атлетико Мадрид?"}
{"url": "https://www.novinite.bg/articles/178910/Zaklaha-srabski-praseta-zaradi-AChS", "text": "Десетки прасета са били заклани в Сърбия заради подозрения, че са били болни от африканска чума по свинете (АЧС), предаде местното радио Б92. Около десетина животни от стопанства в районите в рамките на столицата на балканската държава – Белград - Младеновац и Велика Кръсна са били убити. Ветеринарите са посочили, че са взели проби от животните, за които се е смята, че са били инфектирани със смъртоносното за свинете заболяване. \"Резултатите ще станат ясни в петък. Тогава ще се разбере ясно дали в страната ни има АЧС или не\", са пояснили от сътоветната служба. Б92 припомня, че случаи на АЧС са били регистрирани в България и Румъния.", "date": "2019.08.08", "title": "Заклаха сръбски прасета заради АЧС"}
{"url": "https://www.novinite.bg/articles/178943/Boris-Djonsa-iska-Brekzit-na-31-oktomvri", "text": "Бритaнcкият миниcтър-прeдceдaтeл Бoриc Джoнcън призoвa дeпутaтитe дa пoдкрeпят Брeкзит нa 31 oктoмври и кaзa, чe тe ca oбeщaли дa увaжaвaт рeзултaтa oт рeфeрeндумa прeз 2016 г. зa излизaнe нa Обeдинeнoтo крaлcтвo oт Eврoпeйcкия cъюз, прeдaдe Рoйтeрc.\"Миcля, чe дeпутaтитe би трябвaлo дa ce зaeмaт и дa ocъщecтвят тoвa, кoeтo oбeщaвaт oтнoвo и oтнoвo нa хoрaтa в тaзи cтрaнa - чe щe изпълнят рeшeниeтo oт 2016 г. и щe ocъщecтвят излизaнe oт EC нa 31 oктoмври\", зaяви Джoнcън прeд рeпoртeри. Пoпитaн зa пeрcпeктивaтa дa зaгуби вoт нa дoвeриe в пaрлaмeнтa и дaли тoгaвa би oтлoжил прoизвeждaнeтo нa избoри зa cлeд Брeкзит, кoнceрвaтoрът кaзa: \"Ниe щe нaпуcнeм EC нa 31 oктoмври, имeннo зa тoвa глacувaхa хoрaтa в тaзи cтрaнa\".", "date": "2019.08.08", "title": "Борис Джонсъ иска Брекзит на 31 октомври"}
{"url": "https://www.novinite.bg/articles/178901/Jivakat-shte-dostigne-38-gradusa-16-oblasti-s-jalt-kod-za-opasni-jegi", "text": "Днес ще е слънчево, около и след обяд – горещо. Ще духа слаб югоизточен вятър. Максимални температури между 33 и 38 градуса, за София - 33, сочи прогнозата на НИМХ. Синоптиците са обявили и жълт предупредителен код за горещини в 16 области. Това са Видин, Монтана, Враца, Плевен, Ловеч, Велико Търново, Русе, Силистра, Кюстендил, Благоевград, Пазарджик, Пловдив, Стара Загора, Хасково, Сливен и Ямбол.Атмосферното налягане е близко до средното за август - ще се понижава.Над планините ще бъде предимно слънчево. Ще духа слаб, по билата до умерен северозападен вятър. Максималната температура на височина 1200 метра около 27 градуса, на 2000 метра – около 18.Над Черноморието ще бъде слънчево със слаб югоизточен вятър. Максимални температури на въздуха ще са между 27 и 30 градуса. Температурата на морската вода е 25-27. Вълнението на морето ще бъде около 2 бала. ", "date": "2019.08.08", "title": "Живакът ще достигне 38 градуса, 16 области с жълт код за опасни жеги"}
{"url": "https://www.novinite.bg/articles/178930/AKCIYa-Udariha-narkobandata-na-Rado-Laneca-v-cyalata-strana", "text": "Държавата удари наркобизнеса. В момента тече мащабна акция на прокуратурата и полицията на територията на цялата страна.По информация на NOVA на прицела на правоохранителните органи е групата на Радо Ланеца.Неговата наркомрежа е сочена за най-голямата у нас, със стотици участници по веригата навсякъде на наша територия. По-рано днес регионални медии съобщиха за полицейски акции по морето, които вероятно имат връзка с мащабния удар по наркоразпространението.Арести текат в София, Пловдив и Поморие, както и на други места в страната.", "date": "2019.08.08", "title": "АКЦИЯ: Удариха наркобандата на Радо Ланеца в цялата страна"}
{"url": "https://www.novinite.bg/articles/178928/MON-Uchenicite-pokazvat-vse-poveche-poznaniya-v-oblastta-na-sigurnostta-v-internet-i-zashtitata-ot-virusi", "text": "Учениците в страната имат все повече знания за сигурността в интернет и защитата от вируси. Това показва анализът на резултатите от тазгодишното национално външно оценяване по информационни технологии след десети клас. То се проведе в 928 училища в страната и в него участваха близо 45 000 десетокласници, съобщиха от министерството на образованието. Тестът беше разделен на две части. Първата съдържаше 20 задачи с избираем отговор, които се генерират на случаен принцип по време на самото изпитване. Така се изключва възможността от преписване и подсказване, тъй като учениците решават различни задачи. Най-добре учениците са се справили с въпросите за безопасна работа в мрежова среда, защита от вируси и работа със споделени документи, показват резултатите. Втората част на оценяването беше практическа, като отново всеки получи персонален вариант на задачата. 98% от явилите се са работили по нея, а повече от половината ученици не са се затруднили при решаването ѝ. Най-добре се представиха десетокласниците в Търговище, Русе и Ловеч.  73% от положилите изпита получиха сертификати за владеене на дигитална компетентност по Европейската рамка за оценяване. Те са успели да отговорят вярно на 50% или повече от въпросите. Средният резултат от външното оценяване тази година е 35,88 точки, което е почти 60% успеваемост. Това е и най-високото постижение досега.", "date": "2019.08.08", "title": "МОН: Учениците показват все повече познания в областта на сигурността в интернет и защитата от вируси"}
{"url": "https://www.novinite.bg/articles/178904/Medicinskite-sestri-otnovo-izlizat-na-protest", "text": "\r\nМедицинските сестри в няколко града от страната отново излизат на протест. Те продължават да настояват за по-добри условия на труд и достойно заплащане.\r\n\r\n\r\n\r\n\r\n\r\n", "date": "2019.08.08", "title": "Медицинските сестри отново излизат на протест"}
{"url": "https://www.novinite.bg/articles/178905/Carkvata-otbelyazva-sveti-Emilian-Izpovednik", "text": "На 8 август Православната църква почита свети Емилиан Изповедник. Това е велик християнин, живял през 18-19 в.Свети Емилиан е бил много велика личност, но за жалост е попаднал в управлението на Лъв V Арменец. Императорът бил голям иконоборец и подложил на големи мъчения Емилиан, който по същото време бил епископ в град Кизик. Наложило се свети Емилиан Изповедник да изпадне в изгнание, което продължило цели пет години.Светецът умира през 820 г., но споменът за този велик човек остава завинаги.Днес имен ден празнуват всички с имената Емилиан, Емилиян, Емилия, Емил.", "date": "2019.08.08", "title": "Църквата отбелязва свети Емилиан Изповедник"}
{"url": "https://www.novinite.bg/articles/178908/KZP-Internet-targovcite-sashto-sa-dlajni-da-spazvat-standartite-za-bezopasnost-na-stokite", "text": "Онлайн търговците също са длъжни да се съобразяват с установените изисквания относно безопасността на стоките. А когато за дадена стока бъде доказано по безспорен начин, че е опасна, потребителят има право директно да поиска връщане на парите, защото е бил поставен в риск. Това обясни по телевизия Bulgaria ON Air Константин Райков, член на Комисията за защита на потребителите (КЗП).„Освен, че имаме правата си при поръчка от интернет – на отказ в 14-дневен срок без причина, на рекламация при дефект, остава и правото ни да получим безопасна стока. Ако тази стока се окаже опасна, това е още една правна възможност да я върнем на търговеца и да поискаме парите си обратно”, посочи Райков. Той добави, че ако се е стигнало до някакви вреди при ползването на опасната стока, по съдебен ред потребителят може да търси обезщетение над цената на тази стока. Пазарът е динамичен и затова Комисията за защита на потребителите и останалите отговорни институции в сътрудничество осъществяват постоянен превантивен и ефективен контрол относно безопасността на предлаганите продукти. „Първият източник, от който можем да научим за наличие на опасни стоки, е Агенция „Митници”. Те следва да ни уведомят, че предстои внос на дадени стоки, за да проверим дали отговарят на стандартите за безопасност. Ако са опасни, ги спираме”, заяви Райков.„Другият вариант е, когато стоката вече е внесена от страна от Европейския съюз или от държава извън него, попаднала е в търговската мрежа и бъде констатирано, че липсват документи за нейния произход и съответствие. Тогава се назначават изпитвания, за да се установи дали тя отговаря на изискванията и е безопасна за потребителите”, допълни той. В противен случай се изтеглят от пазара. По думите на Райков тази хипотеза е предвидена в самия закон и възможността опасни стоки да попаднат в магазините е обективна. Затова са предвидени и мерки от страна на контролните органи, ако това се случи. На въпрос на водещия Златимир Йочев дали ниската цена може да бъде ориентир за качеството и безопасността на дадена стока Константин Райков отговори, че при всички положения търговците са длъжни да предлагат продукти, които съответстват на европейските стандарти за безопасност. Това важи и за стоките, произведени и внесени в Европейския съюз от трети страни. „Например, за надуваемите артикули стандартът за безопасност е EN 13138. Той трябва да бъде отбелязан на самия продукт, заедно с европейския знак за безопасност CE и с предупрежденията относно възможните рискове и ограниченията за възраст, тегло и ръст на потребителите, които ще ползват изделието”, даде пример Райков.", "date": "2019.08.08", "title": "КЗП: „Интернет търговците също са длъжни да спазват стандартите за безопасност на стоките“"}
{"url": "https://www.novinite.bg/articles/178912/Razdavat-mineralna-voda-zaradi-jegite-v-stolicata", "text": "Заради очакваните високите температури  в София Столичната  община осигурява раздаване на минерална вода. От 14.00 часа в четвъртък водата ще се раздава на четири пункта –  при храма „Св. Неделя”, на пл. „Орлов мост“ при езерото „Ариана”, на пилоните на Националния дворец на културата и на пл. „Славейков“.Инициативата е част от ежегодната кампания на Столична община за предоставяне на вода на гражданите в горещите летни месеци.", "date": "2019.08.08", "title": "Раздават минерална вода, заради жегите, в столицата"}
{"url": "https://www.novinite.bg/articles/178914/Protest-i-v-selo-Bezmer-Sobstvenici-na-domashni-praseta-otkazvat-da-gi-umartvyat", "text": "Нов протест заради африканската чума по свинете. Стопани от ямболското село Безмер затвориха пътя към Авиобазата, съобщава Нова.Част от жителите на селото са умъртвили вече прасетата си. Според кмета на Безмер, който подкрепя протеста, собствениците на около 100 животни отказват да го направят с мотива, че огнище на заразата в област Ямбол няма.Стопаните на домашни прасета настояват и за по-голямо обезщетение за всяко умъртвено животно. „Някои от хората заявяват категорично, че няма да допуснат ветеринарните власти да им умъртвят принудително прасетата и да им ги изземат”, заяви кметът с. Безмер Росен Русев.„Аз от моите родители знам - на бременно животно не се посяга. Как ще го заколиш, къде ще му сложиш греха?”, коментира Стоянка Стамова.„Искам тази забрана да отпадне напълно. Или, ако има такава забрана, да важи за всички, за цяла България. Аз с какво съм по-различен от големите свинекомплекси? Отглеждам свиня-майка, маркирана, регистрирана по всички изисквания”, каза Стамен Митев.", "date": "2019.08.08", "title": "Протест и в село Безмер: Собственици на домашни прасета отказват да ги умъртвят"}
{"url": "https://www.novinite.bg/articles/178949/Arestuvaha-v-sadebnata-zala-shefa-na-TAD-grup", "text": "Апелативния специализиран наказателен съд задържа в съдебната зала собственика на \"ТАД груп\" Иван Тодоров. Магистратите разглеждаха искането на прокуратурата тодоров да бъде върнат зад решетките, след като първата инстанция го осовбоди под парична гаранция от 100 000 лева. Самият тодоров пък също обжалва гаранцията си, защото твърдеше, че размерът й е твърде висок.\r\nОчаквайте подробности!\r\n", "date": "2019.08.08", "title": "Арестуваха в съдебната зала шефа на \"ТАД груп\""}
{"url": "https://www.novinite.bg/articles/178915/Jena-zagina-v-tejka-katastrofa-do-selo-Rebarkovo", "text": "\r\nТежка катастрофа рано тази сутрин край Мездра взе една жертва. Инцидентът е станал на международния път Е79 близо до село Ребърково.\r\n\r\n\r\n\r\n\r\n\r\n\r\n\r\n", "date": "2019.08.08", "title": "Жена загина в тежка катастрофа до село Ребърково"}
{"url": "https://www.novinite.bg/articles/178916/Nameriha-i-vtoriya-izcheznal-v-Pirin-turist", "text": "След продължило денонощие и половина издирване спасители откриха и втория изчезнал в Пирин турист. Той е в добро здравословно състояние, научи NOVA.Спасителната акция започна след сигнал, който намереният днес мъж и негов приятел подали до Планинската спасителна служба, след като загубили пътя във вторник вечерта. Спасителите веднага тръгнали към тях. Вместо да чакат на място, двамата мъже продължили да се движат високо в планината. Така връзката с тях се загубила.В следобедните часове в сряда спасителите достигнаха до единия от изгубилите се мъже. Оказа се, че високо в планината туристите са се разделили.", "date": "2019.08.08", "title": "Намериха и втория изчезнал в Пирин турист"}
{"url": "https://www.novinite.bg/articles/178917/Policiyata-izdirva-10-godishno-dete-izcheznalo-vav-vodite-na-reka-Iskar", "text": "Полицията издирва 10-годишно дете, изчезнало във водите на река Искър край ВЕЦ „Варуна“, съобщиха от ОДМВР - Враца.В сряда майката на момчето от Мездра е подала сигнал в полицията. Докато се къпело в района на бента, момчето било повлечено от водата в канал, захранващ ВЕЦ „Варуна“.По време на инцидента детето е било заедно с вуйчо си. ", "date": "2019.08.08", "title": "Полицията издирва 10-годишно дете, изчезнало във водите на река Искър"}
{"url": "https://www.novinite.bg/articles/178919/Tesnolinejkata-Septemvri-Dobrinishte-ostava-s-edin-lokomotiv", "text": "От шест действащи локомотива, които работеха по линията се стигна до момента, в който да остане само един такъв”, каза Иван Вълков от Гражданско сдружение „За теснолинейката”. \"От пускането на влака в движение до сега не е спирало пътническото движение по теснолинейката. Ръководството на БДЖ няма намерение да спира влака. Получи се сътресение в графика заради непланиран ремонт на локомотив” коментира директорът на „Пътнически превози”, БДЖ-Пловдив Ангел Димитров.", "date": "2019.08.08", "title": "Теснолинейката Септември–Добринище остава с един локомотив"}
{"url": "https://www.novinite.bg/articles/178924/Ivan-Todorov-ot-TAD-Grup-Ne-sam-porachval-nikakvi-probivi", "text": "Не съм поръчвал нищо. Това каза Иван Тодоров собственик на ТАД груп в отговор на въпрос поръчвал ли e нещо на хакера Кристиян Бойков. Днес апелативният спецсъд гледа мярката за неотклонение на Тодоров. Пред репортери в съда той не пожела да спре да говори.“Не мога да коментирам в момента”, заяви Тодоров. Той посочи, че не го притеснява нищо, просто иска да мине следствието.Припомняме, че фирма \"ТАД груп\", чийто собственик е Тодоров, е заподозряна за хакерската атака срещу НАП. Изтичането на данни след хакерската атака на сървърите на НАП засегна около 5,1 млн. български граждани. Около 4 млн. от тях са на живи хора, останалите са на починали лица. Миналата седмица Тодоров беше задържан на Летище София, а след това - освободен от спецсъда срещу гаранция от 100 хиляди лева. Прокуратурата протестира мярката за неотклонение парична гаранция. Вече стана ясно и че защитата на собственика на „ТАД Груп” иска намаляване на гаранцията му. Обвинението на Тодоров е за кибертероризъм. Oт прокуратурата разпространиха част от доказателствата, събрани по делото. Това доведе до нов теч на лични данни. В разпространения имейл от обвинението не бяха заличили ЕГН-та.Извън ареста са и другите двама обвиняеми - търговският директор Георги Янков и служителят Кристиян Бойков.", "date": "2019.08.08", "title": "Иван Тодоров от \"ТАД\" Груп: Не съм поръчвал никакви пробиви"}
{"url": "https://www.novinite.bg/articles/178927/Avtomobil-gori-na-avtomagistrala-Struma", "text": "Кола гори на автомагистрала „Струма“, това съобщи \"Фокус\".Автомобилът се намира на автомагистралата в платното в посока София, преди отбивката за Кюстендил и Бобошево. На място има полиция и екип на пожарната, който гаси автомобила. ", "date": "2019.08.08", "title": "Автомобил гори на автомагистрала „Струма“"}
{"url": "https://www.novinite.bg/articles/178933/80-000-svine-umartveni-do-momenta-v-Rusensko", "text": "Общо 79 300 прасета са умъртвени до момента в Русенско, след като в средата на юли тази година бе обявено първото огнище на болестта Африканска чума по свинете в областта.\r\nТова стана ясно на днешното заседание на междуведомствената епизоотична комисия в Русе. Приключило е унищожаването на 17 600 прасета във фермата в село Николово и на 41 000 животни в комплекса в село Бръшлен. Дейностите по ликвидирането на огнищата там продължават с дезинфекция и почистване на помещенията.\r\nВ другата голяма засегната от болестта ферма – в село Голямо Враново, са умъртвени по хуманен начин 6000 животни от общо 30 000 отглеждани в нея, съобщи директорът на Областната дирекция по безопасност на храните в Русе д-р Георги Дяков. По думите му процесът там върви с по-бавни темпове заради „собствена организация“ на управата на животновъдния обект. Останалите умъртвени свине са в по-малки ферми и в стопанства тип „заден двор“.\r\nСлед като приключи ликвидирането на огнищата, ветеринарните власти ще тръгнат на проверка от двор на двор, за да се установи има ли още останали възприемчиви животни, обясни д-р Дяков. Според него проблемът с домашните прасета в Русенско не е толкова голям, както в Южна България. Ставало въпрос за единични случаи на отглеждани в стопанства тип „заден двор“ свине.\r\nПробите от четвъртия голям свинекомплекс в Русенско – в село Юделник, са отрицателни.\r\n", "date": "2019.08.08", "title": "80 000 свине умъртвени до момента в Русенско"}
{"url": "https://www.novinite.bg/articles/178937/Nov-sluchaj-na-afrikanska-chuma-e-registriran-v-silistrenskoto-selo-Osen", "text": "Нов случай на африканска чума по свинете е регистриран при диво прасе в силистренското село Осен. Това стана ясно на състоялото се днес в Областната администрация в Силистра заседание на Областната епизоотична комисия, съобщи БТА.Продължава евтанизирането на свине в Силистренска област заради африканската чума на свинете в района. По данни на Областната дирекция по безопасност на храните в Силистра до петък на територията на свинекомплекса в с. Попина трябва да приключат всички дейности заради установената там африканска чума по свинете. Евтанизирани са и са загробени 22 095 прасета. Ще бъде загробен и фуражът, специализирана фирма ще унищожи лекарства в комплекса. Предстои дезинфекция.В свинекомплекса в с. Ветрен са евтанизирани 3 907 свине. Остава да бъдат евтанзирани още около 4000 животни. Очаква се дейностите да приключат до неделя.В двайсет километровата зона в общините Силистра, Ситово и Главиница предстои евтанизиране на нерегистрираните прасета. В така наречения \"заден двор\" са останали за доброволно евтанизиране 151 прасета. В екарисаж са изпратени и 300 килограма конфискувани хранителни продукти от животински произход.", "date": "2019.08.08", "title": "Нов случай на африканска чума е регистриран в силистренското село Осен"}
{"url": "https://www.novinite.bg/articles/178918/Stagnaciya-v-targoviyata-na-drebno-pri-spad-na-stroitelstvoto-i-na-promishlenoto-proizvodstvo-prez-yuni", "text": "Последното проучване на Националния статистически институт (НСИ) за юли отчита отслабване на промишленото производство и на строителството при стагнация в търговията на дребно.Това сякаш е нов знак за известно отслабване на икономическата експанзия в България през второто тримесечие след рязкото ускоряване на растежа на БВП през първите три месеца на годината.Индексът на промишленото производство в България, изчислен от сезонно изгладени данни, се понижава през юни с 1,9% спрямо май, когато се сви с 0,4%, като това представлява отслабване на производството за четвърти пореден месец.На годишна база календарно изгладеният индекс на промишленото производство се сви с цели 3,6% след повишение с 0,9% през месец май. Това е първо понижаване на производството спрямо година по-рано от декември 2018-а година и най-солен спад от средата на 2013-а година.През юни намаление с цели 12,5% спрямо предходния месец е регистрирано в добивната промишленост, с 1,3% при производството и разпределението на електрическа и топлоенергия и газ и с 1,2% в преработващата промишленост. Спрямо юни 2018-а година добивната промишленост се свива с цели 20,0%, преработващата промишленост - с 1,7% и производството и разпределението на електрическа и топлоенергия и газ - с 4,6 на сто.В същото време индексът на НСИ за продукцията в сектор \"Строителство\" се понижава през юни с 0,5% спрямо май, когато се сви с 1,0%, като и това представлява спад за четвърти пореден месец. Продукцията от гражданското и инженерното строителство се понижава през юни с 1,4%, докато сградното строителство нараства със скромните 0,2 на сто.На годишна строителната продукция растежът на строителството през юни се забавя до 1,5% от 2,9% през май, отбелязвайки най-слабо повишение от януари насам, като сградното строителство нараства с 5,8% (спрямо юни 2018-а), но при спад с 4,1% на гражданското и инженерното строителство.НСИ представи и своя последен доклад за търговията на дребно, която остава през юни на нивото от май, когато обаче се сви с 0,3%. Като цяло търговията на дребно, без търговията с автомобили и мотоциклети по съпоставими цени, се представя слабо през настоящата година, след като през януари се сви с 0,4%, а през февруари - с 0,6 на сто, преди да отбележи слаб растеж с 0,1% през март и с 0,4% през април.На годишна база търговският оборот се увеличава през юни с едва 0,15 след повишение с 0,4% през месец май, отбелязвайки най-слаб растеж от февруари насам.В края на юли НСИ пък представи проучване, показващо стабилизация на стопанската конюнктура през седмия месец на годината, но при отслабване на бизнес климата в промишлеността и строителството, запазване без промяна в търговията на дребно и повишаване единствено в сферата на услугите.Всички това предполага известно отслабване на икономическа активност през второто тримесечие, след като БВП на България нарасна през първите три месеца изненадващо силно с 1,2% на тримесечна и с 3,5% на годишна база, но също така означава и относително слабо начало на третото тримесечие.НСИ ще представи своята експресна оценка за растежа на БВП на България през второто тримесечие на 14-ти август", "date": "2019.08.08", "title": "Стагнация в търговията на дребно при спад на строителството и на промишленото производство през юни"}
{"url": "https://www.novinite.bg/articles/178939/BAN-AChS-moje-da-izdarji-do-3-g-v-zamrazeno-meso", "text": "Колкото по радикални и адекватни мерки бъдат взети срещу разпространението на африканската чума, толкова повече ще се скъси периода за борба с тази инфекция. Това заяви в студиото пред БНТ проф. Христо Найденски - директор на Института по микробиология към БАН.По думите му, все още няма държава, която да се е справила напълно с африканската чума, защото вирусът преживява много добре в околната среда.\"Много важен е въпросът с утилизация на труповете на животни, като тези мерки трябва да бъдат адекватни\", категоричен е експертът.Той потвърди и че вирусът на африканската чума може да издържи до 3 години в замразено месо.\"Освен това, вирусът може да живее в осолени шунки във вакуумни опаковки, около 100-140 дни в обезкостесно месо. Затова отпадъците са много рисков фактор. Нужно е частните стопани трябва да предприемат мерки за биосигурност, да полагат усилия за почистване и дезинфекция, да няма достъп на насекоми, гризачи и т.н\", продължи професорът.Самият той обаче сподели, че не е оптимист за справяне с чумата поне в близките 6 месеца. Експертът призова и държавата да се включи активно в изследванията на учени по разработването на ваксина срещу заразата, макар да признава, че това би било трудно начинание.\"Този вирус има геномна пластичност, възможно е да мутира, докато се намери ваксина срещу него. Някои изследователи не изключват в един момент той да стане опасен и за здравето на хората, както в известна степен стана с птичия вирус\", завърши проф. Христо Найденски.", "date": "2019.08.08", "title": "БАН: АЧС може да издържи до 3 г. в замразено месо"}
{"url": "https://www.novinite.bg/articles/178944/Otnovo-zatvoriha-patya-kraj-selo-Krushare", "text": "Двaдeceтинa прoтecтирaщи cрeщу принудитeлнoтo избивaнe нa прaceтa в cтoпaнcтвaтa тип \"зaдeн двoр\" зaрaди aфрикaнcкaтa чумa cпряхa движeниeтo нa пътя Cливeн-Ямбoл крaй ceлo Крушaрe. Тoвa e ceдми пoрeдeн дeн нa дeмoнcтрaции тaм. Прoтecтът пoд нaдcлoв \"Курбaн пo врeмe нa чумa\".В прoтecтa ca ce включили и хoрa oт ямбoлcкoтo ceлo Бeзмeр. Пътят e зaтвoрeн oт пeтък. Oблacтният упрaвитeл нa Cливeн Чaвдaр Бoжурcки призoвa прoтecтирaщитe дa приeмaт рeaлнocттa и дa ocвoбoдят пътя, кaтo пoдчeртa, чe зa ocигурявaнe нa бeзoпacнocттa в рaйoнa e нacoчeн oгрoмeн рecурc, кoйтo e нeoбхoдим другaдe. Прeдупрeдитeлни тaбeли и пaтрулирaщи пoлицaи oтбивaт прeминaвaщитe aвтoмoбили пo oбхoдни мaршрути.", "date": "2019.08.08", "title": "Отново затвориха пътя край село Крушаре"}
{"url": "https://www.novinite.bg/articles/178947/Chetirima-tejko-raneni-sled-vzriv-na-gazova-butilka-v-Gabrovo", "text": "Четирима души са в болница, след като газова бутилка избухна в дома им в Габрово.Пострадали са момче и момиче - на 17 и 20 години, както и техните баба и дядо. Те са настанени в Университетска болница „Медика Русе“ с изгаряния между 30 и 40% и инхалация на пушечни газове.„Изгарянията са дълбоки. Локализирани основно по лицето, ръцете и долните крайници“, коментира професор Огнян Хаджийски началник на Отделението по пластично-възстановителна хирургия на блоницата.Трима от пациентите са на командно дишане. Състоянието на двамата младежи се оценява като тежко, а на възрастните - критично, предвид това, че те имат и редица придружаващи заболявания.В лечението на пациентите се е включил целият екип на Отделението по пластично-възстановителна хирургия и екипът на Реанимационно отделение.Днес е била извършена хирургична обработка на изгарянията и са преценени пораженията, предизвикани от огъня. Утре предстои извършване на свободни кожни пластики на двамата млади пациенти, а в следващите дни на възрастните.От болницата апелират към всички граждани, желаещи да помогнат на пострадалото семейство да дарят кръв, без значение от кръвната група. Това може да се направи в кръводарителските центрове в Русе, Велико Търново и Габрово.В УМБАЛ „Медика Русе“ се лекуват още двама пациенти със сериозни изгаряния, причинени след инцидент с газова бутилка. Единият от тях е със 70 % изгаряния от преди 15 дни, а другият е с 40% изгаряния.Преминали са и още няколко пациенти с изгаряния след инцидент с газови бутилки, които са били лекувани амбулаторно.„Обръщаме се към всички граждани, използващи газови уреди, със съвет да бъдат внимателни при работа с тях и да ги проверяват периодично при съответните органи“, каза проф. Хаджийски за Дарик.", "date": "2019.08.08", "title": "Четирима тежко ранени след взрив на газова бутилка в Габрово"}
{"url": "https://www.novinite.bg/articles/178936/10-dushi-sa-zadarjani-pri-mashtabnata-akciya-sreshtu-narkodilari", "text": "При специализираната акция на прокуратурата срещу наркодилъри в страната са задържани около 10 човека, предимно в София, това съобщи БНР.Освен с наркоразпространение, разбитата престъпна група се е занимавала с насилствени действия спрямо дилъри, които не са отчитали оборота от продажби. Претърсванията продължават и към този момент.", "date": "2019.08.08", "title": "10 души са задържани при мащабната акция срещу наркодилъри"}
{"url": "https://www.novinite.bg/articles/178948/Lovci-pretarsvat-Kyustendilsko-za-umreli-divi-svine-sreshtu-150-lv-za-trup", "text": "\r\nЛовците започват засилени обходи на териториите на държавните и ловни стопанства в Кюстендилско за наличие на трупове на диви свине.\r\n\r\nТова стана ясно след проведена епизоотична комисия в областния град. „Предстои кметовете от малките населени места да изготвят списъци с броя на отглежданите прасета в личните стопанства, като крайният срок е 11-12 август. Към момента се упражнява и строг контрол в трите ферми от тип А в областта, в които се отглеждат по около 70 прасета. Такива има в селата Сапарево, Палатово и Кочериново. В Кюстендилска област няма индустриални ферми“, обявиха от ОДБХ - Кюстендил.\r\nОт там уточниха още, че по 150 лв. ще получи всеки ловец, който е намерил труп на дива свиня и по 50 лв. за всяко отстреляно при индивидуалния лов. Това е част от заповед на Министъра на земеделието по повод африканската чума по свинете.\r\n„Всички органи на държавната и общинска власти си изпълняват превантивните ангажименти. За сега няма опасност от заболяването в нашия регион”, каза и зам.- областният управител Райчо Цветин.\r\n", "date": "2019.08.08", "title": "Ловци претърсват Кюстендилско за умрели диви свине срещу 150 лв. за труп"}
{"url": "https://www.novinite.bg/articles/178907/Neno-Dimov-Sledim-da-nyama-risk-za-okolnata-sreda-ot-zagrobvaneto-na-praseta", "text": "\r\nНад 60% от подадените места за загробване на умъртвени прасета заради африканската чума са отказани. Местата се избират много внимателно, за да се избегне по-нататъшен риск от зараза. Това заяви в студиото на Сутрешния блок на БНТ1 министърът на околната среда и водите Нено Димов. Това е в рамките на нашата компетентност като министерство и ние внимателно следим да няма никакъв риск, категоричен е министърът.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.08.08", "title": "Нено Димов: Следим да няма риск за околната среда от загробването на прасета"}
{"url": "https://www.novinite.bg/articles/178909/Cacarov-razporedi-proverka-na-BABH", "text": "По повод публикувано журналистическо разследване - филм на Генка Шикерова \"Война на трупове\", главният прокурор Сотир Цацаров разпореди на Специализираната прокуратура незабавно извършване на проверка за евентуални длъжностни престъпления и сключване на неизгодни договори от страна на БАБХ, съобщиха от прокуратурата.В хода на проверката от ръководството на агенцията ще бъдат изискани:- всички документи по обществената поръчка за обезвреждане на животински отпадъци, обявена от БАБХ през 2017 г.;- договорите, сключени от БАБХ за обезвреждане на животински отпадъци в процедура по пряко договаряне чрез мобилни инсинератори през 2018 г.;- всички анекси към тези договори, подписани до настоящия момент;- документи за всички плащания,извършени от възложителя по договорите и анексите /БАБХ/, на изпълнителите, както и за осъществените от тях дейности, за които са направени плащанията, за установяване на реално преработени и заплатени количества животински отпадъци;- документи, удостоверяващи упражнения контрол от страна на БАБХ върху работата на изпълнителите и количествата унищожени животински отпадъци, подлежащи на заплащане;- данни за капацитета на инсталациите;- мобилни инсинератори на всяка от фирмите изпълнители,както и данни за конкретните преработени количества от тях по време и място;- информация за състоянието на наличните екарисажи на територията на страната /според филма - във Варна и Шумен/, както и за причините за неползването им за унищожаване на животински трупове особено в настоящата усложнена обстановка;- всички заповеди и указания на БАБХ относно предписания сега начин на унищожаване на труповете на умъртвените животни във връзка с болестта Африканска чума по свинете /АЧС/, с цел установяване на причините, поради които тези трупове се загробват,а не се изгарят или обезвреждат по друг начин, както и с цел преценка на евентуалната опасност за здравето на населението от такива действия;- информация за ползването на мобилните инсинератори в настоящата усложнена епизоотична обстановка, за ползването им при предни такива епидемии /птичи грип, чума по дребните преживни животни/ и за извършените плащания от БАБХ.", "date": "2019.08.08", "title": "Цацаров разпореди проверка на БАБХ"}
{"url": "https://www.novinite.bg/articles/178920/CIK-globi-Karakachanov-s-2000-lv", "text": "Лидерът на ВМРО Красимир Каракачанов е глобен с 2000 лева, става ясно от решение на Централната избирателна комисия.В предизборен материал на партията е било използвано националното знаме, което е забранено.Сигналът е на СЕМ, а използването на флага в агитационен материал е нарушение на Изборния кодекс.Чрез адвоката си Каракачанов е оспорил наложеното му наказание и е поискал производството да се прекрати.Глобата за този вид нарушение е от 2000 до 5000 хил. С оглед на това, че е извършено за първи път и няма данни за предишни нарушения ЦИК налага 2000 лева глоба.Лидерът на ВМРО може да обжалва в Софийския районен съд.", "date": "2019.08.08", "title": "ЦИК глоби Каракачанов с 2000 лв."}
{"url": "https://www.novinite.bg/articles/178934/Kristiyan-Bojkov-se-poyavi-v-sada-po-deloto-za-myarkata-na-shefa-na-TAD-Grup", "text": "\r\nСлужителят на \"ТАД Груп\" Кристиян Бойков се появи в Апелативния специализиран наказателен съд по делото за мярката за неотклонение на собственика на фирмата Иван Тодоров.\r\n\r\n\r\n\r\n\r\n\r\n", "date": "2019.08.08", "title": "Кристиян Бойков се появи в съда по делото за мярката на шефа на \"ТАД Груп\""}
{"url": "https://www.novinite.bg/articles/178935/Nikolaj-Cvetanov-Nyama-risk-ot-izmami-s-barzi-krediti-vsledstvie-na-techa-na-danni-ot-NAP", "text": "Изтичането на лични данни от системата на НАП не увеличава риска за измами с бързи кредити, заяви в интервю за „Хоризонт“ Николай Цветанов от Асоциацията за отговорно небанково кредитиране. По думите му, ако има измама с отпускане на заем, то тя може да се извърши единствено със съдействието на човек от кредитиращата институция:„Няма някакъв допълнителен, огромен риск за потребителите. Има същият този стандартен риск, който съществуваше и преди това, най-малкото защото същата тази информация седи като публична информация за по-голямата част от хората в различни публични регистри“.“Процесът по кредитиране не е толкова опростен както се опитват да го представят в медиите. Той включва различни етапи. На първо място по идентификация на потребителя и след това по неговата верификация. Само в първата част по процеса по кредитиране се събират повече данни от тези, които бяха изтекли в НАП. След приключване на този първи етап, в който на практика се извършва една проверка на лицето, което се представя за кандидат, започва верификацията на данните. Целта на всички следващи стъпки в процеса е компанията да се увери, че именно това лице, чиито лични данни са представени, е лицето кандидат за кредит…“.Пейо Майорски, който е председател на Асоциацията за защита на потребителите, коментира пред БНР въпроса добре ли сме защитени след изтичането на данните от НАП и можем ли да се окажем с кредит, който не сме теглили:“Винаги може да има злоупотреба с нашите данни и да се окажем с кредит без да знаем, затова ние от Асоциацията приветстваме намеренията на вицепремиера Томислав Дончев, че е редно, когато се взима бърз кредит, да бъдат затегнати мерките и когато се взима бърз кредит или какъвто и да е кредит, лицето да присъства на мястото“.В интервю за предаването “Преди всички“ той коментира още идеята на Асоциацията да бъде създаден правилник, по който фирмите за бързи кредити да упражняват дейността си:“Идеята за уеднаквяване на правата на потребителите и кредитодателите беше от гледна точка на това да се създаде Закон за регулация на колекторските компании, защото голяма част от кредитополучателите, особено тези, които изпадат в някакъв вид невъзможност да покриват кредитите, отиват при колекторските компании. Така че уеднаквяването и това, което искахме ние от държавата е създаване на закон за колекторските компании да работят под един и същи аршин. А за бързите кредити също е много важно да има начин, по който да бъдат определяни кредитоизискателите да получават кредити. Да има система, по която, когато проверите човека срещу вас, който иска да получи кредит, да разберете дали той е платежоспособен да покрива това задължение…“.", "date": "2019.08.08", "title": "Николай Цветанов: Няма риск от измами с бързи кредити вследствие на теча на данни от НАП"}
{"url": "https://www.novinite.bg/articles/178926/Targovec-na-tok-posika-ER-Yug-da-spre-zahranvaneto-na-obekti-na-ViK-Sliven-zaradi-dalgove", "text": "В „Електроразпределение Юг“, част от EVN Група, постъпи официална заявка от търговец на електроенергия на свободния пазар за спиране на електрозахранването към обекти на ВиК Сливен на 15.08.2019 г. Като причина са посочени неизплатени задължения за потребено електричество на водното дружество към търговеца на електроенергия.Подадените обекти за изключване са: „помпена станция Север Нова Загора“ и „I подем Котел“. В „Електроразпределение Юг“ няма информация кои места ще бъдат засегнати от спирането на водоснабдяването.Търговецът е декларирал, че неговият клиент – ВиК Сливен, както и местната власт, са уведомени за датата на преустановяването на захранването. От своя страна „Електроразпределение Юг“ също информира водното дружество и местната власт в Сливен за постъпилата заявка.„Електроразпределение Юг“ уточнява, че ВиК Сливен закупува енергията си от търговец на свободния пазар. Водният оператор заплаща към „Електроразпределение Юг“ единствено цени за ползване на мрежовите услуги на дружеството, които се регулират от КЕВР и не подлежат на пряко договаряне.„Електроразпределение Юг“ като мрежови оператор е задължен, съгласно Закона за енергетиката, да спази процедурата и да изпълни заявката, постъпила от търговеца на електроенергия. Ролята на „Електроразпределение Юг“ в подобни случаи е ясно регламентирана от Закона за енергетиката в нормативно установените ангажименти на мрежовите оператори на свободния пазар.В тази връзка „Електроразпределение Юг“ няма отношение към въпросите, касаещи търговските взаимоотношения между ВиК Сливен и избрания от водното дружество доставчик на електроенергия - относно размер на дълга за консумирана електроенергия, срокове и начини на плащане, договорена цена на енергията и т.н.В същото време „Електроразпределение Юг“ изразява надежда, че двете компании ще намерят начин за изчистване на търговските претенции помежду си, за да не се стига до спиране на електрозахранването, а оттам и на водоснабдяването за клиенти на ВиК Сливен. ", "date": "2019.08.08", "title": "Търговец на ток посика ЕР Юг да спре захранването на обекти на ВиК-Сливен заради дългове"}
{"url": "https://www.novinite.bg/articles/178906/Instagram-sprya-da-raboti-v-Severna-Amerika-i-Evropa", "text": "Instagram спря да работи. Потребители от Европа и Северна Америка споделят, че информацията в социалната мрежа не се обновява.Новите публикации не се показват в профилите, като потребителите могат да виждат само стари, ако въобще е видима историята.Така проблемът може да не бъде забелязан веднага и всичко да изглежда нормално.Точно преди месец Instagram отново бе засегнат от голям срив.", "date": "2019.08.08", "title": "Instagram спря да работи в Северна Америка и Европа"}
{"url": "https://www.novinite.bg/articles/178925/Srednata-zaplata-v-Sofiya-udari-1724-leva", "text": "В Coфия cрeднaтa зaплaтa e 1724 лв. Cтoличaни взимaт c oкoлo 480 лв. пoвeчe oт cрeднoтo възнaгрaждeниe зa cтрaнaтa, кoeтo e в рaзмeр нa 1247 лв., coчaт пocлeднитe oфициaлни дaнни нa Нaциoнaлния cтaтиcтичecки инcтитут зa мeceц мaрт, cъoбщaвa в. \"Труд\".Нo aкo oт дaннитe нa НCИ ce извaдят възнaгрaждeниятa в cтoлицaтa, ce oкaзвa чe cрeднaтa зaплaтa зa ocтaнaлaтa тeритoрия нa cтрaнaтa e мaлкo нaд 1000 лв., a cтoличaни взимaт cъc 70% пoвeчe.Caмo в дeвeт oблacти зaплaтитe ca cрeднo нaд 1000 лв., coчaт oщe дaннитe нa НCИ. Вeднaгa cлeд cтoлицaтa пo дoхoди ce нaрeждaт житeлитe нa Cтaрa Зaгoрa cъc cрeднa зaплaтa oт 1179 лв. Ocнoвнaтa причинa зa тoвa ca зaвoдитe зa прoизвoдcтвo нa чacти зa aвтoмoбили в грaдa. Нa трeтo мяcтo c 1145 лв. e Coфия-oблacт. Тoвa ce дължи нa фaктa, чe мнoгo хoрa рaбoтят в cтoлицaтa, нo живeят в cъceднитe грaдoвe.Чeтвъртaтa пoзиция e зa Врaцa, къдeтo взимaт cрeднo пo 1129 лв. Чeлнaтa групa ce дoпълвa oт Вaрнa, Плoвдив, Гaбрoвo, Рaзгрaд и Руce. Зaплaтитe в Плoвдив, Гaбрoвo и Рaзгрaд зa първи път прeз ceптeмври 2018 г. прeминaвaт грaницaтa oт 1000 лв. Зaплaтитe в oблacт Видин нaрacтвaт c близo 12% зa гoдинa и изпрeвaрвaт тeзи в Блaгoeвгрaд.В рeзултaт Блaгoeвгрaд ocтaвa нa пocлeднo мяcтo пo възнaгрaждeния cъc 787 лв. нa мeceц, a Видин ce изкaчвa c eднa пoзиция нaпрeд c 809 лв. Нa cлeдвaщитe мecтa пo нaй-ниcки възнaгрaждeния ca oблacтитe Кюcтeндил c 876 лв., Cмoлян c 877 лв. и Хacкoвo c 882 лв. Зa гoдинa зaплaтитe в cтрaнaтa ca нaрacнaли c 11,8%. Нo мeжду oтдeлнитe грaдoвe имa oгрoмнa рaзликa в тeмпa нa увeличeниe нa възнaгрaждeниятa.Cрeд ocнoвнитe причини зa тoвa ca инвecтициитe, кoитo ce прaвят в oтдeлнитe рaйoни нa cтрaнaтa. Нaй-мнoгo ca ce увeличили възнaгрaждeниятa в oблacт Пaзaрджик – c нaд 17,5% дo 985 лв.Нa втoрo мяcтo c ръcт oт 16,8% ce нaрeждaт зaплaтитe в Cилиcтрa, къдeтo взимaт cрeднo пo 910 лв. Нa трeтo мяcтo c увeличeниe oт 15,1% e oблacт Дoбрич, къдeтo житeлитe взимaт cлeднo пo 933 лв.Чeтвъртoтo мяcтo ce пoдeля мeжду Coфия-cтoлицa и Гaбрoвo, къдeтo възнaгрaждeниятa нaрacтвaт c 14,5%. Зaплaтитe в Гaбрoвo oбaчe ca caмo 1094 лв.", "date": "2019.08.08", "title": "Средната заплата в София удари 1724 лева"}
{"url": "https://www.novinite.bg/articles/178945/Rabotodateli-shte-poluchavat-do-10-000-lv-za-prisposobeno-rabotno-myasto-za-hora-s-uvrejdaniya", "text": "Работодателите могат да подават проекти по Националната програма за заетост на хората с увреждания до 13 август. Предложенията се подават в Агенцията за хората с увреждания, съобщиха от социалното министерство.По програмата се отпускат до 10 000 лв. за финансиране на проекти за осигуряване на достъп до действащи или разкривани нови работни места за лица с трайни увреждания в трудоспособна възраст. Финансират се и дейности за приспособяване на нови и съществуващи работни места за лица с трайни увреждания в трудоспособна възраст. За всяко приспособено работно място работодателите могат да получат до 10 000 лв.Получилите финансиране трябва да запазят заетостта на наетите хора за не по-малко от 36 месеца след сключването на договор за предоставяне на средствата.По програмата ще се отпускат средства и за квалификация и преквалификация, както и за обучение за професионално и служебно развитие на хора с увреждания. За тази цел работодателите ще могат да получат до 200 лв. за един работник.Общият бюджет на програмата за 2019 г. е 4,4 млн. лв.", "date": "2019.08.08", "title": "Работодатели ще получават до 10 000 лв. за приспособено работно място за хора с увреждания"}
{"url": "https://www.novinite.bg/articles/178911/Sled-signal-na-BSP-glavniyat-arhitekt-na-Sofiya-prekrati-procedura-po-ZOP", "text": "След сигнал на БСП, главният архитект на София прекрати процедура по ЗОПОбщинският съветник Альоша Даков поиска от кмета Фандъкова спиране на процедурата заради данни в приложените документи с изтекъл преди 8 години срок на давностГлавният архитект на София Здравко Здравков прекрати процедурата по ЗОП за основен ремонт и въвеждане на мерки за енергийна ефективност на сгради в центъра на София, на площад \"Славейков\", в които се помещава и Столична библиотека. Решението е от 6 август 2019 г. То идва след като общинският съветник от БСП Альоша Даков пусна преди две седмици официален сигнал до кмета на София Йорданка Фандъкова с настояване процедурата да бъде спряна заради нарушаване на закона. Тогава той отбеляза, че в приложените документи за поръчката са използвани данни с изтекъл преди 8 години срок на давност.\"В документите по процедурата беше приложен Техническият паспорт на Столична библиотека, издаден през 2008 година, припомни Альоша Даков. - Към него, като неразделна част, е приложен и Енергийният паспорт на Столична библиотека, издаден на 27 октомври 2008 г. Съгласно чл. 38, ал. 3 от действащия към момента на обявяването на процедурата Закон за енергийната ефективност, собствениците на сгради за обществено обслужване са длъжни да изпълнят мерките за достигане на минимално изискващия се клас на енергийно потребление, предписани от първото обследване, в тригодишен срок от датата на приемане на резултатите от обследването. Видно от приложените документи този 3-годишен срок е изтекъл през октомври 2011 година. През периода от 11 години показателите за енергийна ефективност бяха променяни нееднократно. Ангажимент на България пред ЕК е да се обявяват обществени поръчки с най-висока енергийна ефективност. От това следва, че е необходимо да се извърши ново, актуално енергийно обследване на обект \"Столична библиотека\". И съгласно предписаните в него мерки за енергийна ефективност, вече актуалните изчислени енергийни характеристики, да бъдат заложени в обществената поръчка\".   Главният архитект на София Здравко Здравков прекратява процедурата на основание чл. 110, ал. 1 от ЗОП и изтъква, че са необходими съществени промени в условията на поръчката, които биха променили и кръга на заинтересованите лица.Прилагаме решението за прекратяване на процедурата ", "date": "2019.08.08", "title": "След сигнал на БСП, главният архитект на София прекрати процедура по ЗОП"}
{"url": "https://www.novinite.bg/articles/178921/Victor-Ruiz-Nakadia-i-Onyvaa-shte-raztarsyat-Cacao-Beach-Club-na-16-i-17-avgust", "text": "На 16 и 17 август Cacao Beach Club посреща осем артисти за поредния уикенд, изпълнен с качествена електронна музика, танци до сутринта и приятни емоции. В петък бразилецът Victor Ruiz ще се качи на сцената на клуба заедно с Balthazar & Jackrock и Robert Vasilev. Събота е време да посрещнем отново една от любимките на публиката – Nakadia, заедно с една от новите звезди в света на техното – Onyvaa, както и DJ Steven, и Peppou. Victor Ruiz, когото феновете ще посрещнат на 16 август, се отличава с уникален звук, висококачествени продукции и енергия, спечелили му мястото на утвърден артист на техно сцената. Неговите ремикси на класически парчета са запазената марка на Victor по време на участия и това е начинът, по който отдава почит на имената, които са му повлияли. Освен ремиксите за имена като MOBY, Stephen Bodzin и Dubfire, той е и един от най-продаваните техно артисти в момента, с гигове по целия свят, от мащабни фестивали до ъндъграунд клубове. На следващия ден, 17 август, Cacao Beach Club посреща момичето от Тайланд, което провокира техно революция в държавата си и бързо се озова в Берлин, Ибиза и всички други важни дестинации с изявени сцени. Енергична, с безупречно миксиране и безкомпромисна селекция, тя е една от най-желаните диджеи в света. Но как започва всичко за Nakadia?В провинция на Тайланд, неколкократно сменяне на работата и едно дългоочаквано пътуване до Европа през 2002 година, където се среща за първи път с техно музиката. Именно тогава започва и нейното истинско пътешествие и търсене на перфектния за нея звук. Няколко гига на острова Koh Samui я изстрелват на международно ниво и тя остава запомнена като пионер на възхода на ъндъграунда в Тайланд.Останалото е история и до момента Nakadia е имала участия в повече от 60 държави, като е ценен гост на фестивали като Tomorrowland, Loveparade, Sziget и много други. Още една звезда, която си проправя път в индустрията съвсем сама, е Onyvaa – част от лайнъпа за 17 август в Cacao Beach Club. Родена в Калифорния, тя е едно от най- новите лица на сцената. Отличава се с мелодичното си техно, вдъхновено от Детройт, и много аналогови щрихи. От години Onyvaa е базирана в Париж, където поставя начало и на свой собствен лейбъл – Passeport Records. С дълбока любов към музиката тя улавя различни органични звуци от всевъзможни места и точки на света, капсулирайки атмосферата им в оригиналните си парчета. Креативността и неповторимото ѝ звучене получава подкрепата на имена като Maya Jane Coles, Joris Voorn, Paco Osuna и много други. Повече информация за предстоящите партита може да видите тук: /, както и на официалната Фейсбук страница на CACAO BEACH CLUB: Билети за 16 и 17 август може да намерите в мрежата на Eventim.bg", "date": "2019.08.08", "title": "Victor Ruiz, Nakadia и Onyvaa ще разтърсят Cacao Beach Club на 16 и 17 август"}
{"url": "https://www.novinite.bg/articles/178931/Djebchijka-izmakna-550-lv-ot-dyado-dokato-chaka-avtobusa", "text": "Ловка джебчийка, успяла да измъкне 550 лв. от възрастен жител на Белово, докато чакал автобуса на автогарата в Септември.\r\nЧовекът се усетил, че му няма парите, когато трябвало да извади, за да си плати билета до родния град.  81-годишният мъж бил по работа в Септември  и си бил взел пенсията, когато бил проследен от нагла джебчийка. Дядото веднага се оплакал в местното Районно управление на МВР и казал, че някой му е свил портфейла с парите и лични документи.\r\nСред тях освен паспорт имало и други квитанции и копия на документи. След като получили сигнала за дръзката кражба  органите на реда действали много бързо. Така за броени часове била установена извършителката. Оказало се, че това е 26-годишната Ж.Г. от септемврийското село Виноградец.\r\nТя предала на органите на реда по-голямата част от парите на възрастния мъж, а част от сумата успяла да похарчи в близките магазини. Жената е задържана в ареста, а спрямо нея се води бързо производство.\r\n", "date": "2019.08.08", "title": "Джебчийка измъкна 550 лв. от дядо, докато чака автобуса"}
{"url": "https://www.novinite.bg/articles/178940/Obraha-plejmejtkata-Monika-Valerieva", "text": "Домът на плеймейтката и модел Моника Валериева е бил обран в късния следобед в сряда. По информация на потърпевшата от апартамента й в столичния квартал „Студентски град” са откраднати 92 000 евро в брой и много златни бижута, научи NOVA.В момента на обира моделът не е бил вкъщи. Следи от взлом няма. Крадците вероятно са влезли в жилището с подправен ключ.Там имало и камери за видеонаблюдение, но в момента на извършване на престъплението те не работели.", "date": "2019.08.08", "title": "Обраха плеймейтката Моника Валериева"}
