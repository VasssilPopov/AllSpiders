{"url": "http://www.novinite.bg/articles/158867/Kabinetat-predvijda-minimalna-rabotna-zaplata-ot-650-lv-prez-2021-g", "text": "Средносрочната бюджетна прогноза за периода 2019-2021 г. предвижда увеличаване на размера на минималната работна заплата от 510 лв. на 560 лв. от 1 януари 2019 г., на 610 лв. от 1 януари 2020 г. и на 650 лв. от 1 януари 2021 година.Министерският съвет одобри средносрочната бюджетна прогноза за периода 2019-2021 година. С документа се залагат средносрочните цели на фискалната политика, обвързани със заложените в Закона за публичните финанси правила, ограничения и основни принципи за управление на публичните финанси, като се определят и таваните на разходите по отделни първостепенни разпоредители с бюджет и на бюджетните взаимоотношения за следващите три години.Политиката в сферата на образованието продължава стартиралото през 2017 г. увеличение на възнагражденията на педагогическия персонал в системата на средното образование с цел постигане двойно увеличение на размера на средствата за възнаграждения до 2021 г., предвидено в управленската програма на правителството.Осигурени са средства и за изпълнение на политиките по Закона за предучилищното и училищното образование, включително за обща и допълнителна подкрепа на личностното развитие на децата и учениците и финансиране на обучението на учениците в частните училища.По отношение на отбраната са осигурени средства за поддържане и развитие на националните отбранителни способности и способностите, свързани с колективната отбрана, в т. ч. средства за изпълнение на одобрените от Народното събрание инвестиционни проекти за придобиване на авиационна техника и на многофункционални модулни патрулни кораби за ВМС.Спазено е изискването средствата за отбрана да не са по-ниски от размера на одобрения минимум за сектора на отбраната в съответствие с Програмата за развитие на отбранителните способности на въоръжените сили на Република България 2020.През 2019 г. се предвижда въвеждане на по-справедлив модел за таксуване за ползване на републиканската пътна мрежа – чрез въвеждане на смесена система: електронна винетка за леки автомобили и ТОЛ такса за изминато разстояние за тежкотоварните автомобили. Изграждането и внедряването на смесена система за таксуване за ползване на републиканската пътна мрежа като по-справедлив модел има за цел да намали значително риска от системното недофинансиране в областта на поддържане на пътната инфраструктура.Успоредно с поддържането на пътната инфраструктура, за периода 2019-2021 г. политиката на правителството е насочена към осигуряване на финансов ресурс и за изграждането и доизграждането на големите инфраструктурни обекти: АМ Хемус, АМ Калотина, АМ Русе – Велико Търново, път E79 „Видин – Ботевград“, АМ Струма, Лот 3.2 от Крупник до Кресна.Въз основа на допусканията и прогнозното нетно дългово финансиране за периода 2019-2021 г. се очаква намаление на държавния дълг до ниво от 22,7 млрд. лв.към края на 2021 г. или 18,2% от прогнозното ниво на БВП.Средносрочната бюджетна прогноза съдържа изискваната съгласно Закона за публичните финанси съпоставка на макроикономическата прогноза на Министерството на финансите с тази на ЕК. Включена е и съпоставка на прогнозата на Министерството на финансите с прогнозата на ЕК по отношение на показателите на сектор „Държавно управление“.Макроикономическата прогноза се базира на допусканията за основни показатели на външната среда на Европейската комисия, Световната банка, Международния валутен фонд и Министерството на финансите, актуални към месец март 2018 година.Средносрочната перспектива се обвързва със заложения приоритет за запазване на стабилността на публичните финанси и се изразява в следване на вече определените фискални цели за продължаване на фискалната консолидация и придържане на близка до балансирана позиция на бюджетното салдо в средносрочен хоризонт.В бюджетната прогноза за периода 2019-2021 г. целта за салдото по КФП за 2019 г. и 2020 г. се запазва съответно на дефицит в размер на 0,5% от БВП и на балансирано бюджетно салдо в съответствие със заложената в актуализираната средносрочна бюджетна прогноза за периода 2018-2020 г. За 2021 г. е планирано поддържане на балансиран бюджет.Политиката в областта на данъците се характеризира с предвидимост, като същевременно се насърчава развитието на бизнеса и инвестиционната активност чрез запазване на ниските данъчни ставки за преките данъци, широка данъчна основа и малко на брой данъчни преференции. Важна роля за постигане на целите на данъчната политика и за увеличаване на приходите от данъци, осигурителни вноски и такси има повишаването на ефективността при тяхното администриране. Приходната част на бюджета в средносрочен план показва тенденция на намаление от 36,9% от БВП за 2019 г. до 36,1% от БВП през 2021 г., което се дължи основно на прогнозните приходи от фондовете на ЕС.Предвижда се чрез оптимизиране на разходите на бюджетните организации и повишаването на ефективността на публичните разходи в отделните сектори и засилване на техния принос за повишаване на икономическия растеж общите разходи по КФП в средносрочен план да намалеят от 37,4% от БВП за 2019 г. до 36,1% от БВП през 2021 г., което представлява средногодишна консолидационна стъпка от около 0,6-0,7 пр. п. от БВП.", "date": "2018.04.18", "title": "Кабинетът предвижда минимална работна заплата от 650 лв. през 2021 г."}
{"url": "http://www.novinite.bg/articles/158861/Toplofikaciya-Sofiya-Izprashtat-se-falshivi-mejli-ot-nashe-ime", "text": "\"Топлофикация София\" ЕАД предупреди, че са получени сигнали, че се изпращат фалшиви мейли от името на дружеството. Затова компанията уведоми своите клиенти, че официалните мейли на дружеството, от които могат да получават писма, са: Inf_r@toplo.bg, info_r@toplo.bg, както и служебни мейли, завършващи на @toplo.bg. Всякакви други съобщения, получени от клиенти на дружеството на електронната им поща, с подател \"Топлофикация София\" ЕАД, са опит за злоупотреба, измама или вирус, изтъкнаха от топлофикационното дружество.", "date": "2018.04.18", "title": "\"Топлофикация София\": Изпращат се фалшиви мейли от наше име"}
{"url": "http://www.novinite.bg/articles/158850/Protesti-za-i-protiv-aresta-na-kmeta-na-rajon-Mladost", "text": "Протест \"за\" и \"против\" начина, по който кметът на район \"Младост\" беше арестуван, се провежда в момента пред кметството в столичния квартал. Обиските там са приключили около 21:30 часа снощи. Проверявани са документи , но няма информация дали за иззети преписки, заяви ПР-ът на район \"Младост\" Диана Сивинова, която заяви още, че всички служители са предупредени да не излизат до края на работния ден. Тя каза, че няма информация които кабинети са проверени. Днес общината ще работи нормално за граждани.По-късно днес се очакват резултати от Специализирана прокуратура.До 23:00 часа продължи задържането й в Министерството на спорта, а след това е бил обискиран и домът ѝ, но според наши източници нищо не е иззето оттам. От кметството са изнесени документи.Малко по-късно в БТА ще има пресконференция на Общината.", "date": "2018.04.18", "title": "Протести \"за\" и \"против\" ареста на кмета на район \"Младост\""}
{"url": "http://www.novinite.bg/articles/158854/Vtori-parking-avtomat-be-montiran-v-centara-na-Veliko-Tarnovo", "text": "Втори паркинг автомат бе монтиран в центъра на Велико Търново. Той сенамира до входа на парк „Марно поле“ - зад Военния клуб. Предстои поставянето и натрето устройство – край сградата на „Диагностично-консултативен център – 1“/бившата градска поликлиника/.Първият паркинг автомат заработи през февруари – той бе монтиран близо допаметника „Майка България“.Новите придобивки улесняват паркирането в синята зона. Устройствата саенергийно независими и черпят енергия от светлината. Изработени са от стомана,която е удароустойчива. Работят както с български монети, така и с евроцентове, асофтуерът им е достъпен на пет езика – български, английски, немски, френски и руски.Машините издават автоматично попълнен талон, върху който са нанесени датата,начален час на паркиране и продължителността. Трезорът за монети автоматично сезаключва след края на работното време на синята зона. Издадените талони важат завсички места за платен престой.Закупуването на паркинг автоматите бе заложено в бизнес програмата наобщинското дружество „Организация на движението, паркинги и гаражи“, одобрена срешение на Общинския съвет.И през настоящата година цените за сините зони остават непроменени – 50стотинки струва половин час платен автомобилен престой, а левче – 1 час. Работно имвреме е от 9,00 до 17,00 ч. във всеки работен ден, а в почивните и празничните днипаркирането е безплатно. В широкия център на Старата столица са обособени и двабезплатни паркинга – до бившето обръщало на тролейбусите край Летния театър и врайона на Пети корпус на ВТУ „Св. св. Кирил и Методий“. Зони със свободен достъпима също по улиците „Цанко Церковски“, „Възрожденска“, „Цветарска“, „Цар ТодорСветослав“, части от ул. „Хаджи Димитър“ и ул. „Любен Каравелов“ и др.", "date": "2018.04.18", "title": "Втори паркинг автомат бе монтиран в центъра на Велико Търново"}
{"url": "http://www.novinite.bg/articles/158855/Poredica-signali-za-obgazyavane-v-Burgas", "text": "Поредица сигнали за обгазяване на Бургас са получени тази сутрин малко след 05:00 часа на горещия телефон на РИОСВ в морския град. Притеснените граждани са информирали, че се усеща неприятнаостра миризма на газ.Измервателните станции за чистотата на въздуха не са показали превишение на нормите за замърсяване на въздуха. Въпреки това експерти на еко- инспекцията и общината са извършили проверка на две от големите производствени предприятия. До момента обаче нарушения не са открити.От  началото на годината Инициативен комитет в Бургас организира два протеста, с искане да се спазва правото бургазлии да дишат чист въздух. След това бяха наложени санкции на две големи фирми, при които бяха открити нарушения.  ", "date": "2018.04.18", "title": "Поредица сигнали за обгазяване в Бургас"}
{"url": "http://www.novinite.bg/articles/158851/Udaljiha-dejnostta-na-vremennata-komisiya-za-ChEZ", "text": "Депутатите гласуваха за удължаване дейността на Временната парламентарна комисия, която следи фактите и обстоятелствата около продажбата на ЧЕЗ до 10 май включително, информира БГНЕС. Общо 123 народни представители гласуваха. От тях 112 \"за\", само един депутат бе \"против\", а 8 \"се въздържаха\". Преди гласуването председателят на комисията Жельо Бойчев представи доклада за дейността на комисията до момента. Комисията бе създадена на 14 март със срок на действие един месец. ", "date": "2018.04.18", "title": "Удължиха дейността на временната комисия за ЧЕЗ"}
{"url": "http://www.novinite.bg/articles/158863/Obshtinite-poluchavat-11-mln-leva-za-razhodi-na-uchiteli", "text": "Правителството одобри 11 319 125 лв. допълнителни трансфери по бюджетите на общините, съобщава БГНЕС.Средствата са предвидени в бюджета на МОН за възстановяване на транспортните разходи или разходите за наем на педагогическите специалисти в детските градини и училищата, когато работят извън населеното място, в което живеят.Парите се отпускат според изготвена и предоставена от кметовете информация.В рамките на един и същи период на учителите могат да бъдат възстановявани извършените разходи или за транспорт, или за наем по месторабота.", "date": "2018.04.18", "title": "Общините получават 11 млн. лева за разходи на учители"}
{"url": "http://www.novinite.bg/articles/158859/Vav-Veliko-Tarnovo-zapochva-stroitelstvo-na-krizisen-centar-za-lica", "text": "Първа копка бе направена на новия кризисен център за лица, който ОбщинаВелико Търново изгражда с проект по Оперативна програма „Региони в растеж“ 2014-2020. Две иновативни къщи ще бъдат построени в кв. „Зона В“ в подкрепа на хора вбеда. Стойността на инвестицията е 2,1 милиона лева. Крайният срок за реализация е17 юли 2019 година.В церемонията участваха заместник-кметът на Старата столица ГанчоКарабаджаков, директорите на общинските дирекции „Проекти и програми“ и„Социални дейности и здравеопазване“ Мариела Цонева и д-р Диляна Вачкова,представители на фирмата изпълнител, на държавни институции и социални услуги.Благослов отслужи отец Славчо Иванов.В двете къщи кратковременно ще бъдат настанявани до 30 пълнолетни лица,пострадали от домашно насилие, трафик на хора или друга форма на експлоатация,също мъже и жени, останали временно без дом заради бедствена ситуация – пожар,наводнение, хора в риск и др.Заместник-кметът Ганчо Карабаджаков заяви, че с реализацията на проектаВелико Търново разширява още повече комплексните социални услуги, предоставянина максимално широк кръг от хора. „Наскоро отбелязахме най-светлия християнскипразник – Възкресение Христово. Православието ни учи да бъдем солидарни исъпричастни към хората в нужда. Именно това е целта на новия проект – да помагамена изпадналите в беда“, коментира Ганчо Карабаджаков.Двете нови сгради ще бъдат максимално енергийно ефективни – те ще бъдатпостроени със съвременни изолационни материали. В тях ще бъдат внедрени различнисистеми – за съхраняване и пречистване на дъждовна вода, за собствено производствона ток чрез слънчеви колектори и др. Така ще се постигнат максимални икономии наразходите за консумация на ток, вода, отопление и пр.За създаването на социалната услуга в кризисния център и за първоначалнотокадрово осигуряване ще бъде разработен и защитен проект по оперативна програма„Развитие на човешките ресурси” 2014-2020. Впоследствие дейностите ще бъдатфинансирани от държавния бюджет. Кризисната интервенция, включително чрезработата на мобилни екипи, както и мерките за подкрепа /индивидуална,психологическа, юридическа, социално включване/ ще са с продължителност триседмици, три или шест месеца.", "date": "2018.04.18", "title": "Във Велико Търново започва строителство на кризисен център за лица"}
{"url": "http://www.novinite.bg/articles/158852/Nankov-AM-Hemus-moje-da-bade-postroena-do-2025-g", "text": "Цялото трасе на автомагистрала „Хемус“ може да бъде готово до 2025 г., заявява регионалният министър Николай Нанков. Трасето на АМ „Хемус\" е част от Европейската пътна мрежа от връзката с коридор IV на запад до коридор IX в близост до гр. Велико Търново. Предвидено е да свързва източните и западните части на България с Трансевропейската пътна мрежа. Цялостното изграждане на АМ „Хемус\" ще ускори процеса на икономическо и социално сближаване на регионално ниво и ще окаже благоприятно влияние върху бизнеса и създаването на нови работни места. Общият брой на населението, което ще се възползва от подобрената инфраструктура, е около 2,9 млн. души върху площ от почти 44% от територията на страната. Това заявява регионалният министър Николай Нанков в отговор на депутатски въпрос за това какви са сроковете за проектирането и изграждането на лот 4 и лот 5 на магистрала Хемус и осигурено ли е необходимото за това финансиране. АМ „Хемус\" ще осигурява и връзка с пристанище Варна, което е ключово за търговията с Украйна, Русия и Турция. Общата дължина на АМ „Хемус\" (А2) е около 420 км. В експлоатация са участъците от София до Ябланица и от с. Белокопитово до Варна, с обща дължина близо 170 км. Неизградената част от автомагистралата започва от гр. Ябланица, област Ловеч, и завършва при с. Белокопитово, област Шумен. Проектът е разделен на няколко участъка: 1.1. Участък от Ябланица - Боаза. Обща дължина: 9,3 км; Етапна връзка с път 1-4 Коритна - Белокопитово; Селскостопански подлези - 5 бр.; Селскостопански надлези - 2 бр.; Подлези - 1 бр.; Автомагистрала с габарит 27 м. Подписан Договор за проектиране и строителство от 19.07.2017 г. на стойност 54 990 000 лв. без ДДС. Проектът се финансира от републиканския бюджет. За участъка има изготвен и одобрен технически проект, отчуждителните процедури са приключили. Започна изпълнението на строително-монтажните работи в участъка с подписването на Акт обр. 2а от 21.03.2018 г., които са с продължителност 730 дни. Срок за завършване на строителството - март 2020 г. 1.2 Участък от км 87+800 до пресичане с път III-307, включително пътен възел „Дерманци\"; 1.3 Участък от края на пътен възел „Дерманци\" (пресичане с път III-307) до пресичането с път Ш-3005, включително пътен възел „Каленик\"; 1.4 Участък от края на пътен възел „Каленик\" (пресичане с път III-3005) до пресичането с път II-35, включително пътен възел „Плевен\", с приблизителна дължина 17,800 км; За отсечката от п.в. „Боаза\" до пресичането с път II-35 Плевен - Ловеч е проведена обществена поръчка в три обособени позиции за изработване на технически проект по следата на оптимизирано трасе. През м. май 2017 г. са сключени договорите за проектиране. Техническият проект за АМ „Хемус\", по който ще се извършва строителството между „Боаза\" и път II-35 „Плевен - Ловеч\", с приблизителна дължина 50 км, е в процес на изработване. Като част от проекта се изработва ПУП - Парцеларен план, с който се определят засегнатите площи, необходими за строителство. Индикативна стойност на строителството на участъка от п.в. „Боаза\" до пресичането с път II-35 Плевен - Ловеч - 499 000 000 лв. без ДДС. За обекта няма осигурено финансиране. 1.5 Участък път II-35 до пресичането с път III-301 1.6 Участък път III-301 до пресичането с път III-303 1.7 Участък път III-303 до пресичането с път 1-5 За АМ „Хемус\" в участъка от път II-35 „Плевен - Ловеч\" до пресичането с път I- 5 „Русе - Велико Търново\" предстои да бъде изработен ПУП-Парцеларен план. След приключване на отчуждителната процедура се планира провеждане на процедура за избор на изпълнител за извършване на проектиране и строителство (инженеринг). Индикативна стойност на строителството на участъка от път И-35 „Плевен - Ловеч\" до пресичането с път 1-5 „Русе - Велико Търново\" - 850 000 000 лв. без ДДС. За обекта няма осигурено финансиране. 1.8 Участък от път 1-5 до път III-5208, с дължина 89.69, габарит Г27 с по две ленти за движение в едната посока и аварийна лента Проектиране и ново строителство (инженеринг). Срок за обявяване на процедурата за възлагане на обществена поръчка: 2021 година. Индикативен срок за стартиране на строителството: 2022 г. Срок за завършване на строителството: 2023 г. Индикативна стойност на проектиране и строителството на участъка от път 1-5 до път III-5208 - 890 000 000.00 лв. без ДДС. За обекта няма осигурено финансиране. 1.9 Участък от п.в. Буховци - п.в. Белокопитово Обща дължина: 16,32 км; Пътен възел - 1 бр.;Пътна връзка с път 1-4 Коритна - Белокопитово; Виадукти - 6 бр.; Мост - 1 бр.; Надлез - 1 бр.; 11 бр. пресичания със селскостопански пътища Обща дължина: 16,32 км. Подписан Договор за проектиране и строителство от 29.09.2017 г. на стойност 119 785 000 лв. без ДДС. Проектът се финансира от републиканския бюджет. Към момента се изготвя техническият проект от избрания изпълнител, след изготвянето му ще се процедира издаване на Разрешение за строеж и ще започне строителството. Срок за изпълнение - 910 дни, включващо изработка на технически проект и строително-монтажни работи. Срок за завършване на строителството - ноември 2020 г., се казва в писмения отговор на министър Нанков. Министерство на регионалното развитие и благоустройството и Агенция „Пътна инфраструктура\" работят при пълна мобилизация на административния ресурс, за да може цялото трасе на АМ „Хемус\" да бъде построено до 2025 г. За осигуряване на средства за подготовката и изпълнението на проектите за участъците от п.в. „Боаза\" до п.в. Буховци се търсят източници на финансиране, сред които публично-частно партньорство и държавно гарантирани заеми, завършва отговорът на министъра.", "date": "2018.04.18", "title": "Нанков: АМ \"Хемус\" може да бъде построена до 2025 г."}
{"url": "http://www.novinite.bg/articles/158857/Fejsbuk-EP-shte-obsadi-zloupotrebata-s-lichnite-danni-na-evropejski-grajdani", "text": "След скандала с Фейсбук и „Кеймбридж аналитика“, в сряда от 16.00 ч. българско време евродепутатите ще обсъдят защитата на данни и запазването на личния живот на гражданите.Евродепутатите ще подчертаят важността на защитата на данните като предпазна мярка срещу изборни манипулации. Очаква се те отново да призоват ръководството на Фейсбук да се яви пред Европейския парламент.Фейсбук е обвинен, че е позволил на „Кеймбридж аналитика“ да се сдобие с данните на милиони потребители без тяхното разрешение, за да се насочи към тях по време на президентските избори в САЩ от 2016 г. Информацията от профилите във Фейсбук на 87 милиона потребители, 2,7 милиона от които в ЕС, може да е била придобита по нерегламентиран начин.", "date": "2018.04.18", "title": "Фейсбук: ЕП ще обсъди злоупотребата с личните данни на европейски граждани"}
{"url": "http://www.novinite.bg/articles/158849/Karanikolov-14-balgarski-proekta-sa-odobreni-v-ramkite-na-programite-na-Evropejskata-kosmicheska-agenciya", "text": "Европа трябва да продължи да поддържа водеща си позиция в космическитетехнологии и иновации, да увеличава своя дял на световните пазари и да севъзползва от възможностите, които развитието на космическата политикапредоставя. Това заяви министърът на икономиката Емил Караниколов по време наофициалното откриване на Регионален семинар “Услуги, базирани на космическиданни за развитие на регионални стратегии в цифровата икономика: Балкански иЧерноморски перспективи”.Министър Караниколов поясни, че с подписването на Споразумението заЕвропейска кооперираща страна и участието по Плана за европейска коопериращастрана от 2015 г., България е увеличила потенциала си за развитие на МСП и еподобрила перспективите за инвестиции в космическия отрасъл. Той допълни, че домомента в изпълнение на програмата са постъпили общо 34 проектни предложения,от които са одобрени общо 14 проекта. „От първата тръжна процедура на ЕКА заБългария са изпълнени 5 проекта, а от втората одобрените проекти са 9, които къммомента са на етап договориране. Третата тръжна процедура за България бешеотворена на 12 февруари 2018 г. и приключи на 13 април 2018 г. като очакваниятаса броят на одобрените проектни предложения да бъде увеличен“, изтъкнаКараниколов.Икономическият министър заяви, че проектите, разработени в рамките напрограмите на Европейската космическа агенция, демонстрират възможности заподкрепа на политиките за син растеж, земеделие, управление на водите исигурност и стабилност. По думите му космическите услуги и дейности допринасятзначително за развитието на цифровата икономика чрез предоставяне на новаторскиуслуги и големи обеми от данни.„Българското председателство на Съвета на ЕС полага необходимите усилия запродължаване на дебата за бъдещето на европейската космическа политика, катоуспехът на водещите Европейски програми „Коперник“, „Галилео“ и „ЕГНОС“,2тяхната приемственост и развитие са от съществено значение за осигуряване настратегическа независимост на ЕС“, подчерта Караниколов. Той допълни, черазглежда събитието като етап от съвместните действия на ангажимент за все по-широк и активен дебат за бъдещето на европейската космическа политика.Това е първото по рода си събитие, което се провежда в България вследствие насъвместната работа на Европейската космическа агенция (ЕКА) и Министерство наикономиката. Семинарът се провежда под егидата на Българското председателствона Съвета на Европейският съюз, благодарение на подкрепата на Европейскатаасоциация на дружествата за дистанционно наблюдение и Българската академия нанауките.", "date": "2018.04.18", "title": "Караниколов: 14 български проекта са одобрени в рамките на  програмите на Европейската космическа агенция"}
{"url": "http://www.novinite.bg/articles/158871/Pravyat-cyalostna-rekonstrukciya-na-Graf-Ignatiev", "text": "Има готовност за цялостната реконструкция на \"Граф Игнатиев\" и околната зона, планираната дата за начало е 8 май, съобщи кметът на София Йорданка Фандъкова на пресконференция, на която представи програмата за ремонт и изграждане на пътна инфраструктура в столицата. Обектът е част от програмата, финансирана по ОПРР, имаме пълна готовност. В сериозен участък ще бъдат подменени канализационната и водопроводната мрежа, посочи кметът Фандъкова, която помоли за извинение в аванс живеещите в района хора, заради дейности, свързани със сериозен шум. И тази година предстои тежък строителен сезон, някои от обектите са с хоризонт от две години, целта е да продължим с възстановяването и модернизацията на инфраструктурата в града, посочи столичният кмет, като добави, че отново акцентът е върху големите улици и булеварди, като големите обекти са около 20. Има сериозен акцент върху трамвайния релсов път, предвижда се цялостна реконструкция на трамвайни трасета, сред тях на ул. \"Граф Игнатиев\", \"Каменоделска\", бул. \"Цар Борис III\". Повечето от обектите са свързани със затруднения в движението, посочи Фандъкова, като добави, че са направени внимателни оценки, за да бъдат те по-малки, но все пак ще бъдат факт. Ще направим възможното основната тежест да е през летните месеци, добави тя. Сред новостите е, че еднакви усилия ще се съсредоточат върху базовата инфраструктура и кварталните улици - бюджетът от общинския бюджет е почти равен, даже с лек превес на кварталните улици. Предвижда се ремонт на тротоарите в цялата Столична община. При контрола върху дейностите в кварталните улици и тротоарите залагам много и поставям задачи на районните кметове, без подпис на районен кмет не се изплащат средствата на съответните фирми, така че те имат лостове за сериозен контрол, посочи Йорданка Фандъкова. Планира се в края на май да започне и цялостен ремонт на подлеза на бул. \"България\" и \"Гешов\", където състоянието е тежко и се цели също координация със строителството на метрото. Няма конкретна дата, но продължаваме с намерението поетапно да бъде ремонтиран и бул. \"България\", за да спре кърпенето, предстои приключване на обществена поръчка за избор на изпълнител, имаме намерението да ремонтираме от бул. \"Гешов\" до бул. \"Гоце Делчев\" - участъка в най-тежко състояние, но кога точно зависи от приключването на процедурата, посочи столичният кмет. Продължава и работата по редица обекти от миналата година. Сред обектите, за които има готовност, са предстоящо преасфалтиране на бул. \"Христофор Колумб\" в \"Дружба\" - след 15 юни. Предстои и преасфалтиране на Източната тангента - след 15 май, както и на участъка от \"Васил Левски\" - от Ректората до \"Патриарх Евтимий\". Сред обектите, за които има все още процедури за избор на изпълнител, но които трябва да почнат тази година, е и тунелът на \"Люлин\", който не е ремонтиран, откакто е построен. По бул. \"Тодор Каблешков\" се предвижда възможността за изграждане на трамвайно трасе. Предстои до края на май да има избран изпълнител за реконструкция на трамвайното трасе по бул. \"Цар Борис III\", както и изпълнител за реконструция на зоната около храма \"Св. Александър Невски\". Бюджетът за дейностите и от различни източници. Големите обекти, които са част от проектите по ОП \"Региони в растеж\" - двете зони и интегрираният проект за модернизация на градския транспорт, са на стойност близо 88 млн. лева - те ще се изпълняват в рамките на две години. От бюджета на Столична община има около 37 млн. лева за основни обекти и около 39 млн. лева за квартални улици и тротоари, посочи Фандъкова. Строителството на метрото продължава междувременно, добави кметът Фандъкова, която благодари в аванс на гражданите за търпението във връзка с неудобствата покрай строителството, защото по думите й затруднения ще има, пише БТА.", "date": "2018.04.18", "title": "Правят цялостна реконструкция на \"Граф Игнатиев\""}
{"url": "http://www.novinite.bg/articles/158865/Veche-mojem-da-si-zakupim-onlajn-bileti-ot-NDK", "text": "Приключи и вторият етап от въвеждането на онлайн системата за продажба на билети на . Зрителите вече могат не само да запазват, но и директно да купуват билети за събитията, които желаят да посетят в .  От момента на въвеждането на системата до сега, когато тя функционираше само като възможност за резервиране на билети, онлайн платформата е привлякла над 15 000 потребители.„Благодарим на всички приятели, зрители и партньори на НДК за високото доверие”, отбелязва председателят на Съвета на директорите на НДК Борислав Велков.Въвеждането на онлайн системата за продажба на билети на НДК е в унисон с визията на ръководството на Двореца за превръщането му в модерен европейски културно-конгресен център. Платформата за покупка на билети е част от цялостен пакет за подобряване на организирането на събития в НДК, като следващата стъпка от пакета ще бъде въвеждането и на собствена система за проверка на закупените билети. Това е поредица от мерки, предприети от мениджмънта на двореца, по посока на подобряване качеството на обслужване на партньорите, клиентите и зрителите на НДК, както и на засилване нивото на сигурност в сградата. Не на последно място, по този начин се надяваме, да увеличим и приходите за търговското дружество, отбелязват от Съвета на директорите на НДК.Билети за събитията на всички културни пространства на НДК – зала 1, , , , ,  могат да се купят тук: .До 20 април /петък/ Билетният център ще работи целодневно в кино „Люмиер Лидл”, а касите в основната сграда ще отварят след приключване на събитията.", "date": "2018.04.18", "title": "Вече можем да си закупим онлайн билети от НДК"}
{"url": "http://www.novinite.bg/articles/158869/Hvanaha-jena-da-vnasya-narkotici-v-Centralniya-sofijski-zatvor", "text": "52- годишна столичанка е задържана във Второ РУ след опит да внесе наркотици в софийския затвор. Това съобщиха от пресцентъра на МВР. На 10 април след обяд, при проверка на багаж, който Д.Р. /52г./ носела за лишен от свобода, служители на ГДИН намерили и иззели укрити наркотични вещества. Д.Р. била задържана във Второ РУ с полицейска мярка до 24 часа, а по случая е образувано досъдебно производство. Резултатът от назначената експертна справка показал, че иззетото вещество е хероин с тегло 4.11г. След доклад на събраните материали в Софийска градска прокуратура, Д.Р. е привлечена като обвиняема и й е наложена мярка за неотклонение „парична гаранция“ в размер на 400 лв.", "date": "2018.04.18", "title": "Хванаха жена да внася наркотици в Централния софийски затвор"}
{"url": "http://www.novinite.bg/articles/158845/Dneven-horoskop-za-18-april", "text": "Близките ви вярват във вас и във вашата честна дума. Постарайте се да спазите обещанието, което сте дали, за да не ги разочаровате. Ще срещнете известни трудности, но те не са невъзможни за преодоляване.Писнало ви е да чувате клишетата, които излизат от устата на хората. Днес ще получите комплимент, който е толкова изтъркан, че няма да успее да ви трогне. Човекът, който се опитва да ви впечатли, трябва да се постарае много повече.Мислите си, че не можете да живеете без ежедневните придобивки, които приемате за даденост. Това обаче съвсем не е така. Откажете се от вредните навици, които ви дърпат назад, и ще се убедите в това.Ако сте представител на някой от останалите зодиакални знаци, можете да намерите своя дневен хороскоп на ", "date": "2018.04.18", "title": "Дневен хороскоп за 18 април"}
{"url": "http://www.novinite.bg/articles/158841/Zadarjaha-uchastnik-v-nyakolko-telefonni-izmami", "text": "Ямболски криминалисти задържаха участник в няколко телефонни измами Престъпленията са извършени в края на месец февруари и през месец март т.г. в областния град. Потърпевшите - възрастни граждани, били измамени по познатата схема - оказване на съдействие на полицейски служители за залавяне на телефонни измамници Действията по разследването започнали на 26 февруари, след като възрастна жена съобщила, че била измамена с 902 лева. Тя обяснила, че опаковала и хвърлила парите през терасата на апартамента си, убедена, че помага за задържането на престъпници. Същия ден по този сценарий е въведен в заблуждение и друг жител на града. Той хвърлил през терасата около 420 лева и златен пръстен. В рамките на предприетите оперативно-издирвателни действия криминалистите влезли в дирите на Д. Д. /33 г./ от Шумен – участник в измамите. На 16 април той бил задържан с полицейска заповед за срок до 24 часа, а в рамките на разследването било изяснено участието му в престъпленията и събрани данни за съпричастността му към още четири телефонни измами, извършени в Ямбол. На 17 април т.г. Д. Д. е привлечен в качество на обвиняем за извършено престъпление по чл. 209 от НК и е дал подробно обяснение за деянията си. Процесуално-следствените действия продължават под ръководството на Районна прокуратура-Ямбол. Проверява се и съпричастността на 33-годишния мъж към подобни престъпления, извършени в съседни региони.", "date": "2018.04.18", "title": "Задържаха участник в няколко телефонни измами"}
{"url": "http://www.novinite.bg/articles/158844/Tajna-sreshta-mejdu-SASht-i-Severna-Koreya", "text": "Номинираният за държавен секретар на Съединените щати Майк Помпео се е срещнал тайно със севернокорейския лидер. Това разкриват американски медии. Целта на визитата била подготовката на разговорите на президентите на Съединените щати и Северна Корея.Американският президент потвърди, че в Пхенян е имало преговори на много високо ниво, но не уточни участниците в разговорите. Разкритието за посещението на Майк Помпео в Пхенян направи Вашингтон пост. Според изданието, той е пътувал до Северна Корея по великденските празници, малко след като беше номиниран за държавен секретар.На пресконференция с японския премиер, Тръмп съобщи, че вероятно през юни ще се срещне със севернокорейския лидер. Къде ще се проведат разговорите, обаче, засега не е ясно. Американският президент обясни, че има пет варианта с места, на които той да разговаря с Ким Чен Ун, но изборът все още не е направен.Тръмп се обяви и за преговори между двете Кореи за постигане на мир. Двете държави са в състояние на война от 1953 година. След изказването му от Южнокорейското министерство на националното обединение съобщиха, че Сеул е готов да замени примирието с постоянен мирен договор и най-вероятно това ще бъде основна тема на срещата между лидерите на двете Кореи на 27 април.", "date": "2018.04.18", "title": "Тайна среща между САЩ и Северна Корея"}
{"url": "http://www.novinite.bg/articles/158838/Zapochva-akciya-na-Patna-policiya-24-chasa-skorost", "text": "Започва акция на \"Пътна полиция\", наречена „24 часа скорост\". Близо 700 камери ще следят за превишена скорост от 6 тази сутрин до 6 часа до четвъртък сутринта. Акцията е заложена в календара на Европейската мрежа на службите на Пътна полиция и аналогични проверки ще има на територията на целия Европейски съюз. Основната цел на операцията е контрол на скоростта, която е една от основните причини за тежки пътнотранспортни произшествия. От началото на годината има най-много катастрофи са станали в Пловдив, София, Варна, Благоевград.  Контролът на скоростта ще се извършва с мобилни и стационарни камери, както и с най-новите, които засичат с колко се движат автомобилите в няколко ленти  едновременно.", "date": "2018.04.18", "title": "Започва акция на \"Пътна полиция\", „24 часа скорост\"."}
{"url": "http://www.novinite.bg/articles/158866/Uvelichili-sa-se-sluchaite-na-malariya-v-konfliktnite-zoni", "text": "Постигнатият глобален прогрес в борбата срещу маларията е застрашен от конфликтните зони, където случаите на зараза и смърт се увеличават и е необходим по-ефективен контрол на болестта, съобщава \"Франс прес\", цитирана от БТА. От Световната здравна организация отчитат, че след 15 години на спад случаите на малария са се увеличили през 2016 г.Девет от десет случая на зараза и смърт се регистрират в Африка. Над една трета от тях са концентрирани в две страни - Нигерия и Демократична република Конго, където заради конфликти милиони хора са принудени да напускат домовете си и страдат от недохранване. \"Справянето с маларията в конфликтните региони изисква нови стратегии, след като прилаганите на други места на дават резултат\", отбелязва Ричард Алън, директор на организацията \"The Mentor Initiative\", фокусирана върху контрола на болестите при хуманитарни кризи. На конференция в сенегалската столица Дакар изследователи предлагат възможни разрешения на проблема в конфликтните зони - например раздаването на третирани с инсектициди пластмасови покривала, които могат да служат за подслон, както и снабдяването на здравните работници с преносими тестове за малария. ", "date": "2018.04.18", "title": "Увеличили са се случаите на малария в конфликтните зони"}
{"url": "http://www.novinite.bg/articles/158847/Borisov-Ne-iskam-da-vlizam-vav-vojnite-na-prezidenta", "text": "\"Не искам да влизам в неговите (на президента Румен Радев – бел. ред.) войни, министрите да искат среща с него и да му представят какво правят по обществените поръчки\". Това каза премиерът Бойко Борисов в началото на днешното правителствено заседание, информира БГНЕС.\"Всички министри, които провеждат обществени поръчки, поискайте среща с президента и всеки един да представи това, което прави. Ако някой е злоупотребявал с обществени поръчки, да отива в затвора. Не може за една бълха да горим целия юрган\", заяви Борисов, визирайки проблеми, възникнали с първите санирани блокове, където имало малки по думите му течове.\"Не искам да влизам в неговите войни. Отивате при президента и му казвате за който смятате, че е на тъмно, вземаме прожектор и го осветяваме\", заръча Борисов на министрите си.Премиерът даде и още една задача за членовете на кабинета: \"Всички министри да проверят служителите си дали са си платили глобите към КАТ. Човек, който нарушава Закона за движение по пътищата и има няколко акта, не знам дали е добър служител. Следващата седмица искам да знам всеки колко служители има с актове. Същото се отнася и за областните управители\".   ", "date": "2018.04.18", "title": "Борисов: Не искам да влизам във войните на президента"}
{"url": "http://www.novinite.bg/articles/158860/Partiite-v-parlamenta-s-deklaracii-za-noviya-parlamentaren-sezon", "text": "С изявления на петте парламентарни групи в Народното събрание беше открита новата парламентарна сесия. Очаквано, основен акцент в изказванията от трибуната в пленарната зала беше българското европредседателство.Председателят на ПГ на ГЕРБ Цветан Цветанов заяви, че все така остава за правителството и управлението основен приуоритет създаването на условия за икономическо развитие и достоен живот на българите.От своя страна председателят на ПГ на \"БСП за България\" Корнелия Нинова се обяви за премахването на привилегиите на депутатите.Словесни нападкли имаше и по отношение на репликата на президента Радев от понеделник, а именно \"крайно време е да включим прожекторите\".", "date": "2018.04.18", "title": "Партиите в парламента с декларации за новия парламентарен сезон"}
{"url": "http://www.novinite.bg/articles/158870/Avstriya-zatyaga-pravilata-za-bejancite", "text": "Търсещите убежище ще бъдат принудени да предават своите мобилни телефони и до 840 евро в брой на властите, съгласно мерки, одобрени от австрийския кабинет в сряда.Парите ще бъдат насочени към разходите за техните заявления, докато властите проучват дали данните за географско местоположение от телефоните на бежанците съответстват на техните думи за това как са пристигнали в страната.Ако се установи, че кандидатът е влязъл в друга европейска държава, където е в сила така нареченият \"Дъблински регламент\", той може да бъде изпратен там.Вътрешният министър Херберт Кикъл от крайнодесната Партия на свободата (ПС) заяви, че целта му е \"ограничителен и приложим закон относно правата на чужденците\", за да се сложи край на \"злоупотребите\" в системата на убежището.Мерките трябва да бъдат гласувани от парламента през следващите няколко седмици.На миналогодишните парламентарни избори една от основните теми на ПС бе справянето с имиграцията и беше приета и от канцлера Себастиан Курц и неговата дясноцентристка Австрийска народна партия (АНП).Австрия получи повече от 150 000 заявления за убежище - почти 2% от общото си население от 8,7 млн. души - след миграционната криза от 2015 г.Обявените днес мерки също означават, че бежанците ще могат да кандидатстват за австрийско гражданство само след десет години, за разлика от досегашния срок от шест години.Ще се ускори и депортирането на осъдените за престъпления кандидати за убежище.Групата за правата на човека SOS Mitmensch осъди мерките.\"Когато последните пари се отнемат от мъжете, жените и децата, които вече имат много малко, това е изтощаващо за засегнатите\", казаха от групата, добавяйки, че мерките ще направят интеграцията още по-трудна.Изземването на данните за мобилните телефони би било \"сериозно навлизане в неприкосновеността на личния живот\", заявяват от SOS Mitmensch, докато планът за по-трудно кандидатстване за гражданство е \"политически позициониран\", за да прикрие факта, че процесът вече е много труден.", "date": "2018.04.18", "title": "Австрия затяга правилата за бежанците"}
{"url": "http://www.novinite.bg/articles/158872/Daniya-shte-vkara-v-spisaka-na-YuNESKO-koncepciyata-si-za-shtastie", "text": "Дания ще кандидатства пред ЮНЕСКО нейната концепция за щастие и благоденствие - \"хуга\", да бъде включена в списъка на нематериалните ценности на човечеството, предава Ройтерс.Страната редовно оглавява класациите за най-щастливите нации на планетата. Датската дума \"хуга\" изразява атмосфера на уют и комфорт. Тя стана световно достояние през последните години, след като датчаните редовно оглавяваха световните класации за чувство на благоденствие.Местната туристическа кампания \"Посетете Дания\" обяви, че страната ще кандидатства пред ЮНЕСКО датската концепция \"хуга\" да бъде включена в списъка на нематериалното културно наследство. По този начин щастието на датчаните ще се сдобие със същия статут като индийската йога и белгийската бирена традиция.В списъка на ЮНЕСКО попадат не само паметници на световната култура, но също така и социални практики, традиции и ритуали, припомня агенцията.", "date": "2018.04.18", "title": "Дания ще вкара в списъка на ЮНЕСКО концепцията си за щастие"}
{"url": "http://www.novinite.bg/articles/158836/Toplo-no-vetrovito-shte-e-sremeto-dnes", "text": "Днес над по-голямата част от страната ще бъде предимно слънчево. По-значителна ще е облачността в западните райони, където на отделни места краткотрайно ще превали. Ще духа слаб североизточен вятър. Максималните температури ще са между 20° и 25°, по морския бряг – между 13° и 17°, в София – около 20°. В планините ще е предимно слънчево с временни увеличения на облачността в масивите от западната половина от страната. На места главно в югозападните райони ще има краткотрайни валежи и гръмотевици. Максималната температура на височина 1200 метра ще е около 15°, на 2000 метра – около 7°.Над Черноморието ще преобладава слънчево време, с по-значителна облачност в часовете преди обяд по северното крайбрежие. Ще духа слаб до умерен североизточен вятър. Дневните температури ще достигнат 13-17°. Температурата на морската вода е 11-12°. Вълнението на морето ще е 2-3 бала.", "date": "2018.04.18", "title": "Топло, но ветровито ще е сремето днес"}
{"url": "http://www.novinite.bg/articles/158839/Pochina-Barbara-Bush", "text": "Почина Барбара Буш, съпруга на президента на САЩ (1989 – 1933) Джордж Х. У. Буш и майка на президента (2001 – 2009) Джордж У. Буш.Новината беше съобщена в „Туитър“ от говорителят на нейния съпруг Джим Макграт.„Барбара Буш почина във вторник, 17 април 2018 г., на 92 години“, написа Макграт.В неделя той обяви, че бившата първа дама е отказала за нея да бъдат полагани палиативни медицински грижи.Барбара Пиърс е родена през юни 1925 г. в щата Ню Йорк. Тя се запознава с Джордж Х. У. Буш, когато е на 16 и се омъжва за него три години по-късно.Двамата имат шест деца, сред които Джордж У. Буш, президент на САЩ от 2001 до 2009 г.Нейният съпруг ръководи страната от 1989 до 1993 г. Като първа дама, нейна кауза бе насърчаването на грамотността и на четенето на книги. Тя обаче казваше, че е по-заинтересувана да се грижи за дома, отколкото да помага на съпруга си да управлява страната, припомня Ройтерс.", "date": "2018.04.18", "title": "Почина Барбара Буш"}
{"url": "http://www.novinite.bg/articles/158856/Patriotat-Sidi-ot-VMRO-Na-turski-da-se-reklamira-v-Turciya-izpiti-za-shofori-na-arabski-da-se-provejdat-v-Siriya", "text": "Недопустимо е в центъра на Пловдив – бъдещата европейска столица на културата и един от най-бързо развиващите се градове в България, казино да привлича клиенти с реклама на турски език. Ако искат да бъдат в унисон с Анадола и клиентите, на които разчитат от този регион, то нека да го правят там или в центъра на Истанбул, не в културния център на страната ни!Тази своя позиция изрази народният представител от квотата на ВМРО в ПГ „Обединени патриоти“ и областен координатор на партията за Пловдив и региона Александър Сиди по повод провокативна реклама за хазарт на турски език на главната улица, на метри от общината.  Малкият билборд има надпис на английски, който обещава бонуси. Липсва обаче превод на български език. Това определено подразни пловдивската общественост и аз, като български народен представител от Пловдив, настоявам общинските власти да вземат мерки. Впечатлен съм от маркетинговата стратегия на този търговски обект в центъра на Европейската столица на Културата. Впечатлен съм от управителите, които явно са се обидили, че Filibe не попада в духовните граници, начертани в сърцето на Султана на Турция Ердоган, и са начертали нови. Нови, в които влиза и прекрасният и магичен БЪЛГАРСКИ град Пловдив, в който, поне доколкото знам, все още важат БЪЛГАРСКИТЕ закони. Също така напомням, че според Конституцията на Република България, официалният език в страната е българският.В същото време двама представители на сирийската общност в България внесоха искане в транспортната комисия на парламента с настояване шофьорските изпити да могат да се провеждат и на арабски език. Даже няма да навлизам в подробности до какви катастрофални, в буквален и в преносен смисъл, последици ще доведе една такава промяна. Мотивите им най-вероятно са сходни с тези на собствениците на казиното – да го напишем на език, който се разбира от точно определени групи от хора, които обаче очевидно не искат да се интегрират, а просто да живеят по свои правила, нрави и порядки на територията на страната ни. Какво ще последва, ако всяка общност поиска да се говори и пише официално на техния език? Това е недопустимо и ние няма да разрешим подобни издевателства над родината ни.Ето защо ние, Патриотите от ВМРО, и колегите ни в ПГ „Обединени патриоти“ отдавна говорим за законодателна защита на чистотата на българския език.Според готовия проект на Закона за чистотата на българския език, замяната на кирилицата с латиница или с други знаци се допуска по изключение или при необходимост за научни нужди, за нуждите на далекосъобщенията и други, предназначени за чужбина.И в двата случая с казиното и арабския език обаче нито едно от условията не е налице.", "date": "2018.04.18", "title": "Патриотът Сиди от ВМРО: На турски да се рекламира в Турция, изпити за шофьори на арабски да се провеждат в Сирия!"}
{"url": "http://www.novinite.bg/articles/158840/Imen-den-praznuvat-Viktor-Viktoriya", "text": "На 18 април имен ден празнуват Виктор и Виктория.Виктор бил войник по време на управлението на Марк Аврелий. За да се провери предаността им към страната и управляващите, войните били задължени да предадат в жертва животно на идолите. Виктор бил християнин и отказал, с което бил осъден на мъчения и изпитания.Вярата му му помогнала да премине невредим през всичко, дори победил виден магьосник и го принудил да стане християнин. Присъстващите по това време ослепени войници прогледнали.Виктор бил обезглавен през II век в Дамаск.Имен ден празнуват Виктор, Виктория, което идва от латинското victori и значи победа. от латинското victori, което означава победа", "date": "2018.04.18", "title": "Имен ден празнуват Виктор, Виктория"}
{"url": "http://www.novinite.bg/articles/158837/Organizaciya-na-dvijenieto-vav-vrazka-s-futbolna-sreshta-v-stolicata", "text": "Забраняват се престоят и паркирането на пътни превозни средства, с изключение на автомобилите на участниците в мероприятието, както следва : От 20.00 часа на 18 април до приключване на футболната среща по алеите в непосредствена близост до Националния стадион „Васил Левски“. От 12.00 до 20.00 часа на 18 април на моста пред Национален стадион „Весил Левски“ – 49 паркоместа и на ул. „Генерал Гурко“ между ул. „Любен Каравелов“ и бул. „Евлоги и Христо Георгиеви“ -50 паркоместа. От 17.00 часа на 18 април до приключване на футболната среща само при необходимост и по преценка на ръководството на СДВР ще се забранява влизането на пътни превозни средства в двете посоки, с изключение на автобусите на масовия градски транспорт по: - ул. „Ген.Гурко“ между бул. „Васил Левски“ и бул. „Евлоги и Христо Георгиеви“, - Бул. „Евлоги и Христо Георгиеви“ между пл. „Орлов мост“ и бул. „Черни връх“ - бул. „Драган Цанков“ между бул. „Евлоги и Христо Георгиеви“ и бул. „Пейо Яворов“.", "date": "2018.04.18", "title": "Организация на движението във връзка с футболна среща в столицата"}
{"url": "http://www.novinite.bg/articles/158842/Roditeli-na-deca-s-uvrejdaniya-otnovo-na-protest", "text": "Родители на деца с увреждания излизат на шести национален протест. Най-малко 20 организации от 10 града в страната ще подкрепят протеста с настояване за гарантиране на Лична помощ за деца с увреждания, съобщава Bulgaria ON AIR.ОЩЕ ПО ТЕМАТАЖивот с церебрална парализа. А къде точно е държавата?Родители на деца с увреждания: Борисов отказва диалог!Всяко второ изоставено дете – с увреждане! Имат ли шанс?Протестът ще започне пред Президентството в 11:00 ч., след което ще се пренесе пред сградата на Министерския съвет. Шествието ще се насочи към НДК, където е предвидено да приключи.Протестиращите настояват хората с увреждания и родителите на деца с увреждания да получават финансиране за лична помощ от републиканския бюджет, в размер не по-малък от две минимални работни заплати.Миналата седмица хора с увреждания също излязоха на национален протест. Те се обявиха срещу дискриминиращите, според тях, промени в модела за медицинската експертиза и ТЕЛК, властта спря промените и започнаха разговори с държавните институции", "date": "2018.04.18", "title": "Родители на деца с увреждания отново на протест"}
{"url": "http://www.novinite.bg/articles/158848/Obshtina-Mladost-za-pokazniya-arest-Byaha-zadarjani-brutalno", "text": "Кметицата на район \"Младост\" Десислава Иванчева и нейната заместничка Биляна Петрова вчера бяха задържани брутално. Това посочи PR-ът на общината Петър Кърджилов по време на пресконференция, посветена на застрояването на зелените площи в София, на която бе планувано да присъстват и двете дами. Зрелищният арест бе извършен в центъра на София. Именно поради вчерашните събития двама от участниците решили да не участват в днешната конференция. Пред медиите архитект Павел Попов обясни, че за да може един закон да бъде добър, то той трябва да бъде харесван и изпълняван. Това е крачка към ред и порядък, а план, в който има вратички за корупция, е лош план, посочи архитектът. „Корупцията ще съществува винаги, ако не бъде ограничена“, поясни Павел Попов.", "date": "2018.04.18", "title": "Община \"Младост\" за показния арест: Бяха задържани брутално"}
{"url": "http://www.novinite.bg/articles/158843/Moje-li-da-zagubi-kiseloto-mlyako-i-sireneto-kato-tradicionni-hrani", "text": "България е на път да загуби киселото мляко и сиренето като традиционни храни. Причината е, че Европейската комисия настоява за прекратяване на закрилата върху географските означения за родните продукти.Може ли традиционни български храни като саламуреното сирене, кашкавалът и киселото мляко да попаднат в ръцете на чужди производители? И да загубим правата върху рецептите им? Възможно ли е вместо „български” върху опаковките им съвсем скоро да пише „гръцки” или „италиански” например? И кой носи отговорност за това?Заради законодателни промени страната ни е на път да загуби правото на национална защита върху няколко основни храни, които слагаме на трапезата си – известни като български. Това са: киселото мляко, бялото саламурено сирене, „Български кашкавал“, „Кашкавал Балкан“, „Карловска луканка“, „Карловски луканков салам“, „Лютеница Първомай” и „Българска боза”.Ще загубят ли потребителите от това и възможно ли е традиционни родни храни да бъдат фалшифицирани и да се предлагат със съмнително качество?", "date": "2018.04.18", "title": "Може ли да загуби киселото мляко и сиренето като традиционни храни?"}
{"url": "http://www.novinite.bg/articles/158846/Jelo-Bojchev-BSP-e-za-100-zakupuvane-na-ChEZ-ot-darjavata", "text": "„Ние имаме ясно заявена и последователна позиция-  държавата да придобие 100% отЧЕЗ.” Това заяви зам.-председателят на ПГ на „БСП за България” и председател наКомисията за ЧЕЗ в НС Жельо Бойчев по Нова телевизия. Той обясни, че Комисията епопитала КЕВР- какви са били заявените и признати инвестиции от ЧЕЗ, как и по какъвначин се удостоверява изпълнението на инвестициите и е поискала резултатите от всичкирегулаторни проверки. „В Комисията постъпиха много сигнали за завишаване на цени, завъзлагане на поръчки на свързани дружества – по същество се злоупотребява с това, коетосе отчита като инвестиции”, обясни Бойчев. „Странно е, че останалите ЕРП-та са поискали увеличение на цената на тока в пъти по-нискоот това, което е поискала ЧЕЗ. Комисията попита Инерком за това увеличение. Те отрекохада са участвали в изработването и подаването на такова предложение”- станало ясно същов Комисията, обясни председателят й. Таско Ерменков: Сделката с Инерком не трябва да бъде осъществена „Новият собственик на ЧЕЗ създава впечатление, че не може да си направи сметката- каквокупува, какъв ще е паричният поток, не знае как ще си върне парите. Тази сделка не трябвада бъде осъществена”. Това заяви народният представител от „БСП за България” и член накомисията за ЧЕЗ в НС Таско Ерменков по БТВ. По думите му Инерком не са знаели заувеличението на цената на тока, нито имат представа от заложените инвестиции на ЧЕЗ. Таско Ерменков обясни, че е питал една от службите- дали имат информация за писмо отбългарски банки, които да са дали подкрепа за тази сделка, а отговорът е бил, че нямалиданни за такива писма. „Fibank пишат, че са издали такова писмо”, категоричен бе ТаскоЕрменков и обясни, че или става въпрос за филтриране на информацията, което означава,че може би някой, на високо ниво, стои зад сделката, или за несвършена работа.„Вчерашната среща създаде  впечатлението, че  един човек стои отпред, а зад него са другии изобщо не се знае какво ще се случи в бъдеще”, обобщи Таско Ерменков. „В сделката за ЧЕЗ има все повече и повече неясноти, с всеки въпрос, който ние задаваме,защото получаваме не отговори, а стигаме до нови въпроси. На въпрос- далиправителството е водило разговори за закупуване на ЧЕЗ, министър-председателят, списмо, отговаря, че не са водени, а ЧЕЗ, с писмо, отговарят, че са водени”, каза ощеЕрменков.", "date": "2018.04.18", "title": "Жельо Бойчев: БСП е за 100% закупуване на ЧЕЗ от държавата"}
{"url": "http://www.novinite.bg/articles/158874/Slavi-Trifonov-za-Ivancheva-Tezi-deto-ya-hvanaha-ne-sa-li-sashto-prestapnici", "text": "Всичко щеше да е прекрасно, ако хората задържали, може би подкупния кмет на \"Младост\", бяха чисти като сълза от сърна\". Това пише в своя Facebook профил Слави Трифонов по повод вчерашния арест на районния кмет на \"Младост\" Десислава Иванчева в центъра на София. По думите на Слави, дори кметицата да е взела парите, \"едно гласче казва в главата на всеки нормален българин: “A, тези, дето я хванаха, не са ли също престъпници?” Въобще цялата работа е много съмнителна\" отбелязва шоуменът. Публикуваме цялата позиция на Слави Трифонов: Вчера в центъра на София беше извършен зрелищен арест. Ама наистина зрелищен. Кметът на \"Младост\" Десислава Иванчева бе държана права, с белезници на ръцете, повече от три часа върху платното на централен софийски булевард. Там, напълно случайно, имаше камери на кабеларката “Канал 3”. Още преди полицаите да намерят подкупа, неясно как се знаеше, че парите са 70 хиляди евро. От друга страна, днес по официална информация от прокуратурата, по ръцете на арестуваната Десислава Иванчева са намерени следи от мастилото на белязаните банкноти. Малко факти. Шефът на КПКОМПИ е Пламен Георгиев. Това е същият Пламен Георгиев, който е прокурор по делото за подслушването на покойния директор на Агенция \"Митници\" Ваньо Танов по казуса с покойния Мишо Бирата. Въпреки съмненията за намеса в работата на митниците, които тези разговори пораждат, записите са унищожени и дело няма. Както няма и разследване на прокурора Пламен Георгиев кое е лицето, което се обажда да нареди на шефа на митниците да не закача Мишо Бирата. А кой се обади – знаем всички. А шефът на специализираната прокуратура Иван Гешев, е същият онзи Гешев, прокурор по делото за източване на КТБ, който твърди, че Делян Пеевски не бил свързан с кредити от КТБ, при положение че според официалните документи майката на Делян Пеевски – Ирена Кръстева, е закупила пресгрупата „Монитор“ с кредит от КТБ.Проблемът в тази ситуация е, че никой от участниците в нея не се ползва и с капка обществено доверие. И дори кметицата да е взела парите, едно гласче казва в главата на всеки нормален българин: “A, тези, дето я хванаха, не са ли също престъпници?” Въобще цялата работа е много съмнителна. Доверие в тези институции ще има тогава, когато освен кмета на \"Младост\", закопчеят с белезници и някой от калибъра на Пеевски.", "date": "2018.04.18", "title": "Слави Трифонов за Иванчева: Тези, дето я хванаха, не са ли също престъпници?"}
{"url": "http://www.novinite.bg/articles/158864/Kontrabandna-apteka-zadarjaha-mitnicheski-slujiteli-na-MP-Kapitan-Andreevo", "text": "Опит за контрабанден внос на голямо количество различни медикаменти предотвратиха митническите служители на МП Капитан Андреево в нощта на 15.04.2018 г.При проверката на косовски микробус, пътуващ от Турция през България с  четирима косовски граждани и шофьор със сръбски паспорт, митническите инспектори откриват между багажа на пътниците 1969 блистера лекарствени продукти, сред които такива, предназначени за антибиотично лечение, епилепсия, остеопороза, за отслабване, срещу висок холестерол, имуностимулатори. Открити са и  458 тубички с крем за лечение на гъбички по кожата.  В хода на проверката митническите служители намират и 20 кутии, с общо тегло близо 11 кг, тютюн за наргиле без акцизни документи. Иззети са и 20 от 30-те кутии цигари, които пътниците декларирали, но които превишават нормите за безмитен внос на тютюневи изделия.  Установено е, че медикаментите и тютюнът за наргиле са собственост на шофьора. Контрабандната стока е задържана, съставени са два акта за нарушение на Закона за митниците.", "date": "2018.04.18", "title": "Контрабандна „аптека“ задържаха митнически служители на МП Капитан Андреево"}
{"url": "http://www.novinite.bg/articles/158862/Do-85-mln-lv-prehodna-nacionalna-pomosht-poluchavat-nad-41-000-tyutyunoproizvoditeli", "text": "До 85 млн. лв. преходна национална помощ ще получат над 41 000 тютюнопроизводители. Министърът на земеделието, храните и горите Румен Порожанов подписа заповедта за определяне на размера на плащането. За сортовата група „Басми“ тютюнопроизводителите с количества до 1 тон включително ще получат по 2,41 лв./кг, а тези с между 1 и 2 тона – по 2,35 лв./кг. Подпомагането на по-големите производители с количества над 2 тона е с по 1,56 лв./кг.Ставката на преходната национална помощ за сорта „Каба Кулак“ е в размер на 1,23 лв./кг, а за едролистните тютюни „Бърлей“ и „Виржиния“ е съответно по 0,90 и 0,71 лв. за кг.Очаква се средствата да бъдат по сметките на производителите на 24 април – вторник. Председателите на Националната асоциация на тютюнопроизводителите – НАТ 2010 Цветан Филев и на Съюза на производителите на ориенталски тютюни Арбен Мименов изказаха благодарност на премиера Бойко Борисов и правителството за навременното отпускане на субсидията. По време на редовното заседание на Министерски съвет те изтъкнаха, че получават средствата 2 месеца по-рано, отколкото например през 2016 г.  Браншовиците настояват подкрепата на тютюнопроизводителите да продължи и през следващия програмен период след 2020 г.", "date": "2018.04.18", "title": "До 85 млн. лв. преходна национална помощ получават над 41 000 тютюнопроизводители"}
{"url": "http://www.novinite.bg/articles/158853/Do-petak-se-ogranichava-dvijenieto-po-patya-Montana-Vraca", "text": "До 11 ч. в петък – 20 април, се ограничава движението по път I-1 Монтана– Враца в участъка между селата Краводер и Бели извор поради частичен ремонтна мостовото съоръжение над река Ботуня. Участъкът е сигнализиран с пътнизнаци.Обходни маршрути:- за направлението София – Видин трафикът се пренасочва по Обходнияпът на гр. Враца, път III-101 Враца – Криводол, път II-13 Криводол – Липен –Стубел – Крапчене, път I-1 Монтана-Видин;- за направлението Видин – София трафикът преминава по път I-1Монтана-Краводер, път III-1302 Краводер – Пудрия – Големо Бабино –Криводол, път III-101 Криводол – Враца, Обходен път на гр. Враца, път I-1Враца-София.Всички граждани и транспортни фирми могат да получават информация заактуалната пътна обстановка от безплатното мобилно приложение LIMA,интернет страницата на АПИ – www.api.bg, lima.api.bg и по всяко време отденонощието на тел. 0700 130 20 в АПИ. В агенцията целогодишно при 24-часоврежим работи Ситуационен център, който събира и обобщава данните засъстоянието на републиканските пътища.", "date": "2018.04.18", "title": "До петък се ограничава движението по пътя Монтана – Враца"}
{"url": "http://www.novinite.bg/articles/158868/Shefat-na-CRU-e-bil-v-Phenyan", "text": "Новината за визитата на шефа на Централното разузнавателно управление (ЦРУ) Майк Помпейо в Пхенян бе потвърдена официално, предаде Би Би Си. Американският президент Доналд Тръмп днес заяви в Twitter, че номинираният за държавен секретар ръководител на службата за сигурност Помпейо е посетил азиатската комунистическа държава и се е срещнал с лидера на Корейската народнодемократична република (КНДР) Ким Чен Ун. По думите на 45-ия държавен глава на САЩ основната тема на разговорите между двамата е била подготовката на срещата на американския и севернокорейския ръководители. \"Преговорите преминаха гладко\", допълни Тръмп в системата за микроблогове. Днес медия от САЩ съобщи, че Помпейо е посетил КНДР в началото на април.", "date": "2018.04.18", "title": "Шефът на ЦРУ е бил в Пхенян"}
{"url": "http://www.novinite.bg/articles/158873/Ninova-Po-golyam-absurd-ot-tova-da-ne-puskat-hora-s-uvrejdaniya-v-NS-ne-sam-chuvala", "text": "„Пред парламента са представителите на хората с увреждания, които искат среща сдепутатите от „БСП за България“. Ръководството, в лицето на партия ГЕРБ, към което сеобърнахме изрично, не ги допуска в парламента, защото са облечени във фланелки, накоито пише „Системата ни убива“. Това, на което сме свидетели, е абсурд“. Това заявипредседателят на БСП Корнелия Нинова пред журналисти в парламента. &quot;За нас това етежко погазване на демократични принципи и свободата на словото“, категорична е Нинова.По нейните думи равностойни и равноправни български граждани не могат да влязат вбългарския парламент, само защото си позволяват да протестират срещу система, която вмомента е ГЕРБ. „Управляващите се позовават на някакви измислени текстове въввътрешните правила и дискриминират не кого да е, а хората с увреждания. Те стоят навънповече от половин час и не могат да влязат в, би трябвало, най-достъпната сграда - наНародното събрание“, подчерта председателят на БСП. Нинова допълни, чепротестиращите са искали тази среща, за да обсъдят предложения за законодателнипромени, които касаят хората с увреждания. Тя уточни, че ръководството на ГЕРБ сепозовава на правилника за вътрешния ред, в който пише: „продажбата и разпространениетона информационни материали е забранено в сградата на парламента“. „Тези фланелки,които те носят, не могат да бъдат съблечени, за да влязат в сградата.&quot;- коментира лидерътна БСП.Корнелия Нинова и народните представители от „БСП за България“ излязоха навън, за да сесрещнат и поговорят с протестиращите. От своя страна, те благодариха на народнитепредставители от левицата за вниманието и подчертаха, че те единствено са се отзовали напоканата, която е била изпратена но всички партии. „Парламентът е затворен за хората,които искат промяна“, коментираха протестиращите.Депутатите от левицата обещаха да се запознаят с предложенията и да организират вторасреща, за да ги обсъдят. Според тях има ирония в думите на Цветанов по време наоткриването на сезона днес, който се похвали колко много хора са посетили парламента. „Аточно днес- да затвори вратите пред хора с увреждания“, възмутиха се те. От БСП сакатегорични, че най-малкото, което трябва да направи Емил Христов, който замества ЦветаКараянчева в момента, е да си подаде оставката.", "date": "2018.04.18", "title": "Нинова: По-голям абсурд от това- да не пускат хора с увреждания в НС, не съм чувала!"}
{"url": "http://www.novinite.bg/articles/158858/Evropejskata-komisiya-predlaga-sklyuchvane-na-targovski-sporazumeniya-s-Yaponiya-i-Singapur", "text": "Европейската комисия представи резултатите от преговорите по споразумението за икономическо партньорство с Япония и споразуменията за търговия и инвестиции със Сингапур. Това е първата стъпка към подписването и сключването на тези споразумения.Споразумението за икономическо партньорство с Япония е най-мащабното двустранно търговско споразумение, договаряно от Европейския съюз. То ще разкрие огромни пазарни възможности и за двете страни, ще засили сътрудничеството помежду им в редица области и ще затвърди съвместния им ангажимент за устойчиво развитие. За първи път се предвижда и конкретен ангажимент във връзка с Парижкото споразумение относно изменението на климата. Ще бъдат премахнати повечето мита, които всяка година струват на европейските износители за Япония 1 милиард евро. То ще отвори японския пазар, който обхваща 127 милиона потребители, за износа на основни селскостопански продукти от ЕС, ще осигури на този пазар защита в Япония на над 200 традиционни европейски регионални хранителни продукта и напитки и ще благоприятства възможностите на ЕС за износ в редица други сектори.Споразуменията за търговия и инвестиции със Сингапур са първите завършени двустранни спогодби с член на Асоциацията на народите от Югоизточна Азия (АСЕАН). В рамките на АСЕАН Сингапур е най-големият партньор на ЕС, като двустранната търговия със стоки е на стойност 53,3 млрд. евро (2017 г.), а с услуги — 44,4 млрд. евро (2016 г.). С тези споразумения ЕС направи важна крачка към установяването на високи стандарти и правила при търговията с региона на Югоизточна Азия, чието развитие и значение непрекъснато набира скорост.", "date": "2018.04.18", "title": "Европейската комисия предлага сключване на търговски споразумения с Япония и Сингапур"}
