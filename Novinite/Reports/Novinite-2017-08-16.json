{"url": "http://www.novinite.bg/articles/148587/Izdadoha-zapoved-za-arest-na-dashteryata-na-Cvetan-Vasilev", "text": "Има заповед за арест на дъщерята на Цветан Василев. Това съобщи в отворено писмо до президента съпругата на екс банкера, който се укрива в Сърбия - Антоанета Василева. От прокуратурата не потвърждават новината, информира НОВА.В писмото си до президента Василева твърди, че дни, след като съпругът й е потърсил закрила в Съединените щати, дъщеря им е обвинена в пране на пари.Изпратена е призовка на адреса им в София, въпреки че никой от семейството не живее в България.Адвокат се е свързал с прокуратурата, за да обясни тези обстоятелства, но въпреки това била издадена заповед за арест за 72 часа.  Целта според Антоанета Василева била да се издаде червена бюлетина от Интерпол и европейска заповед за арест. Дъщеря й била обвинена в пране на пари за това, че е купила апартамент в България с пари, дарени от баща й. ", "date": "2017.08.16", "title": "Издадоха заповед за арест на дъщерята на Цветан Василев"}
{"url": "http://www.novinite.bg/articles/148596/Vlizane-s-vzlom-i-poboj-v-Montansko", "text": "Бил е получен сигнал за счупена врата и маса в къща в с. Горно Озирово, собственост на А.Т./46 г./ от гр. Вършец, съобщиха от ОД на МВР Монтана. При посещение на място е установено, че лице е счупило стъклото на входната врата, влязло в къщата, счупило е стъкло на вътрешна врата, кухненска маса и е нанесло побой на двама 16-годишни от гр. Вършец и с. Горно Озирово и на Ф.П./19 г./ от гр. Враца. След проведени оперативно-издирвателни мероприятия е установен извършителят – Д.Н./25 г./ от гр. Враца. Той е задържан за срок от 24 часа в РУ Берковица. При извършения обиск в него е открита кутия с 3 къса цигари без български акцизен бандерол. Извършен е оглед на местопроизшествието, при което е образувано досъдебно производство по чл. 216, ал.1 от НК, информира ДАРИК.", "date": "2017.08.16", "title": "Влизане с взлом и побой в Монтанско"}
{"url": "http://www.novinite.bg/articles/148602/MVR-razdava-listovki-s-promenite-v-Zakona-za-dvijenie-na-chujdencite", "text": "Поредна превантивна кампания, свързана със спазването на Закона за движение по пътищата, стартираха от МВР. На български, турски, немски и английски език е подготвена листовка, която е насочена най-вече за транзитно преминаващите през страната ни чуждестранни водачи, информира ДАРИК.В нея са описани новите промени в Закона за движение по пътищата, както и глобите за водачите, които не ги спазват. Изведени са и редица указания за закупуване на винетни стикери, за шофиране с включени светлини, за използване на предпазни колани, както и за спазване на всички временни забрани и указания и разпорежданията на МВР.Вече започна раздаването на листовките по най-натоварените гранично-пропускателни пунктове в страната - Калотина, Кулата, Маказа, Дунав мост. Листовката има изключително превантивен ефект, тъй като летните месеци за изключително натоварени. Тези листовки имат за цел да информират особено преминаващите чужди граждани какви мерки и санкции следва да понесат принарушаване на новите разпоредби в закона. Основно ги информираме за задължителните разпоредби за движение със залепен винетен стикер, също така с включени постоянни светлини, сложени предпазни колани, че спирането в аварийната лента на магистралите трябва да става само и единствено при аварирали автомобили и най-новите санкции при шофиране след употреба на алкохол и наркотични вещества и предоставяне на автомобила на водач, който не е правоспособен, поясни Росен Рапчев - главен инспектор в сектор \"Контрол на пътното движение\". Той припомни, че според новите изменения в закона, за подобен вид нарушения санкциите са изключително строги - прекратяване на регистрацията и временно спиране от движение на колата. В този смисъл е много важно гражданите на чужди държави, които пресичат територията на България, да бъдат информирани.", "date": "2017.08.16", "title": "МВР раздава листовки с промените в Закона за движение на чужденците"}
{"url": "http://www.novinite.bg/articles/148609/31-godishen-otkradna-zlatnite-bijuta-na-majka-si", "text": "На 15.08.2017г. потърпевшата собственичка установявалипса на златни бижута от стая на къщата си. През деня чрез счупване на стъклото на прозорец са отнети златни бижута с общо тегло 22 грамаМъжът е осъждан неколкократно. Т.К. прави пълни самопризнания и предоставя билети за заложените от него накити. В РУ Горна Оряховица е образувано досъдебно производство по чл.195, ал.1, т.3, вр.чл.194, ал.1 от НК, информира ДАРИК.", "date": "2017.08.16", "title": "31-годишен открадна златните бижута на майка си"}
{"url": "http://www.novinite.bg/articles/148563/Prigotviha-gigantski-omlet-s-10-hilyadi-yajca", "text": "Гигантски омлет в 4-метров тиган. Вкусната гледка събра стотици в белгийското градче Малмеди, информира Нова.Омлетът е направен от 10 хиляди яйца и е част от традиционен фестивал в региона. Той носи забавното име \"Световно братство на рицарите на гигантския омлет\".Омлетът се готви от няколко души и практиката е показала, че се изяжда бързо след приготвянето.", "date": "2017.08.16", "title": "Приготвиха гигантски омлет с 10 хиляди яйца"}
{"url": "http://www.novinite.bg/articles/148555/Loshi-usloviya-na-trud-za-prislugata-v-Indiya", "text": "Конфликт между прислужница и нейната господарка разкри зловещи истини за Индия. А в страната се надигна бунт заради условията на труд за прислугата,информира НОВА.Всичко започва преди седмици, когато Зохра Биби е обвинена от работодателката си, че е откраднала пари. В своя защита Зохра заявила, че не й е плащана заплата и че е била бита заради предполагаемата кражба. Всичко това се разиграва в Махагун Модерне - предградие на столицата Ню Делхи.Няколко дни по-късно, когато Зохра така и не се прибира у дома, нейните близки решават, че господарите й са я задържали насила. И така стотици прислужници, предвождани от нейния съпруг, нахлуват в комплекса, въоръжени с камъни и железни прътове.В отговор, хиляди семейства в Махагун Модерне отказаха да допуснат прислужниците в домовете си, и по-специално тези, които са мюсюлмани от Бангладеш – каквито се смята, че са Зохра Биби и нейните поддръжници. А постройките, обитавани от тях, бяха сринати със земята. Разрушени бяха и малките им магазинчета. Това принуди повечето жители на \"гетото\" да изпратят децата си при роднини. А те самите останаха да оцеляват на ръба, вкопчвайки се в оскъдните си спестявания, получавайки храна чрез милостиня и опитвайки се по някакъв начин да създадат \"временни магазини\", които могат да бъдат разрушени, когато идват полицейските служители.", "date": "2017.08.16", "title": "Лоши условия на труд за прислугата в Индия"}
{"url": "http://www.novinite.bg/articles/148559/Stotici-se-boryat-s-oganya-v-Garciya", "text": "Над 210 пожарникари, подпомагани от 100 войници, се борят с огъня на земята. В светлата част на денонощието им помагат самолети и хеликоптери. Променящият посоката си вятър и пресеченият терен пречат на огнеборците, информира НОВА.А стотици все още не могат да се върнат по домовете си. Остава неясно колко от разпръснатите по хълмовете имоти са изгорели.Пожарът край Атина е един от няколкото големи пожари, които горят в Гърция в момента. Извън контрол е огнената стихия на островите Закинтос и Кефалония, както и на полуостров Пелопонес. ", "date": "2017.08.16", "title": "Стотици се борят с огъня в Гърция"}
{"url": "http://www.novinite.bg/articles/148557/Navodneniya-v-Siera-Leone", "text": "600 души са в неизвестност след наводнението и свлачищата в Сиера Леоне. Стихията отне живота на най-малко 400 жители на столицата Фрийтаун и няколко съседни селища, информира НОВА.Съдбата на стотици остава неизвестна, докато издирвателните екипи разчистват района. Липсват цели семейства, а от домовете им не е останало нищо.Планира се масово погребение, за да се освободи място в моргите. Около 3 хиляди души са без дом.В Сиера Леоне дъждовният сезон е от май до ноември. Наводненията не са рядкост, а самоделните къщи, обезлесяването и лошата инфраструктура допринасят за повишаването на опасността.", "date": "2017.08.16", "title": "Наводнения в Сиера Леоне"}
{"url": "http://www.novinite.bg/articles/148597/Kradec-na-pari-i-bijuta-ostava-v-aresta", "text": "По искане на Районна прокуратура-Казанлък съдът определи мярка за неотклонение „задържане под стража“ спрямо 38-годишен мъж. Той е привлечен като обвиняем за това, че при условията на опасен рецидив, счупил стъкло на имот и откраднал 1400 британски паунда, 7500 турски лири, 420 лева, 2 бр.мобилни апарата, обеци с камъни „Сваровски“ и златен синджир с тегло около 3 грама, информира ДАРИК.Преди седем месеца обвиняемият Иван Д. бил нает на работа във ферма за отглеждане на животни в гурковско село. 59-годишният му работодател заминал на почивка, като оставил мъжа сам да стопанисва фермата. През нощта на 10 срещу 11 август обвиняемият счупил стъклото на прозорец на къщата и извършил кражбата, след което отишъл на море. За случая бил подаден сигнал в полицията. На 12 август Иван Д. е задържан в Обзор. Установено е, че той бил изхарчил част от отнетата сума пари, а останалите, както и бижутата, са възстановени на собственика.Под ръководството на Районна прокуратура-Казанлък до момента са извършени разпити на свидетели, събрани са писмени доказателства, назначена е оценителна експертиза, обвиняемото лице е привлечено към наказателна отговорност и производството ще приключи в най-кратки срокове. Съдът уважи искането на Районна прокуратура-Казанлък за вземане на мярка за неотклонение “задържане под стража” спрямо обвиняемия и прие, че се касае за висока степен на обществена опасност на деянията и на извършителя му, който до момента е осъждан 20 пъти за престъпления против собствеността.Определението на Районен съд – Казанлък подлежи на обжалване пред Окръжен съд-Стара Загора. ", "date": "2017.08.16", "title": "Крадец на пари и бижута остава в ареста"}
{"url": "http://www.novinite.bg/articles/148570/V-krajna-smetka-Tramp-ne-zae-tvarda-poziciya-sreshtu-rasizma-i-neonacizma", "text": "\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n \r\n ", "date": "2017.08.16", "title": "В крайна сметка Тръмп не зае твърда позиция срещу расизма и неонацизма"}
{"url": "http://www.novinite.bg/articles/148573/Teroristka-vzrivi-desetki-hora-na-pazar-v-Nigeriya-ima-zaginali", "text": "Самоубийствена атака на терористка бе извършена срещу пазар в село до град Майдугури в югоизточната част на Нигерия. Както съобщава във вторник агенция Ройтерс, като се позовава на местните власти, загинали са 27 души, информира ДАРИК.При терористичния акт са пострадали 83 души.Още двама самоубийци са са взривили близо до входа на лагер за бежанци наблизо. Няма други загинали, но също има ранени при тези атаки.", "date": "2017.08.16", "title": "Терористка взриви десетки хора на пазар в Нигерия, има загинали"}
{"url": "http://www.novinite.bg/articles/148569/Iran-stroi-v-Siriya-zavod-za-raketi-s-golyam-obseg", "text": "Иран строи предприятие за производството на ракети с голям обсег в Северозападна Сирия, предаде Ройтерс, като се позова на репортаж, излъчен по израелския Втори телевизионен канал. В програмата бяха показани сателитни кадри от строящия се обект. Миналата седмица израелският премиер Бенямин Нетаняхупредупреди, че Иран затвърждава положението си в Сирия, в момент в който ислямистите от Ислямска държава губят позиции. Тогава Нетаняху каза, че Израел следи внимателно случващото се и предупреди, че страната му ще действа срещу всяка заплаха. В репортажа на Втори канал бяха показани кадри от израелски сателит, на които се вижда строящ се обект в Северозападна Сирия близо до средиземноморския крайбрежен град Баняс. В репортажа се казваше, че някои от обектите и строителните дейности, документирани на кадрите, навеждат на мисълта, че може би там са складирани и експлозиви. В репортажа бе направена съпоставка между строящите се обекти, документирани на сателитните кадри, и кадри на завод за ракети близо до Техеран и бе констатирана голяма прилика между двата обекта.", "date": "2017.08.16", "title": "Иран строи в Сирия завод за ракети с голям обсег?"}
{"url": "http://www.novinite.bg/articles/148592/Opasna-strana-li-e-sega-Amerika", "text": "Твърдението, че Америка е \"заплаха за световния мир\", е главна тема на руската и иранската пропаганда от много години. За вярващите в западния съюз е болезнено да признаят, че има известна истина в това. При Доналд Тръмп Америка изглежда като опасна страна. През изминалата седмица г-н Тръмп си позволи рискована политика на ръба на войната към Северна Корея, отправи смътни заплахи за военна акция във Венецуела и флиртуваше с привържениците на идеята за превъзходството на бялата раса в страната. Той предлага точно обратното на стабилно, предвидимо и спокойно лидерство, което американските съюзници търсят у Вашингтон, информира ДАРИК.Придобилите веднага лоша слава заплахи на Тръмп, че Северна Корея рискува \"огън и жупел\" от една \"готова за стрелба\" Америка, по същество бяха безотговорни. Дори заплахата да е била блъф, тя поставя доверието в Америка на карта и рискува да доведе до ескалация от режима на Ким Чен-ун, който заплашва да изстреля ракети до американската територия Гуам. Още по-тревожното е, че правителството на Тръмп се заиграва открито с идеята за превантивен удар срещу Северна Корея, като настоява, че ако Ким се сдобие с ядрено оръжие, няма да може да бъде възпрян. Но ако Америка можеше да разчита на възпиране, за да се справи с ядрените заплахи от Русия на Сталин и Китай на Мао - тя със сигурност може да направи същото и със Северна Корея на Ким. Всички предишни президенти отхвърляха идеята за превантивни удари по държави с ядрени оръжия - по понятни причини.Международната криза, която Тръмп подклажда, все по-трудно може да се отдели от вътрешните проблеми, притиснали неговото управление. Разследването от бившия директор на ФБР Робърт Мълър за руска намеса в изборите в САЩ се доближава все повече до вътрешното обкръжение на президента.Конгресът е блокиран и Белият дом се е превърнал във въртележка от уволнения и интриги. А сега се появи политическо насилие по улиците - бели расисти и неонацисти нападнаха и дори убиха протестиращи в Шарлотсвил, а президентът излезе с уклончиви и двусмислени изявления от голф клуба си.Опасното е, че тези различни кризи ще се слеят и ще изкушат един изпаднал в затруднения президент да се опита да използва международен конфликт, за да се измъкне от вътрешните проблеми. Тази седмица спорният президентски помощник Себастиан Горка използва кризата със Северна Корея, за да притисне вътрешните критици на Тръмп да отстъпят, заявявайки пред Фокс нюз: \"По време на кубинската ракетна криза ние застанахме зад Кенеди. Това е криза, аналогична с кубинската. Трябва да сме заедно.Заиграването от г-н Горка с идеята, че заплахата от война може да накара американците да се сплотят около президента, трябва да разтревожи всеки с усет за историята. Правителствата, които се сблъскват с вътрешни кризи, често са по-склонни към авантюризъм в чужбина. Например германското правителство, което вкара Европа в Първата световна война, се чувстваше силно застрашено от вътрешни политически врагове. В деня, в който войната избухна, един екзалтиран кайзер обаче се обърна към тълпата: \"Не признавам повече никакви партии или сдружения; днес всички ние сме германски братя.\" Или както се изрази тази седмица г-н Горка: \"Това са моменти, когато трябва да се обединим като нация.\"Лидери под сериозен вътрешен натиск е по-вероятно също така да се държат нерационално. По време на кризата \"Уотъргейт\" членове на кабинета на Ричард Никсън казаха на военните да се допитат тях, преди да се подчинят на президентска заповед за ядрен удар. За нещастие не е ясно дали който и да е служител в САЩ - сега или тогава - има правото да отмени заповед на президента, ако той реши да предприеме ядрена атака.Външни наблюдатели остават с надеждата, че \"зрелите\" в администрацията на Тръмп ще успеят по някакъв начин да се справят с президента. Но поне публично съпротивата срещу заплахите за война от Тръмп е забележимо слаба както в Конгреса, така и в администрацията.Ейч Ар Макмастър, президентският съветник по въпросите на националната сигурност, защити дрънкането на оръжие от Тръмп по националната телевизия. Междувременно самият генерал Макмастър е под натиск от бялото националистическо крило сред привържениците на президента, които го критикуват за уволняването на техни съюзници от Съвета за национална сигурност. Със задълбочаването на севернокорейската криза миналата седмица хаштагът \"Уволнете Макмастър\" стана на мода в Туитър, след като националистите се опитаха да предизвикат уволнение на новооткрития им враг в Белия дом. Това е точно обратното на атмосферата, която трябва да цари в Белия дом в момент на надвиснала потенциална ядрена конфронтация в Пацифика.Онези, които се надяват, че \"задкулисието\" в Америка ще усмири Тръмп - или дори ще предизвика неговата оставка - вероятно се самозалъгват. Изхвърлянето му от поста остава изключително трудна задача и рискува да провокира още по-голяма радикализация и във вътрешен план, и във водената от САЩ външна политика.И последната притеснителна мисъл е, че появата на Тръмп все повече изглежда като симптом на по-широка криза в американското общество, която няма да изчезне дори когато Тръмп опразни Овалния кабинет. Влошаващият се жизнен стандарт за много от обикновените американци и демографските промени, които заплашват да превърнат белите американци от мнозинство в малцинство, помогнаха за появата на групата гневни избиратели, гласували за Тръмп.Комбинирайте този социален и икономически фон с една политическа култура, която почита оръжията и военните, и ще получите формулата за страна, чийто отговор на международни кризи все по-често е \"готова за стрелба\".", "date": "2017.08.16", "title": "Опасна страна ли е сега Америка?"}
{"url": "http://www.novinite.bg/articles/148560/Dva-vulkana-ednovremenno-izhvarliha-pepel-v-Kamchatka", "text": "Вулканите Ключевски и Шивелуч в Камчатка изхвърлиха едновременно пепел. Възможно е пепел да се появи над населени места на областта Уст-Камчатск, предаде ТАСС, цитирана от БГНЕС.Височината на изхвърлянето на пепел от Ключевски е 6 километра над морското равнище. Пепелната следа също се разпростира в северозападна посока вече на 100 км.\"Височината на изхвърлянето на пепел от Шивелуч е 3,5 км над морското равнище, дължината на следата е достигнала 55 км\", съобщават от Камчатската група за реагиране на вулканични изригвания (KVERT) от Института по вулканология и сеизмология на Далекоизточния филиал на Руската академия на науките. Ако вятърът смени посоката си е възможно две селища в рядко населената зона да се окажат под пепелопада.Вулканът Шивелуч е висок 3283 метра. Последният му активен период продължава с кратки времена на затишие от 2010 година. Лавовият му купол постоянно нараства, изхвърля пара и газове, понякога се сриват разтопени лавини.На 14 юни Шивелуч изхвърли пепел като вулканичните частици се разпространиха на 1000 км и покриха шест селища в Камчатка.Възрастта на вулкана е около 70 хиляди години. Той е най-северният вулкан на полуостров Камчатка в руския Далечен изток. Силните изригвания на Шивелуч се наблюдават повече от 2 века и той обикновено е под наблюдението на вулканолози, а в последно време го посещават и много любители на \"вулканския\" туризъм. През 2004-2005 година вулканът така се разбушува, че стихията намали височината на планината със 115 м.Вулканът Ключевски се намира в Уст-Камчатския район. Най-близкото селище Ключи се намира на 30 км от подножието на вулкана. ", "date": "2017.08.16", "title": "Два вулкана едновременно изхвърлиха пепел в Камчатка"}
{"url": "http://www.novinite.bg/articles/148574/Angela-Merkel-shte-otgovarya-na-vaprosi-ot-grajdani-na-jivo-v-Youtube", "text": "Близо пет седмици преди изборите за федерален парламент, потребителите на Youtube ще получат шанс да задават въпроси на германския канцлер Ангела Меркел в рамките на цял час – при това на живо, съобщава националният ежедневник \"Die Zeit\", цитиран от Агенция \"Фокус\".Абонирани за канала, по който ще бъде излъчено интервюто, са повече от три милиона души.За Меркел това е второто подобно интервю, след като преди две години се включи в друга подобна инициатива. ", "date": "2017.08.16", "title": "Ангела Меркел ще отговаря на въпроси от граждани на живо в Youtube"}
{"url": "http://www.novinite.bg/articles/148585/Vandali-oskverniha-memoriala-na-Linkaln-vav-Vashington", "text": "Вандали оскверниха мемориала \"Линкълн\" във Вашингтон с неприлично послание, изписано с червена боя, предадоха местните власти, информира НОВА.Деянието вече се разследва, а силите на реда използваха специално вещество за безвредно отстраняване на боята върху паметника на 16-тия американски президент. Вероятно ще се необходим няколко процедури до пълното премахване на надписите.   ", "date": "2017.08.16", "title": "Вандали оскверниха мемориала на Линкълн във Вашингтон"}
{"url": "http://www.novinite.bg/articles/148603/Komentar-na-Obama-stana-naj-haresvaniya-tuit-v-istoriyata", "text": "Туит на бившия президент на САЩ Барак Обама след шествието във Вирджиния на привърженици на идеята за превъзходство на бялата раса се превърна в най-харесваното послание, поствано някога в Туитър, предаде ДПА.\"Никой не е роден с омраза към друг човек заради цвета на кожата, произхода или религията му\", написа Обама в събота, цитирайки покойния южноафрикански лидер Нелсън Мандела, когото той определя като свой \"личен герой\".Туитът беше публикуван, след като 32-годишната Хедър Хейър, протестираща срещу бялото националистическо шествие в Шарлотсвил, бе убита от кола, врязала се в група контрадемонстранти.Посланието от 44-ия и първи чернокож президент на САЩ е било харесано близо 3 милиона пъти до днес сутринта, което го прави най-харесвания досега туит, според статистиката на Туитър. То е било ретуитнато 1,2 милиона пъти. Под съобщението има снимка на Обама, поздравяващ група малки деца, които го гледат от прозорец.", "date": "2017.08.16", "title": "Коментар на Обама стана най-харесвания туит в историята"}
{"url": "http://www.novinite.bg/articles/148607/Vzriv-izbuhna-blizo-do-britansko-letishte", "text": "Мощен взрив избухна в близост до летището на английския морски град Саутенд-он-Сий, който се намира в източната част на страната, предаде в. „Дейли мейл”. Не се съобщава за жертви.Според изданието, пожарникарите вече се борят огъня. По първоначални данни, огънят се е разразил в един от хангарите, където се помещават самолети.Инцидентът се е случил около 10:40 ч. местно време. Летището продължава да работи нормално.От аеропорта се извършват полети до Испания, Холандия, Германия, Португалия, Швейцария, Малта и Франция, допълва БГНЕС. ", "date": "2017.08.16", "title": "Взрив избухна близо до британско летище"}
{"url": "http://www.novinite.bg/articles/148615/Latvijski-skap-avtomobil-leti-sas-100-km-ch-nad-ogranichenieto", "text": "Кола с латвийска регистрация е засечена да се движи със 152 км/ час, което е почти 100 км/ час над ограничението. Автомобоилът е заснет от стационарна камера край Шумен на 21 юли в 20:37 часа. Глобата, която ще му бъде наложена, е в размер на 950 лева, съобщава Дарик.Общо 3459 са констатираните от полицейските служители нарушения през юли на територията на ОДМВР – Шумен. Най-много са нарушенията за скоростта - 1079.Втори в класацията за бързо шофиране е водач на лек автомобил с русенска регистрация. Той  бил „заловен“ да преминава със 151 км/ час покрай стационарна камера, при максимално разрешени 60 км/час, на същото място на 16 юли в 19:08 часа. Глобата му е в размер на 950 лева. Трети в серията „бързи и безотговорни“ шофьори допълва шофьор, който рано сутринта на 30 юли бързал да премине през Шумен. Стационарната камера край 7-мия километър отчела 147 км/ час, което е с 87 повече от ограничението.955 са съставените глоби с фиш на водачи, превишили скоростта с до 31 км/ час над позволената. 93 подлежат на санкция за управление на моторно превозно средство със скорост между 31 и 41 км/ час над допустимата. 20 водачи са установени да шофират със скорост между 41 и 50 км/час над разрешената. 11 са нарушителите, които са установени да управляват моторни превозни средства със над 50 км/час над максимално позволената.", "date": "2017.08.16", "title": "Латвийски скъп автомобил „лети” със 100 км/ч над ограничението"}
{"url": "http://www.novinite.bg/articles/148589/V-chetvartak-shte-bade-predimno-slanchevo", "text": "През нощта ще е предимно ясно, в четвъртък - предимно слънчево. Около и след обяд ще се развива купеста облачност. Краткотрайни превалявания ще има само на изолирани места. Ще духа слаб, в източната половина от страната - умерен север-североизточен вятър. Максималните температури ще са между 29 и 34 градуса, информира ДАРИК. Атмосферното налягане е малко по-високо от средното за август и ще остане без съществена промяна. В планините ще е предимно слънчево, след обяд ще се развива купеста облачност, но само на изолирани места ще превали. Ще духа умерен до силен североизточен вятър. Максималната температура на височина 1200 м ще е около 25 градуса, на 2000 м - градуса - около 16 градуса.Над Черноморието ще има по-често значителна облачност, но почти без валежи. Ще духа умерен север-североизточен вятър. Максималните температури ще са 27-30 градуса, а температурата на морската вода е 25-26 градуса. Вълнението на морето ще бъде около 3 бала.", "date": "2017.08.16", "title": "В четвъртък ще бъде предимно слънчево"}
{"url": "http://www.novinite.bg/articles/148558/Kabinetat-otpuska-oshte-pari-za-stipendii-na-uchenicite", "text": "Прогнозата как ще се разпределят разходите по време на българското председателство на Съвета на Eвропейския съюз ще направи правителството на заседанието си в сряда, информира НОВА.Министрите ще отпуснат и допълнителни пари на общините, с които местната власт да осигури стипендии на учениците от септември, а училищата да бъдат поощрени за добри резултати.И още: държавата отчита какво е свършила, за да намали бедността.", "date": "2017.08.16", "title": "Кабинетът отпуска още пари за стипендии на учениците"}
{"url": "http://www.novinite.bg/articles/148578/Mesec-predi-nachaloto-na-uchebnata-godina-se-tarsyat-uchiteli", "text": "Месец преди началото на новата учебна година училищните директори търсят учители по математика, по информатика, по чужди езици, начални учители и учители за целодневната организация на обучение, както и учители за предучилищното образование. Това каза председателят на Синдиката на българските учители (СБУ) към КНСБ Янка Такева, информира Дарик.Тя съобщи, че сега учителите и приравнените към длъжността \"учител\" са общо 93 000, а се търсят над 3000 учители, защото 3160 учители работят в училищата, въпреки че са навършили пенсионна възраст и са се пенсионирали. Тези педагози преподават в училище, тъй като на техните места \"няма млади учители\", обясни Такева.", "date": "2017.08.16", "title": "Месец преди началото на учебната година се търсят учители"}
{"url": "http://www.novinite.bg/articles/148575/Goryashti-trevi-vav-vidinsko", "text": "На осем сигнала за пожари реагирали през последното денонощие служителите на райнните служби ПБЗН. Огнеборците гасили пожари на сухи треви без материални загуби в землищата на Видин, Белоградчик, Кула, Брегово и селата Дреновец, Делейна и Коста Прерчово, информира ДАРИК.", "date": "2017.08.16", "title": "Горящи треви във видинско"}
{"url": "http://www.novinite.bg/articles/148582/Dneven-horoskop-za-sryada-16-avgust-2017-g", "text": "Днес трябва да сте първите, които говорят, както и първите, които действат. Енергията ви е подходяща за започване на нови неща и да покажете, че пътят напред е безопасен, стига да повярват в себе си.Портмонето ви днес е храм и трябва да избягвате изкушението да го осквернявате. Може да видите страхотна оферта, която много си заслужава, но опитайте да не й обръщате внимание, защото в дългосрочен план няма да ви е от полза.Приятелите на приятелите ви са страхотни и си струва да се опознаете. Днес е страхотен ден за това. Направете въведения и прекарайте известно време да разберете кой кой е и  как се вписва в голямата картинка.Ако сте представител на някой от останалите зодиакални знаци, можете да намерите своя дневен хороскоп ", "date": "2017.08.16", "title": "Дневен хороскоп за сряда, 16 август 2017 г."}
{"url": "http://www.novinite.bg/articles/148616/Tramp-pohvali-Kim-Chen-un-za-reshenieto-mu-da-ne-izstrelva-raketi", "text": "Президентът на САЩ Доналд Тръмп похвали северокорейския лидер Ким Чен-ун, за това, че се е отказал от плановете си да изстреля ракети към американския остров в Тихия океан, Гуам, предаде AFP.“Ким Чен-ун от Северна Корея взе много мъдро и обосновано решение. Алтернативата на това решение, щеше да бъде и катастрофална, и неприемлива!“, написа Тръмп в Туитър.", "date": "2017.08.16", "title": "Тръмп похвали Ким Чен-ун за решението му да не изстрелва ракети"}
{"url": "http://www.novinite.bg/articles/148562/Stolichniyat-bulevard-Praga-oshte-e-zatvoren", "text": "Столичният булевард \"Прага\" продължава да е затворен заради ремонт. Реконструкцията трябваше да е приключила във вторник, но строителството се бави и ще продължи до края на месеца, информира Нова.Затворена е отсечката между булевард \"Пенчо Славейков\" и \"Петте кьошета\". Подновяват се настилката, тротоарите, осветлението, както и  водопроводната инфраструктура. ", "date": "2017.08.16", "title": "Столичният булевард \"Прага\" още е затворен"}
{"url": "http://www.novinite.bg/articles/148571/Balgarinat-harchi-za-pochivka-sredno-po-320-lv-na-chovek", "text": "Българинът харчи средно по 160 евро или по около 320 лева на човек за почивка или ваканция, показват данни от анализ на Евростат за средните харчове на европейците по време на отпуски или почивки през 2015 г. Средно за ЕС показателят за ваканционните харчове е 320 евро на човек, информира ДАРИК.Според данни на НСИ пътуванията на българите през 2015 г. са били концентрирани изключително в страната - около 80%. Около 15% от сънародниците ни са пътували в чужбина, а близо 5% са предприели смесени пътувания - в страната и в чужбина. Преобладаващата възрастова група българи, която пътува, е била на възраст 25-44 години. По-голямата част от лицата на възраст над 15 г., които са пътували в страната или в чужбина (над 70%) - са посочили като цел \"почивка или екскурзия\".Средният разход на едно лице при пътуване в България, е бил около 320 лева, а за пътуване в чужбина са били необходими около 500 лв. средно на човек, показват данните на НСИ. Същевременно, пак според данни на НСИ, през 2015 г. около 60% от сънародниците ни не са били в състояние да си позволят едноседмична почивка извън дома. В подобна ситуация са се намирали близо 4 млн. българи, според родната статистика.Според европейската статистика най-малко пари за ваканционни разходи се отделят в Румъния и Латвия - средно по 116 евро на човек. Други страни с по-ниски разходи за почивка са Чехия - средно по 125 евро на жител, Унгария - по 130 евро, Португалия - 156 евро, Полша - 180 евро и др. Сред страните, в които се харчат пари за ваканция над средноевропейското ниво (320 евро) са Белгия - 560 евро, Ирландия - 470 евро, Кипър - 450 евро, Германия - 427 евро и др. Според данни на европейската статистика през 2015 г. повече от четвърт милиард европейци са предприели различни туристически пътувания с поне една нощувка. Най-активни в пътуванията са били германците - над 53 милиона, французите - 38 милиона, испанците - 24 милиона, италианците - 21 милиона и др.", "date": "2017.08.16", "title": "Българинът харчи за почивка средно по 320 лв. на човек"}
{"url": "http://www.novinite.bg/articles/148584/Spipaha-oshte-16-tona-alkohol-mente-po-moreto", "text": "1658 литра алкохол, търгуван и съхраняван в нарушение на Закона за акцизите и данъчните складове, задържаха митнически служители при проверки в района на Черноморието само за два дни. Извършени са две отделни проверки - в хотел, както и в ресторант и данъчен склад. Това съобщиха от пресцентъра на Агенция \"Митници\". На 13 август митническа група е проверила складово помещение в приземния етаж на хотел в курортен комплекс \"Св. Св. Константин и Елена\". Установено е, че там се съхраняват 24 пластмасови туби с вместимост по 10 л различни алкохолни напитки - водка, текила, уиски, мастика и мента.Общото количество на задържания алкохол е 240 л, за които не са представени документи по смисъла на Закона за акцизите и данъчните складове. Взети са проби. Предстои административно наказателно производство.", "date": "2017.08.16", "title": "Спипаха още 1,6 тона алкохол менте по морето"}
{"url": "http://www.novinite.bg/articles/148586/Trima-raneni-pri-sblasak-na-gradski-avtobus-i-bager", "text": "Трима души са пострадали, но без сериозни наранявания - пътник, шофьорът и контрольорката в автобуса, информира НОВА.Сблъсъкът е станал на пътя за к.к. „Златни пясъци”. Автобусът се е ударил в стълб от уличното осветление и е пропаднал в дълбока канавка, пътниците са били изведени. ", "date": "2017.08.16", "title": "Трима ранени при сблъсък на градски автобус и багер"}
{"url": "http://www.novinite.bg/articles/148588/Bilkar-stoya-dve-noshti-gladen-i-jaden-v-planinata-otkriha-go-sas-sledovo-kuche", "text": "Полицейски служители от РУ-Пещера с помощта на следово куче и неговия водач от ОДМВР-Пазарджик откриха загубил се в планината възрастен мъж. 76-годишният човек прекарал две нощи гладен и жаден в планината, преди да бъде намерен, информира ДАРИК. Униформените тръгнали да го издирват, след като вчера сутринтаблизки на изчезналия подали сигнал. Те обяснили, че мъжът е напуснал дома си в неделя и отишъл да бере билки в планината. Роднините помислили, че може би се е отбил при свои близки и за това не се е прибрал обратно. Но във вторник притесненията им от дългото отсъствие на стареца се засилили и отишли в полицейското управление в родопския град. Възрастният мъж бил обявен незабавно за издирване. В управлението бил сформиран екип от криминалисти, полицейски и младши-полицейски инспектори. На помощ им пристигнал водач със следово куче от МВР-Пазарджик. След няколко часа усилено издирване в планинска труднодостъпнатаместност Пирина човекът бил открит. Станало ясно, че той е прекарал две денонощия под открито небе, без храна и вода, объркан и дезориентиран.", "date": "2017.08.16", "title": "Билкар стоя две нощи гладен и жаден в планината, откриха го със следово куче"}
{"url": "http://www.novinite.bg/articles/148594/Kriminalno-proyaven-potroshi-kola-v-Dobrich", "text": "Умишлено е увреден лек автомобил „Ауди” с добричка регистрация, паркиран по ул. „Купен” в град Добрич, съобщиха от полицията. Сигналът е получен на 15 август, около 14:20 часа. Установен е извършителят на деянието - криминално проявеният Р.А. (27 г.) от Добрич, информира ДАРИК. С метална тръба той е счупил всички стъкла и стопове и е увредил вратите на колата. Работата по изясняване на случая продължава. Образувано е бързо полицейско производство. ", "date": "2017.08.16", "title": "Криминално проявен потроши кола в Добрич"}
{"url": "http://www.novinite.bg/articles/148580/Maj-s-kanu-se-udavi-kraj-Lozenec", "text": "Мъж на 31 години от Ямбол се е удавил с кану, а морето е изхвърлило тялото на плажа на къмпинг \"Корал\" край село Лозенец. Това съобщиха от полицията.Сигналът е подаден вчера следобед. Полицията е установила, че мъжът влязъл в морето с кануто си в неохраняема зона. Силно вълнение го е преобърнало. После мъжът изчезнал във водата. ", "date": "2017.08.16", "title": "Мъж с кану се удави край Лозенец"}
{"url": "http://www.novinite.bg/articles/148554/Shte-bade-predimno-slanchevo", "text": "Атмосферното налягане е малко по-високо от средното за август и ще остане без съществена промяна. Ще бъде предимно слънчево. Около и след обяд ще се развива купеста облачност и на отделни места ще превали краткотраен дъжд, възможно е и да прегърми. В Източна България ще духа умерен, временно силен север-североизточен вятър. Максималните температури ще са предимно между 28° и 33°, в София – около 28°. Това съобщи за Агенция „Фокус“ дежурният синоптик от НИМХ Георги Цеков. Над Черноморието облачността ще е променлива. На места ще има краткотрайни валежи. Ще духа умерен, временно силен север-североизточен вятър. Максималните температури ще са 26°-30°. Температурата на морската вода е 25°-27°. Вълнението на морето ще бъде 3-4 бала.Над планините ще е предимно слънчево, след обяд ще се развива купеста облачност и на отделни места ще превали и прегърми. Ще духа силен североизточен вятър. Максималната температура на височина 1200 метра ще е около 24°, на 2000 метра – около 15°.", "date": "2017.08.16", "title": "Ще бъде предимно слънчево"}
{"url": "http://www.novinite.bg/articles/148561/Otrovna-li-e-vodata-na-reka-Tundja", "text": "Отровна ли е водата на река Тунджа? Фермери от Ямболско сигнализираха за смъртта на техни селскостопански животни, пили от реката. Има ли риск за хората и опасни ли са водите на Тунджа? Екоинспектори вече проверяват изливат ли се отрови на в района на ямболското село Кукорево, информира НОВА.Илчо Илчев от ямболското село Кукорево отглежда близо 70 крави. В неделя, животновъдът води добитъка си на обичайния водопой край река Тунджа. Минути след като кравите пият от водата, падат като покосени.„Три паднаха във водата и четири отвън. И веднага се обадих на доктора да им слага системи“, разказва животновъдът Илчо Илчев.Ветеринарният лекар Мария Тодорова обяснила на фермера, че кравите са здрави и става въпрос за силно отравяне. Животновъдът и хора от селото твърдят, че водите на Тунджа са токсични.Друг сигнал за промишлено замърсяване на Тунджа в района имало само преди две седмици, разказа още фермерът. Тогава реката почерняла от измряла риба.Притеснени за екоравновесието в района, животновъдите звъннали и на телефон 112. Труповете на животните са откарани на екарисаж във Варна.А хората в района, които отглеждат животни, се оплакват, че крави са абортирали, а други умряли, след като пили вода от реката. Жителите на селото се опасяват, че има предприятия, които хвърлят отровни води край Тунджа. Експерти от РИОСВ- Стара Загора са взели проби от реката. Чака се и становище от Агенцията по безопасност на храните.", "date": "2017.08.16", "title": "Отровна ли е водата на река Тунджа?"}
{"url": "http://www.novinite.bg/articles/148583/Plamna-damska-chanta", "text": "Заседание на общинския съвет в американския град Боулдър беше прекратено, след като дамската чанта на една от съветничките се запали ненадейно, разказва НОВА.На видео от заседанието се вижда мъж, който говори на трибуната. А зад него чантата на жена, която стои на краката й започва да гори.Според полицията става въпрос за неизправна батерия на мобилния телефон, който бил вътре в чантата. Жената е получила леки наранявания от изгаряне.", "date": "2017.08.16", "title": "Пламна дамска чанта"}
{"url": "http://www.novinite.bg/articles/148595/Kavarnenec-shte-plati-v-Balgariya-globa-ot-90-evro-nalojena-v-Holandiya", "text": "Окръжен съд - Добрич призна финансова санкция, наложена в Холандия на 28-годишния Данаил Д. от Каварна. Той е бил глобен с 90 евро заради нарушение на разпоредбите за движение по пътищата. Мъжът е извършил провинението през нощта на 8 март миналата година, като е шофирал по улица в Хага без запалени задни светлини на управляваното от него моторно превозно средство, информира ДАРИК.Производството в Окръжния съд беше образувано след изпратено от Холандия удостоверение и прилагане на принципа на взаимно признаване на финансовите санкции, наложени в държави - членки на ЕС.", "date": "2017.08.16", "title": "Каварненец ще плати в България глоба от 90 евро, наложена в Холандия"}
{"url": "http://www.novinite.bg/articles/148604/Avtobus-plamna-kraj-Sofiya", "text": "Автобус пламна на пътя между Драгичево и Владая в посока София. След инцидента движението по пътя е било отцепено, но малко преди 14 часа колоната от автомобили е била пропусната да мине, информира НОВА.На място са пристигнали екипи на полицията, както и три пожарни екипа. ", "date": "2017.08.16", "title": "Автобус пламна край София"}
{"url": "http://www.novinite.bg/articles/148606/Tri-pojara-vdignaha-po-trevoga-gorskite-strajari-vav-Varna", "text": "Три пожара вдигнаха по тревога горските стражари към ДГС „Варна” във вторник, информира ДАРИК. Първият сигнал бил подаден към 13 ч. за пламъци в боров масив в землището на град Аксаково. Само преди дни Районната служба „Пожарна безопасност и защита на населението”  и служителите на горското стопанство се бориха с огъня, обхванал там площ от около 2 дка иглолистни култури. Силният вятър вчера възобновил пламъците, в потушаването на които се включиха и две пожарни.Към 16:30 ч. нов сигнал пренасочил екипите към землището на варненската местност Боровец, където пламъците обхванали 2 дка горска територия, но за щастие, без да нанесат сериозни щети.Третият пожарвъзникнал в следобедните часове в землището на град Белослав. Поради силния вятър пламъците се разпрострели на площ от 14 дка гори, но в резултат от бързата реакция на пожарникарите и горските стражари изгорели само сухи треви.Причините за пожарите се изясняват. И на трите места дежурят служители на ДГС „Варна”, за да предотвратят евентуалното възобновяване на огъня.Високите температури в съчетание с бурния вятър през последните дни са предпоставка за възникването на пожари, предупреждават от горското стопанство и призовават хората да бъдат изключително внимателни при боравене с огън.", "date": "2017.08.16", "title": "Три пожара вдигнаха по тревога горските стражари във Варна"}
{"url": "http://www.novinite.bg/articles/148610/Dragalevskiyat-lift-e-spryan-zaradi-avariya", "text": "Драгалевският лифт е спрян. Миналият петък лифтът се е повредил и сега собственикът „Витоша ски” проверява причината за аварията, информира БТВ. От дружеството не се ангажираха с прогноза кога съоръжението ще заработи отново. Ако искате да стигнете от Драгалевци до Черни връх, трябва да го направите пеша.", "date": "2017.08.16", "title": "Драгалевският лифт е спрян заради авария"}
{"url": "http://www.novinite.bg/articles/148613/Dron-za-2590-dolara-shte-razhojda-kucheto", "text": "Американска фирма пуска на пазара дрон за 2590 долара, който със специален повод ще разхожда от въздуха кучето вместо стопанина му, пишат „Дейли мейл” и БТА.Новият продукт използва джпиес за извеждането на домашния любимец по определен маршрут. Стопанинът на кучето може спокойно да си стои, седнал на пейка от маршрута, и да наблюдава разходката на любимеца си из алеите.Дронът има предварително зададена програма и може самостоятелно да отведе кучето до дома.С помощта на дрона собственици за пръв път ще могат да извеждат домашните си любимци по системата „хендсфри”.", "date": "2017.08.16", "title": "Дрон за 2590 долара ще разхожда кучето"}
{"url": "http://www.novinite.bg/articles/148617/Atraktivnite-midi-kraj-Ruse-se-okazaha-nashestvenici-ot-Kitaj", "text": "Атрактивните огромни миди, които се наблюдават от около две седмици на брега на Дунав в Русе, се оказаха инвазивен нашественик от Китай. От снимките, изпратени до БАН, специалистите от отдел „Биоразнообразие и екосистеми“ са констатирали , че става дума за китайска блатна мида, информира ДАРИК.Първите данни за наличието й в река Дунав са от 2005 г., а наблюденията сочат , че популацията на вида се развива с бурни темпове. Тя не е опасна директно за останалите животински видове, но атакува основно преките си български конкуренти – два вида блатни миди, като ограничава хранителните им ресурси.Новият нашественик вече се наблюдава и по притоците на река Дунав, като например в река Янтра вече е достигнал над Велико Търново, коментира Теодора Тричкова от БАН. Тя сподели, че при тях са постъпили екземпляри с размер от 22 сантиметра, като има сигнали и за екземпляри с размер до 26 сантиметра.", "date": "2017.08.16", "title": "Атрактивните миди край Русе се оказаха нашественици от Китай"}
{"url": "http://www.novinite.bg/articles/148600/Zadarjaha-dvama-uchastnici-v-telefonni-izmami", "text": "В РУ Монтана 72-годишна жителка е съобщила, че след предварителна уговорка по телефона е оставила зад табло на газопреносната мрежа на ул. \"Калето\" сумата от 14 000 лв в банкноти с различен номинал, поставени в полиетиленов плик. Жената е заявила, че сумата е поискана от мъж, представил се като служител на полицията във връзка с оказване на съдействие за залавяне на телефонни измамници, съобщиха от ОД на МВР Монтана, информира ДАРИК.В резултат на получена информация и проведени оперативно-издирвателни мероприятия като извършители на деянието са установени и задържани П.Р./37 г./ и 17-годишен, криминално проявени от гр. Вършец.При извършено последващо претърсване в паркиран до Драматичния театър в гр. Монтана лек автомобил \"Опел Зефира\" с монтанска регистрация, използван от двамата, са намерени и иззети - парична сума в размер на 20 450 лв, 3 мобилни телефонни апарати в комплект със сим-карти, таблет и златни накити.", "date": "2017.08.16", "title": "Задържаха двама участници в телефонни измами"}
{"url": "http://www.novinite.bg/articles/148581/Povishava-se-doverieto-v-pravitelstvoto-sled-100-dni-upravlenie", "text": "След 100 дни управление нараства одобрението към работата на кабинета „Борисов 3“. 42% одобряват дейността на правителството на ГЕРБ и Обединени патриоти. Това показват данните от проведено проучване на агенция „Барометър България“ в периода 11-15 август 2017 г.,/NOVA/Ръстът в сравнение с началото на мандата е 7 пункта.48% от анкетираните заявяват, че не одобряват, а 10% не дават нито положителна, нито отрицателна оценка за работата на третия кабинет на Бойко Борисов, отговаряйки на въпрос „Одобрявате ли работата на правителството през първите 100 дни управление?“.За пръв път българско правителство, след това на Симеон Сакскобургготски, се радва на нарастващо ниво на одобрение след първите 100 дни.Министър-председателят Бойко Борисов е традиционно е с най-висок рейтинг сред представителите на кабинета. Покачва се одобрението и към вицепремиера Красимир Каракачанов. Вицепремиерът и министър на външните работи Екатерина Захариева също е един от одобряваните членове на кабинета „Борисов 3“. Заместник министър-председателят Томислав Дончев също традиционно печели симпатиите на българските граждани и се подрежда в първата петица по одобрявани членове на Министерския съвет.Информация за проучването: Периодът на провеждане на изследването е между 11-15 август 2017 г. чрез телефонно интервю на 1002 души на възраст над 18-годишна възраст. Методология: Количествено проучване. Методика: Стратифицирана квотна извадка по признаците възраст и пол. Представителност: населението на България с избирателни права", "date": "2017.08.16", "title": "Повишава се доверието в правителството след 100 дни управление"}
{"url": "http://www.novinite.bg/articles/148611/Pravitelstvoto-s-nova-krachka-po-jp-liniyata-Radomir-Gyueshevo", "text": "Разширение в обхвата на проекта за подготовка на жп линията Радомир – Гюешево, одобри Правителството, като направи изменения в ОП „Транспорт и транспортна инфраструктура“ 2014-2020 г., с които ще бъде прецизиран обхватът на заложените за финансиране жп проекти, информира ДАРИК.С окрупняването на проекта по цялото направление София - Перник - Радомир - Гюешево - граница с Република Македония ще бъдат увеличени реалните ползи от изпълнението му, пише в мотивите към решението на Министерски съвет.Жп линията е част от европейския Коридор №8 и бе сред приоритетите в разговорите за сътрудничество между правителствата на България и Македония.", "date": "2017.08.16", "title": "Правителството с нова крачка по жп линията Радомир- Гюешево"}
{"url": "http://www.novinite.bg/articles/148601/Kabinetat-dava-polovin-milion-za-remont-na-Troyanskiya-manastir", "text": "Правителството одобри допълнителни парите за ремонт на Троянския манастир. На заседанието на Министерския съвет е гласувана сумата от 500 000 лв. за ремонт и възстановяване на най-старата сграда на Троянския манастир \"Свето Успение Богородично\" - крилото на екзарх Антим, информира ДАРИК. На днешното заседание на Министерския съвет бяха одобрени и над 1,5 млн. лева за образование. Средствата се осигуряват за стипендии за образователни резултати на общинските училища. Разпределени са на база на постигнатото от училищата на държавните зрелостни изпити по български език и литература и по математика. Целта е да се даде възможност на най-добре представилите се на държавните зрелостни изпити училища да провеждат политики за повишаване на качеството на образованието. ", "date": "2017.08.16", "title": "Кабинетът дава половин милион за ремонт на Троянския манастир"}
{"url": "http://www.novinite.bg/articles/148618/Bojko-Borisov-DPS-i-BSP-se-gotvyat-da-upravlyavat-prishivat-Peevski-na-GERB", "text": "„Цанков камък” отива в прокуратурата, защото не работи – естествено е да се търси виновникът за загубите. Това коментира по време на днешното правителствено заседание премиерът Бойко Борисов. В стенограмата, разпространена от пресслужбата на МС, министър-председателят подробно коментира сюжета със струващия над милиард лева хидровъзел, а и други актуални теми.Повторното даване на „Цанков камък” на прокурор беше изтълкувано от някои наблюдатели като удар по почетния председател на ДПС Ахмед Доган, който беше разследван заради свързан с проекта консултантски хонорар. Една от лансираните тези беше за конфликт между него и депутата и медиен бос Делян Пеевски.„Атаката ще бъде, че ДПС и всички останали едва ли не се пресират от нас, защото са чисти, добри и така заедно с БСП да подготвят следващо управление. А на нас да ни пришият Пеевски. Казвам: „Това са глупости” и в същото време гледам ден след ден как вървят фалшивите новини”, разсъждава на глас Борисов и продължава: „Изведнъж съшиха – хайде сега ще арестуват, хайде сега война в ДПС и изведнъж ние се оказваме… Преди десет дни ми го казаха, аз даже на някои колеги го разказах – видя ми се абсурдно, смешно”.Той изброява ред други проекти, които, според него, са били провалени по време на Тройната коалиция – АМ „Люлин „, АМ „Тракия”, Северната тангента, „Дунав мост 2”, АЕЦ \"Белене\" и т.н. „Ние ако за всяка тяхна глупост ги даваме на съд, съдилищата ще работят непрекъснато. Друг въпрос е кой ще е следователят, като знаем с какви следователки разполагат”, коментира Борисов, вероятно визирайки стажа на лидера на БСП Корнелия Нинова в следствието.", "date": "2017.08.16", "title": "Бойко Борисов: ДПС и БСП се готвят да управляват, пришиват Пеевски на ГЕРБ"}
{"url": "http://www.novinite.bg/articles/148556/Otvaryat-ofertite-za-izgrajdaneto-na-tol-sistemata", "text": "Отварят офертите на участниците в обществената поръчка за тол системата. Събитието ще се състои в сряда късния следобед в Пътната агенция. Шест са постъпилите до момента момента оферти, информира НОВА. Предвидено е проектирането, изграждането и въвеждането на системата за събиране на тол такси да струва 200 млн.лева. Тя трябва да заработи след 19 месеца от момента, в който изпълнителят й бъде избран.Тол системата ще важи само за тежкотоварните автомобили, които се движат по първокласната пътна мрежа у нас. Леките коли ще пътуват с електронна винетка, която ще струва колкото и сегашната.  ", "date": "2017.08.16", "title": "Отварят офертите за изграждането на тол системата"}
{"url": "http://www.novinite.bg/articles/148598/Hepatit-A-v-Lukovit-i-Lovech", "text": "През изминалата седмица Регионалната здравна инспекция (РЗИ) в Ловеч регистрира още четири случая на заразени с Хепатит А. Единият е на мъж от Ловеч, а другите три - на деца от 6 до 10 години в ромския квартал \"Изгрев\", където до момента са заболели 66 деца на възраст между 1-15 години, съобщават от инспекцията, информира ДАРИК. От там посочват още, че са оформени 39 семейни огнища. В почти 80% от семействата има висока огнищност с двама и повече заболели. Болните се хоспитализират в Инфекциозно отделение на ловешката болница.Инспектори на РЗИ са извършили три проверки на място в квартал \"Изгрев\". Имало е и две срещи с представители на Община Луковит и здравния медиатор за насочване на контактните към личния лекар за активно наблюдение и изследване в рамките на инкубационния период на Хепатит А от 45 дни. Извършена е проверка в детската градина в квартала, която поради ремонтни дейности, ще работи от 1 септември. Децата ще се приемат след задължително представяне на документ от личния лекар за липса на контакт със заразно болни в семейството. Предстои работна среща с представители на Община Луковит, научебните и детските заведения и личните лекари в града, предвид началото на учебната година и с цел недопускане разрастването на епидемията, допълват от инспекцията. За епидемичния взрив и за медико-диагностични дейности на общопрактикуващите лекари от град Луковит във връзка с профилактичните изследвания на контактните лица е уведомена Районната здравноосигурителна каса в Ловеч. За предприемане на мерки в хранителните обекти и обектите за търговия с храни на територията на града и квартала е изготвено писмо до Областната дирекция по безопасност на храните в Ловеч.", "date": "2017.08.16", "title": "Хепатит А в Луковит и Ловеч"}
{"url": "http://www.novinite.bg/articles/148590/Tarsyat-izpalnitel-na-proekta-za-distancionno-e-glasuvane", "text": "\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n \r\n ", "date": "2017.08.16", "title": "Търсят изпълнител на проекта за дистанционно е-гласуване"}
{"url": "http://www.novinite.bg/articles/148567/SASht-prodaljavat-da-se-interesuvat-ot-dialog-s-lidera-na-Severna-Koreya", "text": "Съединените щати все още са заинтересувани от установяване на диалог със севернокорейския лидер, но очакват някакви признаци на интерес и от страна на Пхенян, заяви пред репортери във Вашингтон държавният секретар на САЩ Рекс Тилърсън, цитиран от АП и ТАСС. \"Продължаваме да сме заинтересувани от опитите за намиране на начин за установяване на диалог, но това зависи от него\", каза той по адрес на Ким Чен-ун.На пресконференция по повод огласяването на доклад на Държавния департамент за състоянието на религиозните свободи по света Тилърсън отказа да коментира последното заявление на Северна Корея, че е готова с плана си за изстрелване на балистични ракети към Гуам, но засега няма да го привежда в действие. Севернокорейският лидер обясни, \"че ще наблюдава още известно време глупавото поведение на янките\", преди евентуално да изстреля ракети, съобщи вчера севернокорейската информационна агенция КЦТА. Ако те продължат с безотговорните си и опасни действия на Корейския полуостров, Северна Корея ще вземе такива мерки, каквито вече бяха обявени, допълни той.Тилърсън вече заяви, че американското правителство е готово да преговаря с Пхенян, но при условие, че Северна Корея се откаже от ядрените си амбиции, отбелязва Франс прес.\"САЩ искат да преговарят с Пхенян. Но за да седне на една маса с пратениците на Ким Чен-ун, американската дипломация иска доказателства за тяхната добра воля, които може да бъдат под формата на незабавно прекратяване на провокативните заплахи, на ядрените опити, изстрелването на ракети и други оръжейни изпитания\", отбеляза Тилърсън в публикувана в понеделник обща статия с министъра на отбраната Джим Матис. ", "date": "2017.08.16", "title": "САЩ продължават да се интересуват от диалог с лидера на Северна Корея"}
{"url": "http://www.novinite.bg/articles/148565/7-miliona-domakinstva-v-Tajvan-bez-tok", "text": "Човешка грешка остави без електричество компании и жилищни сгради, засягайки близо 7 милиона домакинства на остров Тайван в непоносимата жега, предаде Ройтерс. Сривът засегна милиони жилища, офиси и фабрики, но имаше ограничени последици за бизнеса на водещи световни технологични компании като най-големият производител на чипове в света и доставчик на \"Епъл\" \"Тайван семикъндактър манюфакчъринг\" и производителя на електроника \"Пегатрон\". Днес елекроснабдяването е било изцяло възстановено, съобщиха местни медии. Спирането на тока предизвика бъркотия - без електричество останаха ресторанти и малки фирми, престанаха за работят светофарите и асансьорите. Причина за прекъсването била техническа грешка на служител в държавната газова компания Си Пи Си, засегнала работата на електроцентралата на \"Тайван пауър\" в Таоюан.", "date": "2017.08.16", "title": "7 милиона домакинства в Тайван без ток"}
{"url": "http://www.novinite.bg/articles/148605/SEM-dopusna-do-izslushvane-shestima-kandidati-za-direktor-na-BNT", "text": "Съветът за електронни медии (СЕМ) реши на днешното си заседание да допусне до изслушване шестима кандидати в конкурса загенерален директор на БНТ, съобщи председателят на регулатора София Владимирова. Това са Сашо Йовков, Валерий Тодоров, Тома Иванов, Иван Гарелов, Константин Каменаров, Емил Кошлуков.Предстои те да представят пред СЕМ концепциите си на 21 и 22 август, а самият избор за генерален директор на БНТ ще бъде на 23 август.Общо девет бяха подалите документи за поста в БНТ. Трима от тях не продължават в надпреварата - Стоил Рошкев, Теодор Ангелов, Радостслав Главчев", "date": "2017.08.16", "title": "СЕМ допусна до изслушване шестима кандидати за директор на БНТ"}
{"url": "http://www.novinite.bg/articles/148577/Rusnacite-nablyagat-na-zdravoslovniya-jivot-piyat-po-malko", "text": "Почти половината руснаци са консумирали по-малко алкохол през 2016 година, а 39% изобщо не посягат към чашката. Това показва допитване на Общоруския център за изследване на общественото мнение, цитиран от РИА-Новости и БГНЕС. По негови данни ако 2009 година четвърт от допитаните са казали, че въобще не пият, сега те са вече 39% (при младите жени показателят е 47%).", "date": "2017.08.16", "title": "Руснаците наблягат на здравословния живот, пият по-малко"}
{"url": "http://www.novinite.bg/articles/148568/Nova-partiya-vav-Velikobritaniya-shte-se-bori-za-ostavane-j-v-ES", "text": "\r\nБивш началник на канцеларията на британския министър за Брекзита обяви, че следващия месец ще основе нова политическа партия, чиято цел ще е оставането на Великобритания в Европейския съюз, предаде АП.Джеймс Чапман каза, че центристката партия \"Демократите\" ще бъде официално създадена на митинг, наречен \"Народно шествие за Европа, който ще се състои на 9 септември в Лондон.Чапман работеше за министъра за Брекзита Дейвид Дейвис до юни. Оттогава той е отявлен критик на британското решение за напускане Евросъюза.В изявление, разпространено вчера от организаторите на митинга, Чапман отбелязва, че партийната цел ще е \"да отмени Брекзита без втори референдум\".Чапман призова членове с проевропейски виждания както на управляващата, така и на опозиционните партии, да се присъединят към него. За момента законодателите не са реагирали публично на призива му.\r\n\r\n\r\n\r\n", "date": "2017.08.16", "title": "Нова партия във Великобритания ще се бори за оставане й в ЕС"}
{"url": "http://www.novinite.bg/articles/148593/Na-Kakao-ne-za-parti-za-protest", "text": "\r\nСобственици на нощни заведения в Слънчев бряг и персонал вдигат протест срещу акциите на държавата в курортния комплекс. Повод за недоволството станаха двудневните акции, водени от вицепремиера Валери Симеонов, след които няколко клуба бяха затворени, а техника за хиляди - конфискувана, информира ДАРИК.Демонстрацията ще се проведе в култовата дискотека „Какао“ в 13.00 часа днес, научи Дарик. По-мащабен протест се подготвя и утре, като за място е избран паркинга пред административната сграда на „Слънчев бряг“ АД.\r\n", "date": "2017.08.16", "title": "На \"Какао\" - не за парти, за протест"}
{"url": "http://www.novinite.bg/articles/148566/13-jertvi-i-desetki-raneni-pri-incident-v-Portugaliya", "text": "13 души загинаха, а 49 бяха ранени днес при рухването на огромен дъб по време на религиозен празник на португалския остров Мадейра, предаде АП, като се позова на властите, информира ДАРИК. Дървото паднало в момент, когато голяма група хора отбелязвали празника Успение Богородично в ботаническа градина на 5 км от главния град на Мадейра - Фуншал. Това е най-големият празник на о. Мадейра през годината и за отбелязването му вчера и днес в църква в околностите на Фуншал се стекли много хора.Според регионалните здрави власти 10 души са загинали на място, едно дете е починало на път за местната болница, жена е починала, след като била докарана в болницата. Как е починала 13-ата жертва до момента остава неясно. Седем души са тежко ранени. Сред ранените има петима чужденци - с френска, германска, унгарска и холандска националност, посочва АФП. По-рано бе съобщено за 12 загинали и 52-ма са ранени, а също, че сред жертвите има две деца. Четири деца са в обезпокоително състояние. Според местни медии рухналото дърво било 200-годишен дъб. Регионалните власти разследват причините за падането му. ", "date": "2017.08.16", "title": "13 жертви и десетки ранени при инцидент в Португалия"}
{"url": "http://www.novinite.bg/articles/148599/Ekoinspektori-proveriha-Yantra", "text": "Експерти от РИОСВ-Велико Търново и Регионалната лаборатория към ИАОС във Велико Търново извършиха незабавни проверки след сигнали на „зеления“ телефон на инспекцията за мъртва риба и кафяво-червено оцветяване на водата на река Янтра при моста за Долна Оряховица. Това съобщи Милка Асенова, експерт \"Връзки с обществеността\" в екоинспекцията, информира ДАРИК.При оглед в участъка, от моста за с. Първомайци до моста при с. Върбица, не се установи наличие на умряла риба, но водата има кафеникав цвят. Изследвана е по показателите рН, температура, разтворен кислород и наситеност с кислород в три пункта: моста при с. Първомайци, моста при гр. Долна Оряховица и моста при с. Върбица. Получените резултати показват висока температура на водата и високо съдържание на разтворен кислород, което се обяснява с наличието на голямо количество кафяво оцветени планктон и микроводорасли. Извършена е проверка за качеството на изпусканата от „Захарни заводи“ отпадъчна вода в Лясковското дере, което зауства в р. Янтра в участъка между моста за гр. Долна Оряховица и с. Върбица. На място е измерен показателят рН, който не показа отклонение от поставените норми за заустване. Взета е и проба за физико-химичен анализ от заустваната отпадъчна вода, като резултатите от изпитването ще бъдат известни след 10 дни при представянето им от Регионална лаборатория към ИАОС във Велико Търново.Поради факта, че кафяво-червено оцветяване на водата на р. Янтра беше наблюдавано в участъка от р. Янтра преди и след заустването на Лясковското дере в нея, и въз основа на получените резултати по показателите рН, температура, разтворен кислород и наситеност с кислород считаме, че няма замърсяване на река Янтра в изследвания участък, а кафявото оцветяване се дължи на повишеното съдържание на планктон и микроводорасли в нея.", "date": "2017.08.16", "title": "Екоинспектори провериха Янтра"}
{"url": "http://www.novinite.bg/articles/148576/Rast-na-oborotite-po-Chernomorieto-sas-100-mln-lv", "text": "С над 100 млн. лв. са се увеличи оборотите на търговските обекти по цялото Черноморие през юли 2017 г. в сравнение със същия месец на 2016 г. Това показват данните от дистанционната връзка на НАП с касовите апарати.Най-много пари почиващите са похарчили в Обзор, където е регистриран ръст от 149% повече спрямо юли 2016 г. В големите курорти също има повишаване на оборотите спрямо юли миналата година. Така например в Албена ръстът е 62%, в \"Слънчев бряг\" – 10 на сто, а в Златни пясъци – 22%. От началото на летния сезон досега по цялото Черноморие са извършени общо 24 000 проверки. Най-много санкции са наложени заради неиздаване на касови бележки, разлика между сумата в касата и отчетените обороти, липса на фискални устройства и други. За пръв път през тази година неиздаването на касова бележка се санкционира незабавно с 2-седмично запечатване на търговския обект, освен с обичайната глоба. Досега са затворени 113 обекта, поясняват от НАП.Сигнали за неиздаване на касови бележки и данъчни нарушения могат да се подават на телефона на НАП 0700 18 700 или по електронна поща на infocenter@nra.bg.    ", "date": "2017.08.16", "title": "Ръст на оборотите по Черноморието със 100 млн. лв."}
{"url": "http://www.novinite.bg/articles/148579/Promeni-v-borda-na-Mini-Marica-iztok-EAD", "text": "С Решение на Съвета на директорите (СД) на „Български Енергиен Холдинг” ЕАД e извършена промяна в състава на Съвета на директорите на \"Мини Марица-изток\" ЕАД.От СД са освободени от длъжност Диан Червенкондев и Георги Айданлийски. На техните места са избрани Николай Диков и Георги Коев, с мандата на останалите членове на СД.Промените влизат в сила от деня на вписване на решенията в Търговския регистър към Агенция по вписванията.", "date": "2017.08.16", "title": "Промени в борда на \"Мини Марица-изток\" ЕАД"}
{"url": "http://www.novinite.bg/articles/148612/Postradalite-pri-vzriva-v-Hitrino-iska-novi-obezpechitelni-merki", "text": "Кантората ни бе принудена да разшири и засили обхвата наобезпечителните мерки, които имат за цел да подсигурят реалното изплащане на обезщетения на пострадалите от взрива в Хитрино от единия от ответниците \"Булмаркет рейл карго\" ЕООД, след приключване на делата за обезщетение, информира ДАРИК.Това съобщи Николай Димитров от софийската адвокатска кантора, която представлява близките на загиналите и пострадалите при железопътната катастрофа в населеното място.След като в проведеното предварително обезпечение на исковете на пострадалите стана видно, че \"Булмаркет рейл карго\" ЕООД е изчистила своите валутни наличности по сметките си в банките в страната, поискахме нови обезпечителни мерки. Те са наложени спрямо основните участници в бизнеса с горива в България и спрямо други дружества от гравитиращи и част от групата на \"Булмаркет\", отбеляза Димитров. По думите му мерките спрямо тези дружества се изразяват в запор на финансовите вземания, които има \"Булмаркет рейл карго\" ЕООД по сключени договори и анекси към тях в периода 2015-2017 г., имащи за предмет извършване чрез железопътен превоз от страна на фирмата на течни, твърди и газообразни горива със съответните дружества.До всички тези трети лица са изпратени писма, чрез които са надлежно уведомени и предупредени, че ако извършат каквито и да било търговски сделки, имащи за цел да преустановят или прикрият техни финансово-икономически отношения, ще доведат до основание да потърсим от тях не само имуществена отговорност, но и цялостна проверка на дейността, която извършват в България и на територията на Европейския съюз, уточни Димитров.Според адвокатската кантора всяка една от експертизите по наказателното производство по категоричен и несъмнен начин доказва, че основна и единствена причина за настъпилото събитие е само и единствено високата скорост на влаковата композиция и са поискали от съда да бъдат привлечени свидетели, които ще дадат показания относно структурата на бизнеса на \"Булмаркет ДМ\" ООД и \"Булмаркет рейл карго\" ЕООД. Исковите молби от наследниците на починалите и пострадалите при влаковата катастрофа в Хитрино са в размер на около 10 млн. лв. Вече работим и по искови молби на стойност няколко милиона лева на представители на малкия бизнес в населеното място, чийто обекти са пострадали от взрива, допълни Димитров.", "date": "2017.08.16", "title": "Пострадалите при взрива в Хитрино иска нови обезпечителни мерки"}
{"url": "http://www.novinite.bg/articles/148564/Otkriha-izklyuchitelno-skapa-kartina-na-garajna-razprodajba", "text": "Изключително скъпа картина беше открита на гаражна разпродажба. Произведението на Вилем де Кунинг струва невероятните 160 милиона долара. И има необичайна съдба, информира НОВА.През 1985 г. картината била открадната. Мъж и жена я отрязали от рамката й и изчезнали със скъпото произведение. Тя останала в неизвестност 31 години. Преди мъж да се обади на музея, от който изчезнала творбата и да каже, че я видял на гаражна разпродажба. Експерти направили анализ и се оказало, че това е автентичната картина. След реставрация, тя отново ще бъде изложена в същия музей. ", "date": "2017.08.16", "title": "Откриха изключително скъпа картина на гаражна разпродажба"}
{"url": "http://www.novinite.bg/articles/148608/Gasyat-dva-golemi-pojara-v-obshtina-Topolovgrad", "text": "Два големи пожара горят на територията на община Тополовград, съобщават от областната администрация в Хасксово. В района на селата Присъдец- Филиповци са пламнали сухи треви и лесонепригодни площи. Пожарът се разгръща на широк фронт и е труден за овладяване. Пламъците се движат в посока Маточина. На място вече работят  5 противопожарни екипа. Допълнителна помощ е поискана и от горското стопанство/DARIK/Второто огнище на пожар е при село Сакарци. Там фронтът също все още не е уточнен, но пожарът се разраства към близка широколистна гора. На място работят също 5 противопожарни екипа.Към пожарите вече пътува и комисар Николай Вълчев, директор на РДПБЗН-Хасково. По информация на зам.-кмета на община Тополовград Наско Стоянов към Присъдец е изпратен  първият екип от доброволното формирование. Доброволците ще са в помощ на пожарникарите и ще се включат в гасенето. Очаква се да се събере и вторият екип, който да бъде разпределен към едно от двете огнища. В работата по овладяването на огъня участват и екипи на Държавното горско стопанство. ", "date": "2017.08.16", "title": "Гасят два големи пожара в община Тополовград"}
{"url": "http://www.novinite.bg/articles/148572/Higienistka-pomisli-pistolet-za-zapalka-rani-kolejka", "text": "Италианска хигиенистка в четиризвезден хотел в Римини помисли револвер за запалка и рани с него без да иска своя колежка, чистеща същата стая, съобщава местният сайт Блицкуотидиано, инфомира ДАРИК.По ирония на съдбата, куршумът, ранил жената, след това рикоширал и засегнал чистачката, произвела изстрела. Пострадалата колежка веднага била откарана в болница, където й направили операция. Животът й е извън опасност. Хигиенистката, произвела изстрела, получила по-леко нараняване от рикошета.Собственик на оръжието се оказал 42-годишният клиент на хотела Давид Ерколани, който бил на почивка със съпругата и децата си. Тойбил задържан за незаконно притежание на оръжие.", "date": "2017.08.16", "title": "Хигиенистка помисли пистолет за запалка, рани колежка"}
{"url": "http://www.novinite.bg/articles/148591/RADIACIYa-VAV-VODATA-V-TRANSKO-Dve-sela-piyat-ot-vodonoski", "text": "Пет пъти по-висока стойност на радиация във водата на села в Трънско. Хората там се снабдяват с водоноски. Режимът продължава вече месец и никой не знае до кога. В Знеполе отиде репортерът на NOVA Данаил Глишев. Въпросът с водата през лятото е особено тежък, защото освен за пиене и миене, тя е необходима и за поливане в малките села по Западната ни граница.„Никой не ни е казал да не пием вода”, казва Лада, жител на Забел.Лада обаче не е доволна и от чистотата на водата в цистерните, докарани от ВиК.„Водата, такава беше, когато я докараха, напълних една кофа с вода. И им показвам това, а те викат - кофата ти е мръсна”, оплаква се Лада.В Знеполе, Трънско, селата които имат проблем с радиационния фон във водата са две - Забел, което виждате зад мен, и село Зелениград, населено място, което се намира само на два километра от предходното! Проблемът е засечен от Регионалната здравна инспекция в Перник. Във водата няма уран, отбелязват от там.„Само алфа активност е по-висока. И пак казвам, тези неща настъпиха откакто стандартът беше променен от 2016 година”, обяснява д-р Антония Григорова от РЗИ – Перник.Сега, според вече европейските изисквания, водата е с над допустимото съдържание на радиоактивност. Лада вече не иска да ползва водоноските. ", "date": "2017.08.16", "title": "РАДИАЦИЯ ВЪВ ВОДАТА В ТРЪНСКО: Две села пият от водоноски"}
{"url": "http://www.novinite.bg/articles/148614/Koi-sa-naj-bogatite-tijnejdjari", "text": "Да натрупаш богатство е доста трудно. А когато успяваш преди да си навършил 20 години, наистина трябва да си талантлив, а и късметлия.В класацията на най-богатите тийнейджъри влизат актьори и певци, които са започнали кариерата си от деца. Като тийнейджъри вече имат милиони почитатели и милиони долари.", "date": "2017.08.16", "title": "Кои са най-богатите тийнейджъри?"}
