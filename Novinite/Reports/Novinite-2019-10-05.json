{"url": "https://www.novinite.bg/articles/180991/Paparaci-zasneha-izpisvaneto-na-bebeto-na-Zlatka-i-Blagoj", "text": "Прясно родилата Златка Райкова бе хваната от папараци на изписването на нейния наследник. Чаровната плеймейтка проговори единствено пред \"Папараци\" след щастливото събие и призна, че е изпитала най-голямото щастие на света, пише Шоу блиц. Златка реши да кръсти първородния си син на неговия баща Благой Георгиев. Това е четвърто дете за футболната звезда, но първо и много искано от красивата Райкова. А папараците уловиха гордите родители на изписването на малкия Благой, който по всичко личи ще бъде едно обичано и обгрижвано бебе. \"Изключително вълнуващо, даже и в момента очите ми се пълнят със сълзи. Постоянно ми се плаче. Хората казват, че вероятно става въпрос за следродилна депресия. Не знам какво е, но се чувствам уникално\", сподели тя, а цялото интервю ще бъде излъчено тази неделя в \"Папараци\".", "date": "2019.10.05", "title": "Папараци заснеха изписването на бебето на Златка и Благой"}
{"url": "https://www.novinite.bg/articles/180981/Borisov-s-topli-dumi-kam-uchitelite-vav-Fejsa-obeshta-im-dopalnitelno-360-mln-lv", "text": "Силно ценя Вашата работа и Ви благодаря за старанието и грижите, които полагате за децата на България. Майка ми беше учителка и добре знам как дълги години сте били с несправедливо малки заплати”. Това написа министър-председателят Бойко Борисов във Фейсбук по случай Международния ден на учителя.Борисов подчерта, че учителите заслужават повече от добри думи.„Потвърждавам ангажимента на правителството и управляващото мнозинство, Вашите възнаграждения чувствително да растат и условията, в които работите да стават все по-добри. Още в бюджетната прогноза за 2020 г. са разчетени допълнително 360 млн. лв. за по-високи учителски заплати, което е поредната стъпка към обещанието ни за двойно увеличение в рамките на мандата”, пише още премиерът.На 5 октомври е Международният ден на учителя. Отбелязва се от 1994 година насам. Той влиза в световния календар по препоръка на ЮНЕСКО по повод годишнината от приемането на документа „Препоръки, касаещи статуса на учителя”. Това става през 1966 година, а целта на документа е да се подчертае колко е важна ролята на учителите в обществото. ", "date": "2019.10.05", "title": "Борисов с топли думи към учителите във Фейса, обеща им допълнително 360 млн. лв."}
{"url": "https://www.novinite.bg/articles/180982/Kolbasi-seyat-smart-i-ujas-v-Germaniya", "text": "В германския град Хесен двама възрастни жители починаха от колбаси, произведени от компанията Wilke Wurstwaren, съобщи сп. Spiegel.Месните продукти били заразени от листерия. Връзката между смъртта на двамата възрастни и още 37 случая на заразяване от продукция на същата компания е доказана от Института Робърт Кох.В четвъртък фирмата Wilke е подала иск за стартиране на процедура за банкрут. Компанията съществува от 80 години, пише dariknews.bgТелевизионният канал NOS твърди, че последните две години от листериоза в страната са починали трима души, а бременна жена пометнала. По данни на Националния институт за здравеопазване заразяването от бактерията е станало чрез консумацията на месни изделия на компанията Offerman. Общо са регистрирани 20 случая на заболяване от листериоза.Това е инфекциозно заболяване на човека и животните, предизвиквано от патогенни представители на рода Listeria. То се характеризира с множество източници и намини за инфекция, разнообразни пътища и фактори за заразяване, висока смъртност сред новородените и лицата с имунен дефицит.", "date": "2019.10.05", "title": "Колбаси сеят смърт и ужас в Германия"}
{"url": "https://www.novinite.bg/articles/180977/Hora-goryaha-jivi-na-Hainboaz-karvavo-mele-otne-jivota-na-semejstvo", "text": "Четири са жертвите на тежката катастрофа, станала снощи в прохода на Републиката (Хаинбоаз). Инцидентът се е случил в началото на село Пчелиново.Ударили са се два леки автомобила. Единият автомобил е с украинска регистрация. В другия автомобил са пътували семейство от град Шивачево. При удара колата на семейството се възпламенява и всички пътуващи в нея са загинали. Две от жертвите са деца.На място все още и днес има екипи на полицията. Причините за тежкия инцидент ще се установяват. ", "date": "2019.10.05", "title": "Хора горяха живи на Хаинбоаз, кърваво меле отне живота на семейство"}
{"url": "https://www.novinite.bg/articles/180978/Pochti-200-000-balgari-vzimat-zaplata-nad-9000-leva", "text": "Българите, които взимат месечна заплата от 9000 лв. или повече, са 192 985 или това са малко над 6% от всички работещи. За година те взимат над 108 000 лв. възнаграждение. Това показват данни на финансовото министерство, изнесени от ресорният министър Владислав Горанов.Отговорите на Горанов идват на фона на предстоящото обсъждане и приемане на бюджета за 2020 г. От тях става ясно, че през 2018 г. начисленият данък на тези 6% е колосалната сума от 962,8 млн. лв., който е най-високият в групата. На второ място по начислени данъци са гражданите с годишна заплата между 12 000 и 24 000 лв. При тях удържаните суми са 703,6 млн. лв. След тях се нареждат тези с годишно възнаграждение между 6720 и 12 000 лв. (начислен данък 552,1 млн. лв.), а четвърта е групата осигурени на минималната заплата или 560 лв. месечно възнаграждение. От тях са събрани данъци на стойност 515,5 млн. лв.Данните на финансовото министерство сочат още, че 1 494 883 българи са се осигурявали на минимума. Техният брой е най-голям в групата, следван от този с доходи до 12 000 лв. (642 161 души) или до 24 000 лв. (477 431 души). От по-богатите българи 3 189 са на възраст до 26 години като тяхната група е втората най-малобройна след тази на хората със заплата между 72 хил. и 108 хил. лв. Заможните младежи са платили 10,8 млн. лв. данъци. Най-голям е броят на младежите с минимална работна заплата – 209 205, платили 55,5 млн. лв. данъци. Хората на възраст между 26-35 години с месечни доходи от 9 000 лв. на месец или повече са 20 788. Те са заплатили 81,8 млн. лв. данъци.По-възрастните с 560 лв. възнаграждение са цели 245 762 като на тях са начислени 84,6 млн. лв. данъци. Данните за юли 2018 г. показват, че едва 75 души на възраст до 26 години са получавали 9000 лв. на месец като изплатените данъци са 140 млн. лв. Богаташите между 26-35 години са били 899 души през седмия месец. Начисленият данък при тях е 1,6 млн. лв. Декларираните доходи от дивиденти и ликвидационни дялове в полза на физически лица са 5,6 млрд. лв.", "date": "2019.10.05", "title": "Почти 200 000 българи взимат заплата над 9000 лева"}
{"url": "https://www.novinite.bg/articles/180979/Sezonat-za-lov-na-gligani-e-otkrit-70-000-avdjii-vdigat-pushkite", "text": "Днес се открива сезонът за групов лов на дива свиня. Очаква се в гората да излязат близо 70 хиляди ловци, за които ще важат правилата за безопасност и мерките за биосигурност, наложени заради африканската чума по свинете.По време на новия сезон ловът ще бъде разрешен в три вместо в досегашните два дни седмично. Целта е да се намали популацията на дивата свиня, която се счита за основен разпространител на заразата от чума.За провеждане на лов ловците предварително подготвят ями за загробване на остатъците от отстреляните диви свине. Задължително трябва да се осигурят и препарати за дезинфекция, и пръскачки, с които ловците обработват използваните инструменти, облеклото, обувките, оръжията и автомобилите си.Всички отстреляни по време на лов диви свине задължително се изследват за вируса африканска чума, а изследванията са за сметка на Агенцията по храните, съобщи БНР.От полицията информират, че са извършени инструктажи на ръководителите на дружинките по места. Целта е още веднъж да се напомнят мерките за безопасно транспортиране и боравене с оръжие.- стрелба по шум или неясно видима цел;- използване на сачми с диаметър над 6 мм по време на групов лов на дива свиня;- неправилно боравене с огнестрелно оръжие – до неговата употреба, то не следва да е заредено, винаги трябва да е насочено в безопасна посока и да е технически изправно;- самоволно напускане на позицията, определена от ръководителя на лова;- употреба на алкохол и упойващи веществаТова е поводът да напомним в началото на новия ловен сезон някои от основните правила за безопасно поведение:Участниците в лова задължително да са екипирани с ленти, шапки или облекло с ярък сигнален цвят;Стриктно да се спазват правилата за безопасност и противопожарните изисквания при провеждането на ловните излети;Стриктен контрол при пренасянето на огнестрелното оръжие, което се осъществява в затворен транспортен куфар или в калъф с поставено заключващо устройство на спусъка и без патрон в патронника.Във връзка с необходимостта от превенция за ограничаване разпространението на болестта Африканска чума по свинете, е необходимо ловът на територията да се провежда при стриктно изпълнение на мерки за биосигурност и дезинфекция.Следва участниците в лова да бъдат инструктирани при провеждането на ловните излети да проявяват повишена бдителност за установяване на умрели диви свине или такива с нетипично поведение.ОДМВР – Пловдив припомня, че съгласно влезлите в сила през 2019 г. изменения на ЗОБВВПИ и ЗЛОД:1. Ловуването се извършва с гладкоцевно, дългоцевно нарезно огнестрелно ловно оръжие и късоцевно нарезно огнестрелно оръжие за ловни цели. Когато оръжието е полуавтоматично, то не може да бъде заредено с повече от един плюс два патрона в магазина, с изключение на късите нарезни оръжия за ловни цели. Ловните оръжия не могат да бъдат автоматични. Всички ловни оръжия и оръжия за ловни цели трябва да отговарят на техническите изисквания за безопасност.2. Подборното ловуване се извършва с дългоцевно нарезно ловно оръжие, късоцевно нарезно оръжие за ловни цели или с гладкоцевно ловно оръжие с куршум. Право на придобиване, носене и употреба на ловно нарезно оръжие и късоцевно нарезно оръжие за ловни цели имат само лицата, придобили квалификация по реда на чл.26 от Закона за лова и опазване на дивеча и отговарящи на изискванията на чл. 58 от Закона за оръжията, боеприпасите, взривните вещества и пиротехническите средства.3. Забранява се придобиването, съхранението, носенето и употребата на заглушители за оръжия, с изключение на супресори за дългоцевно нарезно оръжие за ловни цели, след получаване на разрешение за придобиване. Същите са в категорията основни компоненти на огнестрелни оръжия и следва да имат идентификационни данни като вид, модел, калибър и маркировка.4. Лицата, получили разрешение за носене и употреба на огнестрелни оръжия и боеприпаси за тях за ловни цели, пренасят огнестрелното оръжие без поставени в него или в зарядното устройство боеприпаси, а барута и капсулите разделно. Оръжието се пренася в затворен транспортен куфар. Дългоцевното оръжие може да се пренася и в калъф със заключващо устройство на спусъка.От ръководството на Областна дирекция на МВР Пловдив е издадено разпореждане за извършване на съвместни проверки от служители на МВР и Регионална дирекция на горите, при спазване на принципа на самостоятелност и в изпълнение на определените им от съответните закони задачи и дейности, с оглед недопускане на произшествия по време на ловните излети и на нарушения на разпоредбите.По време на самите проверки ще се обръща особено внимание на:- срока на валидност на разрешението за носене и употреба и вписаното в него оръжие;- пренасянето на ловното оръжие до мястото на лова без поставени в него или в зарядното устройство боеприпаси, в затворен транспортен куфар. Дългоцевното оръжие се пренася в калъф само със поставено заключващо устройство на спусъка;- забраната за носене на огнестрелно оръжие при и след употреба на алкохол;- забраната за преотстъпване и предоставяне на ООБ на други лица, както и предприемането на мерки за недопускане на злополуки или наранявания при употребата им;- безопасното боравене с огнестрелно оръжие и стрелба само по ясно видима цел и разрешеният за сезона дивеч;- задължителното носене от участниците в ловните излети на шапки и връхни дрехи в сигнален цвят.", "date": "2019.10.05", "title": "Сезонът за лов на глигани е открит, 70 000 авджии вдигат пушките"}
{"url": "https://www.novinite.bg/articles/180976/Dajdovete-dnes-postepenno-spirat", "text": "Атмосферното налягане днес е по-ниско от средното за октомври и през деня слабо ще се понижи.Облачността ще е разкъсана, по-значителна над източните райони. Там все още ще има превалявания от дъжд, но след обяд ще спрат. Ще духа слаб, в Източна България до умерен северозападен вятър. Максималните температури ще са между 15° и 20°.Над планините облачността ще е променлива, по-често значителна, със слаби валежи от дъжд, главно в Странджа-Сакар. Ще духа до умерен, по високите и открити части силен северозападен вятър. Максималната температура на височина 1200 метра ще е около 11°, на 2000 метра – около 5°.Над Черноморието ще бъде облачно с валежи от дъжд, които в следобедните часове ще спират. Ще духа умерен северозападен вятър, който постепенно ще отслабва. Максималните температури ще са между 15° и 18°. Температура на морската вода е 21°-22°. Вълнението на морето ще бъде около 2 бала.На 05.10.2019 слънцето ще изгрее в 07:28 часа и ще залезе в 19:02 часа. Продължителност на деня 11:34 часа.", "date": "2019.10.05", "title": "Дъждовете днес постепенно спират"}
{"url": "https://www.novinite.bg/articles/180990/Balgarka-tragna-ot-radio-Aura-u-nas-stigna-do-jurnalist-na-shtat-v-Nyu-Jork-Tajms", "text": "Българка стана част от екипа на \"Ню Йорк таймс\". Моника Евстатиева живее и работи в САЩ вече 15 години. Отразявала е събитията в Афганистан, Русия, Западна Европа. Работи по някои от най-успешните радио-формати.Извървява пътя от благоевградското радио \"Аура\" до \"Ню Йорк таймс\" с много хъс и труд. Моника е от София и е журналист. Казва, че обича България, но е сбъднала своята американска мечта, която започва от Американския университет в Благоевград. Именно в местното радио започва и професионалния й път. До страната на неограничените възможности я отвежда любопитството.\"Аз винаги съм искала да бъда журналист. Исках да бъда журналист някъде, където има свободна медия. Смятам, че е много важно журналистите винаги да отразяват истината, дори и тя да не се харесва на леви или десни\", заявява Моника пред NOVA. Тя завършва \"Радио и телевизионна журналистика\" във Вашингтон.", "date": "2019.10.05", "title": "Българка тръгна от радио \"Аура\" у нас, стигна до журналист на щат в \"Ню Йорк Таймс\""}
{"url": "https://www.novinite.bg/articles/180983/Dnes-Slavi-Trifonov-sazdava-Nyama-takava-darjava", "text": "Слави Трифонов и неговият екип се очаква да учредят партия с името \"Няма такава държава\". По-малко от месец преди местните избори те се събират на учредително събрание.\"България е свободна държава, но българските граждани не са свободни. Страната ни е в плен на своеобразна политическа плутокрация\". Това се казва в разпространена още през лятото учредителна декларация.Бъдещата партия ще се бори за мажоритарна избирателна система, намаляване на броя на депутатите наполовина, въвеждане на дистанционно и електронно гласуване. На днешното учредително събрание медии не са поканени.", "date": "2019.10.05", "title": "Днес Слави Трифонов създава \"Няма такава държава\""}
{"url": "https://www.novinite.bg/articles/180989/Beglec-zadigna-kolosalna-suma-ot-165-miliona-dolara-sgashtiha-go-v-Tajland", "text": "Имиграционната служба на Тайланд задържа аферист, който преди две години и половина е избягал от Южна Корея с около 16,5 милиона долара.  36-годишният гражданин на Южна Корея Юн е бил арестуван в луксозен апартамент в град Чонбури. Той е обвинен, че за периода 2009 г. – 2016 г. е откраднал от жертвите си около 16,5 милиона долара под предлог, че инвестира във фючърсни сделки. След като истината излязла наяве, той избягал в Тайланд, където останал нелегално в продължение на две и половина години.\r\nИмиграционната служба на Тайланд е задържала и друг беглец от Южна Корея, който се укривал в продължение на 25 години. Той е бил арестуван при издирване на нелегални имигранти с просрочени визи и ще бъде депортиран в Южна Корея, където е обвинен в подправяне на финансови и лични документи. Законодателството на Южна Корея предвижда прекратяване на давностния срок, ако заподозреният избяга от страната.\r\n", "date": "2019.10.05", "title": "Беглец задигна колосална сума от 16,5 милиона долара, сгащиха го в Тайланд"}
{"url": "https://www.novinite.bg/articles/180992/Iznudvachite-na-transportni-firmi-ot-DAI-byaha-ostaveni-v-aresta-advokatite-im-s-interesni-tezi", "text": "Тримата инспектори от автомобилната инспекция, обвинени във взимане на подкупи чрез изнудване, са подслушвани и следени от февруари 2019г. Това се разбра в съдебното заседание, в което се гледаха мерките за неотклонение на Димитър Янакиев, Станко Милушев и Паун Танев. Първите двама са родом от Свиленград, но живеят в Пловдив, а третият е роден и живее в село Караджалово. Наблюдаващият прокурор Георги Гешев поиска и тримата да бъдат оставени в ареста с мерки \"задържане под стража”, тъй като имало вероятност да повлияят на свидетели.Той заяви, че в приложените по делото СРС-та са регистрирани разговори между тримата с представители на различни превозвачи на пътници и товари по повод извършването на комплексни проверки. От тях става ясно, че инспекторите са констатирали множество нарушения на фирмите, чийто представители получавали съвсем конкретни обяснения какви са им нарушенията. \"От репликите и поведението става ясно, че тримата нямат намерения да съставят актове, а съветват представителите на фирмите как нещата да се нагласят. След проверките има само един акт за административно нарушение, защото \"няма измъкване”, както обясняват инспекторите. Проверките са осъществени през юли и август”, каза прокурор Гешев.В рамките на разработката си служителите на ДАНС са пуснали сигнал до инспектората на ДАИ, който извършва собствена проверка на дейността на тримата инспектори. В доклада от нея конкретно са описани всички нарушения, които са констатирани, но не са вписани в протоколите и съответно не са довели до санкция.\"Имаме разпити на множество свидетели по делото, предимно на представители на транспортни дружества. Един от тях, свидетелят Къртев, в показанията си заяви как и защо тези нарушения не са вписани и няма акт за тях. Защото са му били поискани пари и месни продукти от тримата обвиняеми. Контролираните от ДАНС СРС-та потвърждават думите му. На паркинг на търговски обект той е предал чанти с месни продукти и съответните суми за инспекторите. Представители на други фирми дадоха различни обяснения защо е било така, но не се събраха доказателства. Две други дружества разказаха за същата схема на действие от страна на обвиняемите. Викат ги в ДАИ, обясняват им нарушенията и как да ги избегнат. Става въпрос за нарушения, за които се предвиждат много сериозни санкции по Закона за автомобилните превози”, допълни прокурор Гешев. Добави, че свидетелката Трачева имала тефтер, в която отразявала различни плащания на фирмите, сред които автомивка, нотариус и ДАИ.Представителят на държавното обвинение призна, че няма опасност тримата инспектори да се укрият, тъй като имат семейства и постоянни адреси, но пък може да извършат друго престъпление и да влияят на свидетели. \"Транспортните фирми зависят от тяхната работа. Имаме още няколко свидетели, готови да разказват, но се опасяват, че транспортният им бизнес ще бъде ликвидиран”, каза на финал прокурорът, цитиран от пловдивския сайт podtepeto.com.\"Това, което разказа представителят на държавното обвинение,  е в стил \"една приятелка ми каза””, каза Стефан Левашки, адвокат на Димитър Янакиев. Той попита защо ръководителката на ДАИ Анна Генова е само свидетел по делото, след като в показанията си двама служители на ДАНС говорят за активно нейно участие.\"Моят клиент има три обвинения, едното от които за подкуп от 5 хиляди лева от май 2017г. Как така свидетелят се е сетил да се жалва две години по-късно, че е изнудван за подкуп”, попита адв. Левашки. Спря се и на друго обвинение за подкуп от 300 лева, оставени в тоалетната в ДАИ от друга от свидетелките в кутия от цигари. \"Кой ги е взел тези пари, а и инициативата е на самата свидетелка. Е, къде е изнудването? Колкото до тези 600 лева в пликове и торби с месни продукти- това е кокошкарска работа за такова тежко обвинение. Служители на транспортни фирми са задържани за 24 часа и обработвани от ДАНС. Колко обективни са тези показания?”, продължи с въпросителните Стефан Левашки.Той подчерта, че този тип престъпления се доказват по съвсем различни начини, а не на база свидетелски показания.\"Колкото до твърдението, че могат да повлияят на свидетели- могат да ги отстранят временно от длъжност, ако прокуратурата има такива опасения. Ако свидетелите се страхуват, защото репресивната машина на ДАИ ще ги смачка, да закриваме държавата. Тъжно е, ако българските граждани не чувстват сигурност в органи, които трябва да защитават техните права”, каза на финал адв. Левашки. Клиентът му Димитър Янакиев каза пред съда, че е невинен.\"Обвинението страда от множество пороци, неясноти и нередности. Некоректно е като правна конструкция. Вменена е деятелност, за която се изисква събиране на доказателства. Липсват конкретни такива за приемане и предаване на пари”, каза на свой ред адвокат Ивайло Вражилов.\"Това, което чухме от държавното обвинение, е в рамките на предположенията. Тримата обвиняеми са следени и подслушвани от февруари месец, но се установява фактическа обстановка, лишена от конкретика. Приобщен към делото е един халваджийски тефтер на свидетеля Трачева. Несериозно е това да е доказателство”, каза третият защитник в съдебното заседание- адв. Христо Руменов.В крайна сметка съдът реши да остави в ареста и тримата инспектори от ДАИ Димитър Янакиев, Станко Милушев и Паун Танев с мотиви, че могат да повлияят на свидетелите и да извършат други престъпления.", "date": "2019.10.05", "title": "Изнудвачите на транспортни фирми от ДАИ бяха оставени в ареста, адвокатите им с интересни тези"}
{"url": "https://www.novinite.bg/articles/180993/Slavi-uchredi-partiyata-si-za-15-minuti-i-ya-zabuli-v-tajnstvenost", "text": "Слави Трифонов вече и официално е политик. Той спази обещанието си да основе формация, с която да се цели във властта, където според него царуват корумпирани и недостойни хора. Шоуменът не изневери на себе си и забули в тайнственост всичко около Учредителното събрание - както е и с личния му живот.Учиндолецът пристигна с охранители в столична зала, крепейки се на бастун заради проблемите с единия крак. Интересно бе и това, че по заръка на Слави - телефоните на всички около 500 учредители бяха събирани на входа, за да не може никой да снима или записва думите му вътре.Иначе - Трифонов не губи време и само за около 15 минути новата партия \"Няма такава държава\" бе създадена. Нейн председател е именно Дългия, а заместници са част от екипа му от сценаристи, на които има доверие от дългогодишната им съвместна работа в \"Шоуто на Слави\".Никой отт учредителите не посмя да пристъпи омертата за мълчание към момента. Направи впечатление, че повечето хора са млади и не са известни з ашироката общественост.Проектът за партията бе заявен през лятото, когато предаването на Трифонов по телевизията бе спряно след 19 години на екран. Всъщност, спряно не е точната формулировка, защото Дългия разкри, че с bTV по взаимно съгласие са решили да не преподписват договора за външа продукция, каквото бе вечерното токшоу.Слави обаче обеща, че скоро ще има друго развлекателно предаване, но не се знае по телевизия или само на онлайн платформа ще бъде излъчвано то. Не е ясна и дата на стартирането му, но по всичко личи, че то ще популяризира политическия проект.На предстоящите местни избори на 27 октомври и 3 ноември Слави Трифонов и новата партия няма да участват. ", "date": "2019.10.05", "title": "Слави учреди партията си за 15 минути и я забули в тайнственост"}
{"url": "https://www.novinite.bg/articles/180980/Ukrainec-nahlul-v-nasreshtnoto-e-prichinil-katastrofata-s-pochinali-baba-dyado-i-2-vnucheta", "text": "Автомобилът с украинска регистрация е предизвикал тежката катастрофа снощи, при която загинаха баба, дядо и двете им внучета в Прохода на Републиката – Хаинбоаз, съобщиха от МВР.След извършен оглед на местопроизшествието става ясно, че чуждият гражданин е навлязъл в насрещното движение. Последвал е челен удар с идващия автомобил, в който пътуват баба, дядо и двете им внучета. Колата, в която те са пътували, се е запалила. И четиримата загубиха живота си. Украинският гражданин е задържан за срок от 24 часа.Очаква се от прокуратурата да му повдигнат обвинение. Заради катастрофата, която стана около 19 часа,  между град Гурково и село Пчелиново проходът беше затворен.Загиналият мъж е на 57 години, жената на 52, а двете деца на 6 и 15 години. ", "date": "2019.10.05", "title": "Украинец, нахлул в насрещното, е причинил катастрофата с починали баба, дядо и 2 внучета"}
{"url": "https://www.novinite.bg/articles/180986/Uvolniha-trenora-na-Kubrat-Pulev", "text": "Треньорът на Кубрат Пулев – Ули Вегнер, остана без работа. 77-годишният специалист беше уволнен само ден, след като преживя един от най-щастливите си мигове.Вегнер получи награда за цялостна кариера по време на церемонията на германските боксови награди „HERQUL“. На следващия ден той получи писмото за уволнението си от промоутърската компания „Тийм Зауерланд“, за която работи в продължение на 23 години.За този период Вегнер направи от редица свои боксьори световни и европейски шампиони в професионалния бокс. Сред тях са Артур Абрахам и Марко Хук.„Адвокатите ми ме посъветваха да не коментирам темата“, обяви треньорът на Кобрата пред „Билд“.В края на годината „Тийм Зауерланд“ ще спре да ползва залата на Олимпийския стадион в Берлин, където Ули Вегнер провежда своите занимания.Както е известно, Кубрат Пулев също прекъсна взаимоотношенията си с „Тийм Зауерланд“ и премина в американската промоутърска компания „Топ Ранк“. Въпреки това Кобрата продължи да работи с Вегнер, който е истинско треньорско светило в европейския бокс.", "date": "2019.10.05", "title": "Уволниха треньора на Кубрат Пулев"}
{"url": "https://www.novinite.bg/articles/180985/Garciya-Turciya-zastrashava-nashiya-suverenitet-i-tozi-na-Kipar", "text": "Премиерът Кириакос Мицотакис заяви по време на разговорите си с държавния секретар на САЩ Майк Помпео, че Турция чрез своите действия поставя под въпрос суверенитета на Гърция и Кипър. Мицотакис добави, че очаква \"положителен принос” от страна на Съединените щати.В приветствието си към Помпео Мицотакис заяви, че е много доволен от актуализирането на Споразумението за взаимно сътрудничество в областта на отбраната, тъй ще разшири общия стратегически обхват в региона и ще бъде от полза за регионалната сигурност и стабилност. Още повече, че чрез своите действия в Средиземно море Турция поставя под въпрос суверенните права на Гърция и Кипър, като нарушава международното право. Често тези действия са придружени от крайна и контрапродуктивна реторика.Според Мицотакис, практиките на съседна Турция често не съответстват на отношението на приятелство и сътрудничество, за което Гърция настоява. Европейският съюз зае официална позиция по тези събития. Последните действия на Турция по блок 7 на Кипърската изключителна икономическа зона (за сондиране на нефт и природен газ) нарушават суверенните права на Кипър.Срещата между Мицотакис и Помпео продължи около час, след което държавният секретар посети министъра на отбраната Никос Панайотопулос, съобщава \"Катимерини”.", "date": "2019.10.05", "title": "Гърция: Турция застрашава нашия суверенитет и този на Кипър"}
{"url": "https://www.novinite.bg/articles/180984/Kapitan-Petko-vojvoda-izprati-sina-si-v-posledniya-mu-zemen-pat-s-aplodismenti", "text": "Синът на големия български актьор Васил Михайлов – журналистът Александър Михайлов, почина преди дни на 55-годишна възраст след тежко боледуване. Александър беше дългогодишен водещ на предавания за култура в програма \"Христо Ботев\" на Националното радио, куклен режисьор, автор на детски пиеси и един от запомнящите се гласове на БНР. Преди седмици той влязъл в болница и признал пред свои колеги, че състоянието му не е добро, но до последно не губел надежда. \"Не искам да повярвам...\", \"Светът днес остана с един добър човек по-малко\", \"Напусна ни един почтен човек. Сбогом, Саше\", пишат в профила на Александър във \"Фейсбук“ негови приятели.\"Баща му Васил е съсипан\", коментират колеги на актьора ветеран. Когато преди няколко седмици потърсихме по телефона Васил Михайлов за интервю, той каза, че не може да говори, тъй като в момента е в болница. На въпроса как е, той каза: \"Не става дума за мен. По-лошо е, синът ми е много болен\".Преди 5 седмици във \"Фейсбук“ Сашо е пуснал своя снимка, под която добавя текст: \"Съботно, но не весело“. Отдолу негови приятели го питат какво има, а той отговаря: \"Аз просто не се чувствам добре...“. Други негови познати пък отбелязват, че изведнъж е отслабнал драстично и го поздравяват за успеха, но впоследствие разбират, че рязката загуба на килограми всъщност е била не от суета, а заради здравословните проблеми на сина на Васил Михайлов. Една от последните публикации на Александър е пропита с тъга: \"През петия месец телефонът спира да звъни...“.Александър Михайлов е имал диабет, сериозни проблеми със сърцето, а според негови близки е страдал и от злокачествено заболяване. На 1 август той се отбелязва в профила си от столична болница и пише, че е там на вливания.Месец и половина преди да издъхне, Сашо изживя голямото щастие да стане дядо. Неговият син Васил и снаха му Радостина го дариха с внучка Леа.На погребението изигралият Капитан петко войвода Васил Михайлов изпрати сина си с аплодисменти.", "date": "2019.10.05", "title": "Капитан Петко войвода изпрати сина си в последния му земен път с аплодисменти"}
{"url": "https://www.novinite.bg/articles/180987/10-trupa-sled-adska-katastrofa-v-Rumaniya", "text": "Десет души са загинали, а седем са ранени при челен сблъсък рано тази сутрин между тир и микробус в Източна Румъния, предаде АФП, като се позовава на съобщение на полицията.При катастрофата са загинали девет от общо 16 души, които са били в микробуса, както и шофьорът на тир-а.Това е един от най-тежките пътни инциденти, станали в последно време в страната, чието лошо състояние на пътищата често е критикувано от шофьорите, отбелязва агенцията.", "date": "2019.10.05", "title": "10 трупа след адска катастрофа в Румъния"}
