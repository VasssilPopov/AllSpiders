{"url": "http://www.novinite.bg/articles/154629/Bolnicite-shte-poluchat-parite-si-za-izvarshena-i-otchetena-dejnost-reshi-NZOK", "text": "На редовното заседание на НЗОК, което се проведе вчера, 19 декември, Надзорният съвет на Националната здравноосигурителна каса е решил да бъдат изплатени средствата за извършена и отчетена дейност за месец ноември на лечебните заведения за болнична медицинска помощ.Средствата ще бъдат преведени до петък, 22 декември. От НЗОК подчертават, че пари ще получат всички болници, в това число и болниците в Ловеч и Враца.", "date": "2017.12.20", "title": "Болниците ще получат парите си за извършена и отчетена дейност, реши НЗОК"}
{"url": "http://www.novinite.bg/articles/154545/Patishtata-sa-mokri-na-mesta-vali-snyag", "text": "Пътните настилки в страната са предимно мокри, а по усойните и планински райони - частично заледени и обработени.Температурите са в интервала от Времето над страната е предимно  в област Разград, на места в област Варна и област Шумен, по високите части на област Кюстендил и в района на Самоков /област София/.Намалена видимост поради - до 50 м. в района на Нова Загора /обл. Сливен/;- до 100 м в районите на Богданово, Гълъбово, Раднево и Главан /обл. Ст. Загора/. духа в областите Бургас, Варна, Видин, Добрич, Плевен, Разград, Русе, Смолян Търговище и Шумен. Забранява се движението на моторни превозни средства, предназначени за превоз на товари с техническа допустима максимална маса , включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Ограниченията важат само за участъците от републиканската пътна мрежа, както следва:Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.  няма ограничения. няма ограничения. няма ограничения. няма ограничения. няма ограничения. няма ограничения. - Върбишки - затворен за всички МПС;- Златишки - затворен за всички МПС;- Айтоски - отворен за всички МПС;- Котленски - отворен за всички МПС;- Обзорски - отворен за всички МПС;- Печинско - отворен за всички МПС;- Предел - отворен за всички МПС;- Републиката - отворен за всички МПС;- Ришки - отворен за всички МПС;- Рожен - отворен за всички МПС;- Вратник - забранен за МПС ;- Дюлински - забранен за МПС ;- Пампорово - забранен за МПС ;- Петрохан - забранен за МПС ;- Превала - забранен за МПС ;- Твърдишки - забранен за МПС ;- Троянски - забранен за МПС - Шипка - забранено е движението на МПС, предназначени за превоз на товари с технически допустима максимална маса  от категория N3, както и тегленето на ремаркета и полуремаркета с технически допустима максимална маса  от категория О4. Срок до 31.03.2018 г.  : при км 121+919 се забранява влизането в с. Сумер на тежкотоварни превозни средства  по общински път \"пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г. Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок 01.09.2018 г.;от км 276+162 /Александров мост/ до км 282+485 до г-ца с област Перник - забранено движението на товарни МПС  Срок до 13.09.2018 г.; ограничено е движението за тежкотоварни автомобили с тегло   в участъка от пътен възел \"Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. \"Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС .; Срок 13.09.2018 г.няма ограничения. Правец-с.Разлив-Трудовец-Ботевград - забранено движението на МПС  в участъка от км 193+345 /отклонение за п.в. \"Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ \"Хемус\" /за п.в. \"Правец\"/-път ІІ-17 (Мездра-Ботевград)-п.в. І-3-п.в. \"Ботевград\" на АМ \"Хемус\" и обратно. Срок до 30.09.2018 г. няма ограничения. Черноочене-Кърджали - ограничено движението на МПС  път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково-ГКПП Маказа - ограничено движението на МПС над 3,5 т; Движение в една лента от км 78+500 до км 79+500, поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 25.12.2017 г.-  няма ограничения.-  Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. \"Свиленград\"-АМ \"Марица\"-п.в. \"Капитан Андреево\"-с. Капитан Андреево. Кранево-Варна при км 83+100 - ограничено движение на МПС .  Кичево-Оброчище. Срок до 31.12.2017 г.; Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация, поради обезопасяване на движението в следствие на ремонтни дейности. Срок до 30.10.2018 г.    няма ограничения. Движението по път III-908 Варовник - Вълчаново ханче от км 20+000 до 39+200 е ограничено на МПС . поради стесняване на пътното платно. Срок до 20.12.2017 г; Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС  поради намален габарит на пътното тяло. Срок до 20.12.2017 г; Движението по път ІІІ-7306 Черница - Сунгурларе - Чубра е ограничено за МПС  поради намален габарит на пътното тяло. Срок 20.12.2017 г. няма ограничения. Движението по път ІІІ-407 Лозен - Полски Тръмбеш е ограничено за движението на МПС с обща маса  поради намален габарит на пътното тяло. Срок до 20.12.2017 г. Лозен - Драганово - Янтра - Поликраище - Полски Тръмбеш;Движението по път ІІІ-504 Самоводене - Ресен в участъка от км 1+845 до км 5+925 е ограничено поради ремонтни дейности . път ІІІ-504 Самоводене - до км 1+845, път ІІІ-3031 от км 1+845 до с. Хотница, път VTR 2011 с. Хотница - с. Ресен и обратно. Срок до 05.01.2018 г.;Движението по път ІІІ-551 Дебелец - Средни колиби - Елена е ограничено за МПС  поради намален габарит на пътното тяло.Дебелец - В. Търново - Лясковски кантон - Миндя - Елена и обратно. Срок целогодишно.Движението по път ІІІ-4073 Царски извор - Драганово от км 0+000 до км 5+500 е ограничено поради свлачище. Царски извор - Сушица - Драганово и обратно. Срок целогодишно.Движението по път ІІІ-4082 Чешма - Кесарево е ограничено за МПС  поради намален габарит на пътното тяло. Срок до 20.12.2017 г. Чешма - Сливовица - Горско Ново село - Джулюница - Кесарево. Движението по път III-1411 с. Слана Бара - Видин при км 24+990 е ограничено за МПС  поради компрометирано експлоатационно състояние на мост Видин - път II-14 до пътно кръстовище на км 3+217 през с. Слана Бара до път III-1411. Срок до 29.12.2017 г. Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС поради свлачищни процеси и деформации в асфалтовата настилка. Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 20.12.2017 г. Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС  от км 0+000 до км 5+900 и  от км 5+900 до км 8+700, поради свлачищни процеси. Срок 31.12.2017 г.Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 20.12.2017 г. Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч. Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма  поради стеснен участък при мост над р. Крапец. Сигнализирано е с пътен знак В15. за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Движението по път III-3011 Крамолин - В. Търново от км 22+129 до км 28+380 е ограничено за МПС  поради намален габарит на пътното тяло при км 26+444. Срок до 30.06.2018 г.Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.  няма ограничения.  Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 03.01.2018 г. Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС .по път I-5 Хасково - Кърджали и път III-507 Кърджали - Мост през с. Мост. Срок до 20.12.2017 г. :Движението по път III-358 Шипково - Рибарица от км 13+100 до 32+800 е ограничено за МПС , поради снегопочистване. Срок до 20.12.2017 г.Движението по път III-3505 Казачево - Стефаново от км 0+000 до км 8+500 е ограничено за МПС  поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. :: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС  поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Движението по път ІІІ-8104 Замфирово - Пърличево от км 7+000 до км 7+700 е ограничено за МПС  поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 05.01.2018 г.;  Временно движението по път II-37 Батак - Доспат е ограничено за МПС , поради снегопочистване. Временно движението по път III-842 Белово - Юндола е ограничено за МПС , поради снегопочистване.Движението по път III-3704 Пазарджик - Ветрен при км 11+485 в с. Бошуля е ограничено за МПС . гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. -Движението по път ІІІ-637 от с. Мрамор до разклон за с. Лева река е ограничено за МПС . Срок до 09.01.2018 г. Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности. през съседни улици в града, съгласно поставената вертикална сигнализация. Срок - целогодишно.Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло . път III-303 Българене - Малчика - Аспарухово - Левски. Срок - целогодишно.Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС  по път ІІ-34 Плевен - Никопол. Срок - целогодишно.Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа. по сигнализирана вътрешна улична мрежа в гр. Д. Митрополия. Срок до 20.12.2017 г.Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС . по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС , осигурен е сигнализиран обходен маршрут; Срок - целогодишно.Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС . път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС . по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.  Движението по път II-64 Карлово - Баня е ограничено поради ремонтни дейности на асфалтовата настилка. за посока София: гр. Баня - с. Марино поле - гр. Карлово и път I-6 Карлово - София; за посока Бургас: гр. Баня - с. Васил Левски и път I-6 Карлово - Бургас. Срок до 22.12.2017 г.Движението по път II-86 Асеновград - Нареченски бани е ограничено за МПС с височина  през тунелите.: път III-866 Кричим - Девин.Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС  поради намален габарит на пътното платно на стоманения мост на р. Марица.път ІІ-66 Стара Загора - Поповица и път І-8 София - Пловдив - Свиленград.Движението по път III-804 Поповица - Болярци е ограничено за МПС   поради намален габарит на пътното платно на мост в с. Поповица. Срок до 20.12.2017 г.Движението по път III-5802 Тополово - Леново - Поройна в участъка от край с. Поройна до кръстовище с път III-667 от км 19+287 до км 19+495 е ограничено за всички МПС. Срок до 20.12.2017 г.Движението по път III-8611 Белица-Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 20.12.2017 г. : няма ограничение.  Движението по път III-202 Русе - Щръклево - Нисово - Кацелово при км 36+945 е ограничено за МПС  поради поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г. Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно. Движението по път ІІІ-501 Борово - Бяла от км 46+665 до км 51+ се ограничава за всички МПС за целия зимен период. гр. Борово - път І-5 /Русе- В.Търново/ - кръгово кръстовище гр.Бяла и обратно. Срок до 31.03.2018 г.  няма ограничения. : няма ограничения. : Временно движението по път II-37 Батак - Доспат е ограничено за МПС , поради снегопочистване. Ограничено е движението по път III-864 Проглед - Стойките за МПС  с ремаркета и полуремаркета, поради снегопочистване.: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло  поради пропадане и стеснение на една от пътните ленти. Движението в района се регулира с пътни знаци. Срок до 03.01.2018 г.  Ограничено движение по  Монтана - София през проход \"Петрохан\" за автомобилипрез гр. Своге. Срок до 31.03.2018 г. Движението по път II-82 Костенец - Самоков от км 0+000 до км 39+176 е ограничено за товарни МПС  в двете посоки. Срок до 30.09.2018 г. Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г. път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г. до Чибаовци да се ползва път II-81 до Бучин проход, път III-164 Бучин проход - Искрец - Свидня.:Движението по път III-807 в с. Скобелево е ограничено поради аварирал р. Марица при км 7+600.- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66. Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Движението по път III-5031 Опан - Гълъбово е ограничено на МПС  път І-5 Стара Загора - Димитровград и път ІІІ-554 Раднево - Гълъбово.: Движението по път III-4082 Капище - Банковец от км 0+000 до 11+300 е ограничено за МПС  поради компрометирано експлоатационно състояние на мостово съоръжение. Срок до 30.04.2018 г. :Движението по път III-5009 Козлец - Кърджали от км 0+000 до км 26+080 e ограничено за МПС  Срок до 20.12.2017 г. - Движението по път III-731 Радко Димитриево - Друмево e ограничено за МПС  поради свлачищни процеси. Срок до 21.05.2018 г. Шумен - Овчарово - Друмево. :Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа. по изграден обходен път до моста с ограничение на скоростта до 30 км/ч. Срок до 31.12.2017 г.", "date": "2017.12.20", "title": "Пътищата са мокри, на места вали сняг"}
{"url": "http://www.novinite.bg/articles/154584/203-koledni-artikula-ne-sa-saotvetstvali-na-iziskvaniyata-na-DAMTN", "text": "От Държавната агенция за метрологичен и технически надзор (ДАМТН) провериха над 900 продукта. Кампанията цели превенция на разпространението на безопасни играчки, съобщиха от ДАМТН.Издадени са 30 заповеди за спиране разпространението или използването на несъответстващия артикул, изземване и унищожаване в съответствие с предвидените законови изисквания. Връчени са 28 акта за административни нарушения на неизрядните търговците.Инспекторите на ДАМТН са установили общо 203 броя артикули, при които са открити несъответствия. От тях 66 са били при играчки, 112 при електрически гирлянди и 25 при пиротехнически изделия.Най-честите нарушения, установени от агенцията, са липса на: СЕ маркировка; инструкции на български език; задължителните предупредителни текстове, свързани с безопасната употреба или без превода им на български език; информация за наименование и адрес на отговорния икономическия оператор и др. несъответствия.", "date": "2017.12.20", "title": "203 коледни артикула не са съответствали на изискванията на ДАМТН"}
{"url": "http://www.novinite.bg/articles/154635/Zemedelcite-dokazvat-realizaciya-do-kraya-na-yanuari", "text": "Земеделците, кандидатствали по схемите за обвързано подпомагане за плодове, зеленчуци и за зеленчуци - оранжерийно производство, трябва да докажат минимални добиви и реализация на произведената продукция. Това трябва да стане в периода между 2 и 31 януари 2018 г, съобщават от Държавен фонд \"Земеделие\".Земеделците трябва да подадат декларация по образец и да предоставят документи в ДФ \"Земеделие\". Бланки и инструкции са налични на сайта на фонда.До 31 януари земеделците трябва да подадат попълненият по образец опис на електронен и на хартиен носител, придружени от заверени копия на описаните документи. Те се подават в областните дирекции на ДФЗ по постоянен адрес на кандидата - физическо лице или по адрес на управление на фирмата, ако бенефициентът е юридическо лице или едноличен търговец.От ДЗП напомнят, е при попълване на приложения файл не се обединяват редове, не се добавят работни страници и по никакъв начин не се променя формата на зададената таблица.От Фонда информират, че не подлежат на подпомагане кандидати по схемите за обвързана подкрепа за плодове и зеленчуци, които не са предоставили в определените срокове декларация и опис по утвърдения образец.", "date": "2017.12.20", "title": "Земеделците доказват реализация до края на януари"}
{"url": "http://www.novinite.bg/articles/154627/Ot-DPS-ochakvat-Patriotite-sami-da-se-saboryat", "text": "От ДПС не са изненадани от тона на Валери Симеонов.Халил Летифов критикува езика на разделението, на омразата и се обяви за демонтаж на коалицията.\"Благодарим на ГЕРБ, че ни подкрепиха в Закона за концесиите\", подчерта Летифов. \"Важното е да се спазва законът. Не трябва да се обвиняват всички концесионери, че са групировки. Те, ако са спазили закона, не са мафиоти\", изтъкна депутатът. Според Лерифов ако има такива, които са нарушили закона, Симеонов трябва да подаде сигнал в прокуратурата.\"Те сами ще се съборят\", смята депутатът от ДПС за поведението на патриотите. По думите му е важно да няма пробойни в държавата.", "date": "2017.12.20", "title": "От ДПС очакват Патриотите сами да се съборят"}
{"url": "http://www.novinite.bg/articles/154621/Leglovata-baza-v-Pamporovo-vidimo-ne-dostiga", "text": "Беляков каза, че е сериозен ръстът на записалите се британски туристи – с 60%, а на ирландските – със 100%, което не било очаквано. По думите му има огромно търсене към Пампорово и Мечи чал от балканските страни и традиционно силно от наши сънародници. До 2-3 години той очаква ски зона Мечи чал да придобие вида на Пампорово. „Не само, че самият общ продукт ще бъде още по-привлекателен за хората, двете ски зони ще си бъдат и конкуренция една на друга. И категорично това ще е най-голямата ски зона не само в България, а на Балканите“, подчерта изпълнителният директор на „Пампорово“ АД. 300 оръдия за сняг работят по 15-те писти на Пампорово. Те са били сериозно обновени преди сезона. В момента работят на максимум при много ниски температури, разположени с добра плътност по ски зоната.\r\n", "date": "2017.12.20", "title": "Легловата база в Пампорово видимо не достига"}
{"url": "http://www.novinite.bg/articles/154543/Novite-tendencii-pri-jilishtata-i-kak-da-otkriem-perfektniya-dom", "text": "Новият лукс при жилищното строителство е спокойствието и зеленината, коментира за БТА д-р Кристиян Вълчев от Икономическия университет във Варна. Според него в момента купувачите на недвижими имоти искат домът им да им осигурява чувство за неприкосновеност и дори изолация от околните и градските шум и напрежение. Имаше един етап, когато клиентите бяха готови да вземат всичко, стига да е в центъра на града, обясни Вълчев. И допълни, че сега тенденцията е точно обратната.   Разбиранията за луксозно жилище у нас и на потребителите в другите европейски държави се разминават, каза още Вълчев. По думите му разликите са основно в степента на завършеност на дома. Освен това има отклонения и в качеството на строителството, на общите части, нуждата от довършителни работи. Българското законодателство не регламентира какво е завършено жилище   Българското законодателство не регламентира какво е завършено жилище, посочи Вълчев. Според експерта лошото е, че повечето от българите приемат за нормално да купуват дома си по БДС - на замазка, без ламинат и с разнообразно количество висящи или стърчащи кабели. На Запад не се продава (да не говорим да се рекламира) имот, който не е боядисан, без подово покритие, с несвързани кабели или с дограма със съмнително качество, обясни Вълчев. Той допълни, че у нас обикновено оправданието е, че тези, които влизат, ще си оправят дома според своя вкус. Това изненадва най-много купувачите-чужденци, посочи Вълчев. По думите му очакванията на клиентите от други държави е да се нанесат, когато пристигнат - т.е. в жилището да има електроуреди, канапета, маси. Дали ще си боядисат стените в оранжево или розово, си е техен проблем, но това е следващ етап, допълни Вълчев. В България има недоразумения и когато става дума за чистата жилищна площ, посочи експертът. Според него родният потребител често пъти е заблуден, тъй като има разлики между старото (преди 1989 г.) и новото строителство.   На Запад такива чудеса няма, там жилищата се продават според броя на спалните, на кухнята, балконът, санитарните помещения са неща, които се подразбира, че са в наличност, обясни Вълчев. И допълни, че у нас, поради липса на единни стандарти, особено при новото строителство, двустайните жилища обикновено са малка спалня и помещение, в единия край на което има обособена част за кухня. Крайно време е да се въведе единен стандарт за размера на жилищата   Според Вълчев е крайно време да се въведе единен стандарт за размера на жилищата, без значение кога е строена сградата. По думите му само така ще бъде премахнат и проблемът с неясните представи за квадратурата на дома и дали в нея са включени или не стените и стълбищните площадки. Не са малко случаите и когато клиентите плащат по-висока цена заради хубавата гледка, която имат от новото си жилище, а след някоя година тя е закрита от поредната висока сграда, допълни Вълчев.   По думите му основната причина за този проблем е липсата на синхрон в действията на общините и строителните предприемачи. Много често двете страни нямат единен поглед към бъдещето, е мнението на Вълчев. Според него това е причината и за липса на градинки в междублоковите пространства, както и на детски площадки.   За цените на жилищата у нас позицията на специалиста е, че те изостават от европейския пазар. Според него имотите в България са на по-ниски офертни стойности. В големите градове - София, Варна, Пловдив има имоти, чиито цени доближават европейските, но те са твърде малко, допълни Вълчев. Според него като цяло разликата за останалите може да достигне и 10 пъти. Тенденцията е България да става все по-привлекателно място за чуждестранните купувачи   Тенденцията е България да става все по-привлекателно място за чуждестранните купувачи. Причината е, че у нас все още има природа, зелени площи, степента на застрояване, извън големите градове, е ниска. Според Вълчев това ще е една от причините за покачване цените на имотите. В бъдеще неминуемо ще се повишават и данъците върху имотите, прогнозира още специалистът. И допълни, че е твърде вероятно плащането на налозите в един момент да се окаже сериозен проблем за част от собствениците, особено ако имотите им са на атрактивни места.   Като най-сериозен проблем пред сектора в момента, освен синхронизирането на стандартите с европейските, Вълчев посочи липсата на подготвени кадри. У нас всеки може да стане строител, но малко разбират от строителство, е позицията на специалиста. По думите му експертността в бранша вече е сериозен проблем и ако не се вземат мерки, ще се задълбочава.   Нуждата от синхронизацията на правилата в сферата на строителното предприемачество и недвижимата собственост с европейските, коментира и д-р Яна Стоенчева от УНСС. Тя посочи, че трябва да се въведат ясни правила за дейността на брокерите и агентите на имоти. У нас няма закон, който да урежда задълженията им, няма дори изискване те да имат някакъв лиценз, каза Стоенчева. Като добър пример тя посочи Германия и Франция, където дори комисионната на този тип посредници е уредена законово и няма импровизации както у нас.   Заради липсата на ясни правила в България битува мнението, че едва ли не всеки може да се хване и да работи като брокер на недвижими имоти, посочи Стоенчева. Според нея нещата обаче далеч не стоят така и добрият посредник трябва да е компетентен в доста области - да познава юридическите тънкости около сключването на сделките, да познава перфектно пазара, да е добър търговец, че дори и психолог.   Когато тръгват да купуват имот, хората трябва преди всичко да обмислят добре каква ще е целта на тази стъпка - дали ще го ползват лично, ще го препродават или ще го отдават под наем, съветва Стоенчева. Според нея втората задължителна стъпка е да се направи подробен анализ на информацията за настоящото състояние на пазара. При това е добре точно в този момент да се потърси позицията на компетентен брокер, тъй като в сайтовете за недвижими имоти и в агенциите цените много често са офертни, т.е. нереални, обясни Стоенчева.   По думите ѝ ползването на услугите на посредник би било от полза, тъй като той е запознат с характеристиките на съответния пазар - голям или малък град, село или вилна зона, и би трябвало да може да посочи бъдещите тенденции за развитието им. Освен това, когато става дума за имот, който ще бъде отдаван под наем, купувачите трябва предварително да са запознати каква ще е евентуалната възвращаемост на инвестицията им. Средната възвращаемост за имотите в София за миналата година беше около 5 процента, като в някой от кварталите достигна между 8 и 9 процента, обясни Стоенчева.", "date": "2017.12.20", "title": "Новите тенденции при жилищата и как да открием перфектния дом"}
{"url": "http://www.novinite.bg/articles/154534/Zapor-na-smetkite-na-Kyustendil-ostavya-600-dushi-bez-zaplati", "text": "Заради запор на сметките на Община Кюстендил, има риск близо 600 души да останат без заплати по празниците, предупреди пред БТВ кметът на общината Петър Паунов.\"Сметките на градската администрация бяха запорирани заради иск на фирма, изпълнила ремонт в сградата на Общината през 2009 г. след наводнение. Фирмата обаче решава сама да удължи ремонта и сметката скача. Общината не плаща, следва дело и запор\", обяснява Паунов.\"Това е абсолютен прецедент и, за съжаление, се стигна до крайности\", коментира той. \"Държавата вече е сезирана, колегите от Министерския съвет също са уведомени, министърът на правосъдието, Висшият съдебен съвет. Очакваме подкрепа от държавата по най-бързия начин\", обясни кметът. Ще работи и да бъде \"предотвратен този удар срещу държавността за в бъдеще\".\"Предупреждаваме всички колеги кметове, местната власт, националната власт, законодателна и изпълнителна власт - днес тези камъни са изсипани в градината на Община Кюстендил, утре може да бъде във вашата градина\", коментира Паунов.\"От тук нататък, с този съдебен абсурден прецедент и тази законодателна възможност, която се твърди, че я има, ако не бъде променен законът по най-бързия начин, всеки, който влезе във вашия дом по някакъв начин, позволено или непозволено, може да извърши каквито и да било ремонтни дейности и след това да ви осъди за тях\".По думите му фирмата твърди, че е надработила за 500 хил. лв., а излиза, че Общината се е облагодетелствала, макар да няма положен подпис и договорни отношения. Общината е осъдена не на договорно основание, а за неоснователно обогатяване - прецедент, от който може да пострада всеки, посочи той.Само със запорното съобщение сме натоварени с още 22 хил. лв. разноски, каза още Паунов, като посочи, че 6000 от тях са за адвокатски хонорари - колкото е годишната заплата на юристконсулт на Общината. Според кмета държавата е на мястото си и няма да позволи Общината да спре да работи.", "date": "2017.12.20", "title": "Запор на сметките на Кюстендил оставя 600 души без заплати"}
{"url": "http://www.novinite.bg/articles/154618/Narodnoto-sabranie-prie-Antikorupcionniya-zakon", "text": "Антикорупционният орган ще бъде Комисията за противодействие на корупцията и отнемане на незаконно придобито имущество с мандат от 6 години. Ще се състои от петима членове – председател, зам.-председател и трима членове, предаде БНТ.Председателят на комисията ще се избира от Народното събрание по предложение на депутатите. Зам.-председателят и членовете също ще се избират от парламента по предложение на председателя.Народното събрание ще осъществява контрола върху дейността на комисията, а членовете ѝ ще бъдат задължени при покана да се явят в парламента, за да предоставят информация.", "date": "2017.12.20", "title": "Народното събрание прие Антикорупционния закон"}
{"url": "http://www.novinite.bg/articles/154550/Samo-14-ot-balgarite-sa-spestili-pari-prez-2017-g", "text": "Българите, успели да спестят пари през изминаващата 2017 г., са едва 14%. По-често в тази категория попадат мъже, млади хора под 30 години, високообразовани и заможни хора, както и жители на градовете областни центрове. Това сочат резултатите от национално представително изследване на \"Екзакта Рисърч Груп\", проведено в периода 7-13 декември 2017 г. В изследването са участвали 1000 пълнолетни българи в 125 гнезда, в 92 населени места. Методиката на регистрация е пряко полустандартизирано face-to-face интервю.Според данните 57% от пълнолетните българи, участвали в настоящото изследване на \"Екзакта\" заявяват, че през 2017 г. са похарчили всички пари, които са изкарали през годината. Това по-често от останалите се твърди от хора на възраст между 30 и 40 години, както и от такива на възраст над 60 години. Две трети от българите, определящи стандарта си като близък до средния, попадат в групата на изхарчилите всичко спечелено.Всеки пети участник в изследването не се е справил в рамките на приходите си, а е изхарчил и част от спестяванията си. Най-често това важи за хората на възраст над 60 години, за високообразованите респонденти и за жителите на столицата.10% от българите твърдят, че са изхарчили целия си паричен ресурс – и спечеленото през годината, и спестеното преди, и дори са взели пари назаем. Най-често това са хора на възраст между 40 и 60 години. Оказва се, че жените по-често от мъжете попадат в тази категория.2017 г. се е оказала най-добра за младите българи на възраст до 40 години, за високообразованите и заможните хора, както и за жителите на градовете областни центрове. 72% от хората, участвали в изследването, очакват новата година в личен план да бъде по-добра за тях от отминаващата. Най-висок е оптимизмът на младите и високообразованите българи.61% от българите имат по-скоро оптимистични очаквания за бъдещето на страната ни през новата 2018 г. На 17% възлизат твърдите скептици, според които Новата година няма да е по-добра от отминаващата. В масовия случай тези хора мислят за 2018 г. като за година понеДобри пожелания са отправени към 90 действащи български политици. Най-много празнични пожелания се отправят към Бойко Борисов (от 27% от българите), към Румен Радев (от 25% от българите), към Мая Манолова (от 14% от интервюираните), към Корнелия Нинова (от 11%), към Красимир Каракачанов (от 7%), към Йорданка Фандъкова (от 6%), към Цветан Цветанов (от 6%), към Томислав Дончев (от 5%), към Валери Симеонов (от 4%), към Георги Първанов (от 3%), към Волен Сидеров, Цвета Караянчева, Лиляна Павлова, Веселин Марешки, Стефан Данаилов (от по 2%).Изборът кого от политиците да поздравят за празниците определено се оказва политически обусловен. Така например, избирателите на ГЕРБ най-често отправят добри пожелания към своя лидер и към основните си политически фигури. Румен Радев печели най-много поздравления за Новата година от избирателите на БСП. Симпатизантите на левицата по-често са склонни да отправят пожелания към президента Румен Раъдев, отколкото към своя лидер.Хората, които не желаят да изкажат добри новогодишни пожелания към нито един български политик са 29% и са предимно на възраст между 18 и 30 години, жители на селата, представители на малцинствата и негласуващи.Половината от анкетираните възнамеряват да отделят средства за благотворителност по време на предстоящите коледни и новогодишни празници. 29% посочват, че не биха могли да участват в благотворителни акции поради финансови затруднения. 5% не желаят да се включат в никаква форма на благотворителност и очевидно са враждебно настроени към идеята.По-голямата част от анкетираните (89%) възнамеряват да празнуват Коледа по домовете си. 2% планират да отидат на ресторант, други 2% - да пътуват до родните си места. Едва 1% ще отидат в чужбина за Коледа. 1% ще отидат на ски в планината и също толкова - 1% ще работят по коледните празници.По-висока мобилност на населението се очертава за новогодишните празници. Отново обаче най-висок е делът на българите, които планират да празнуват по домовете си – 74%. На ресторанти и по клубове ще празнуват 8%. 4% ще посрещнат Новата година в чужбина, 2% ще излязат на площадите в страната, а други 2% ще пътуват до родните си места. На Нова година ще работят 2%, а на ски ще отидат 1.3%.", "date": "2017.12.20", "title": "Само 14% от българите са спестили пари през 2017 г."}
{"url": "http://www.novinite.bg/articles/154568/150-ekipa-na-ChEZ-dejuryat-v-Zapadna-Balgariya-za-Koleda-i-Nova-godina", "text": "\"ЧЕЗ Разпределение България\" АД преустановява планираните прекъсвания на електрозахранването в периода от 8 часа на 20 декември до 8 часа на 7 януари 2018 г. с цел да осигури спокойствието и комфорта на клиентите по време на предстоящите коледни и новогодишни празници.На Коледа и Нова година за сигурността на електрозахранването в Западна България ще се грижат 150 аварийни екипа. В случай на извънредни обстоятелства и тежки метеорологични условия компанията може да мобилизира общо 400 екипа. Те са снабдени с всички необходими материали и оборудване, както и с подходящо защитно работно облекло за работа при тежки зимни условия.На разположение е модерна специализирана техника в това число 300 проходими аварийни автомобила, 125 броя специализирана техника - кранове, багери и други, 12 броя АТВ машини с допълнителни вериги за сняг, 12 моторни шейни, 50 автовишки, 10 автокрана, 10 багера и уникална високопроходима верижна машина за всякакви терени и сезони.Създадена е организация при необходимост да се наема специализирана техника и от външни фирми.  През предстоящите празнични дни служителите на ЧЕЗ Разпределение ще отчитат електромерите по предварителен график, така че да бъде гарантирано спазването на законоустановения 31-дневен период на отчитане.Тези, които няма да могат да осигурят достъп до средствата да търговско измерване, имат възможност сами да декларират показанията им на денонощната телефонна линия 0700 10 010 или на имейл .", "date": "2017.12.20", "title": "150 екипа на ЧЕЗ дежурят в Западна България за Коледа и Нова година"}
{"url": "http://www.novinite.bg/articles/154554/Nikolaj-Logofetov-Zdravnoto-zastrahovane-shte-nadhvarli-90-mln-lv", "text": "В навечерието на новата година се срещаме на живо с бизнес абонатите на \"Капитал\" в различен формат събития с обща тема Digital Transformation. Заедно с тях търсим отговорите на въпросите как цифровите технологии влияят на бизнеса им и как променят производството, услугите, начините за продажба, разработването на нови продукти.Николай Логофетов е изпълнителен директор на здравния застраховател ЗАД \"България\".Как се развива здравното застраховане през тази година? Ще надхвърли ли 90 млн. лв. премийният приход, какъвто рекорд предричат експертите във вашия сектор?- Като цяло се развива доста успешно. Ръстовете, които се реализират, са доста над средните за пазара, говоря за конкретния сегмент. Водещите три компании ще завършат с премиен приход над 50 - 60 млн. лв., така че това, което се прогнозира, със сигурност ще се случи и, надявам се, ще бъде надхвърлено.Какви движи ръстовете в здравното застраховане? - До голяма степен то е резултат от цялостната тенденция по подобряване на макроикономическата рамка и на условията на труд. Много от западните, а и от българските компании, които все по-активно развиват дейност, стигат до извода, че една допълнителна мотивация, бонифициране, стимул за служителите, каквото е здравното застраховане, е наистина разумна и належаща стъпка, тъй като в много от техните конкурентни компании се предлага подобен продукт, услуга. И е много важно и значимо за служителите да се чувстват осигурени, спокойни за това че ще получат една добра грижа, едно добро обслужване. Със сигурност това е важно и то оказва влияние на все по-конкурентния пазар на труда, особено при технологични, навлизащи компании в България, за които всичко е от значение, в това число и качественото здравно обслужване, което могат да получат.Какви са тенденциите? Стават ли все повече клиентите, обхванати от допълнително здравно осигуряване? Има ли миграция на клиенти между фондовете? - Със сигурност има от всичко. Като цяло се наблюдава, в някои отношения, окрупняване, в други - раздробяване на някои компании - големи дружества, с по няколко хиляди човека се разделят на няколко по-малки компании, което по подразбиране означава, че те ще продължат при същия застраховател, но в някои от случаите, тези малки компании се свързват с други, които вече са имали договор с друга здравно застрахователна компания и това прави по-динамичен и непредсказуем пазара. От друга страна пък има компании, които значително разшириха дейността си, увеличиха персонала, числеността на служителите и това води до увеличаване на обемите към един конкретен застраховател.Като цяло компаниите, които са с по-голям опит, история и традиция на този пазар, това са бивши здравноосигурителни дружества, които впоследствие се прелицензираха и станаха застрахователни компании. По-основните им и значими клиенти обикновено ги следват, особено ако те са удовлетворени, тъй като това е водещото. Има обаче и тенденция някои от компаниите да мигрират и да търсят промяна. Водени предимно от по-ниската цена, което е обичайна практика в България, не само в този сегмент и бизнес.Какви са тенденциите при цените на здравните застраховки? - Като цяло има тенденция на плавно увеличение на цените. В рамките на 5 - 7 - 8%, зависи в коя конкретно част от застрахователния продукт или услуга, тъй като здравните застраховки са съставени от няколко различни покрития. В определени покрития, като болничната помощ или присъединяването на членове на семейството, се наблюдава по-висока щетимост и там има плавно покачване на цените от всички играчи на пазара, като това е продиктувано от една страна от висока щетимост по такива договори, а от друга - от увеличаване на цените в някои от по-значимите здравни центрове в България и най-вече в София, чиито увеличени цени водят до увеличение и на нашата услуга.Има ли тенденция по разработване на изгодни за българските потребители здравни услуги извън страната? - Има и такива международни здравни планове, които обикновено са в партньорство със световни компании. В нашия случай продуктът е партньорски с АХА, които са един от най-големите в света изобщо. Подобни компании имат много сериозни мрежи от застрахователни специалисти и центрове, дентални клиники, рехабилитационни центрове. В случая продуктът ни разполага с базата на АХА, която е над 12 хил. здравни точки в света, над 700 хил. специалисти, така че човек ако иска да получи наистина добра услуга и продукт на най-високо ниво, в Европа или извън Европа, може да се довери на подобен продукт.Предлагат ли се продукти, които дават алтернативи в случай на заболяване, чието лечение Здравната каса не покрива, какъвто е пресният случай с лекарствата за онкоболни? - Не бих казал, че това е някаква тенденция, но със сигурност може да се осигури обслужване на най-високо ниво в най-реномираните клиники и здравни центрове в цял свят. Бих казал, че като цяло Европа е малко по-предпочитана от клиентите, но трябва да се отбележи, че в САЩ има клиники, лечения, медикаменти, които в Европа все още не присъстват и ако някой наистина търси нещо специфично на най-високо ниво, което все още не е навлязло във водещите клиники в Европа, има и такава възможност през здравните застрахователи.Какво е мястото на дигитализацията във вашия бизнес? Как вия е ползвате в ЗАД България? - Със сигурност дигитализацията е вече част от съвременния свят и тя няма как да не бъде водеща и в нашия бизнес. Да, ползваме я, разбира се. Основното, което можем да кажем, е че имаме приложение за телефон, което е полезно и доста лесно за употреба, с което клиентът може веднага, с няколко клика да сключи застраховка, без да е нужно да прави нищо на хартия. Така клиентите ни, които искат да пътуват в чужбина и искат да си гарантират помощ при пътуването, могат да си осигурят такова покритие дори и да са на летището, ако в последния момент се сетят за подобно нещо. Има и още няколко подобни продукта, например покриващи имуществото, като, разбира се, работим в посока разширяване.Другата посока, в която дигитализацията може да има роля, е в отношението ни със здравните центрове и заведения. Обмисляме въвеждането на четци с качена информация на картите на клиентите, която да дава пълна картина за конкретния здравен център с това какви покрития има лицето, какви лимити, дали има определени включени лечения или медикаменти, които се покриват. Изобщо да облекчи работата и отношенията между нас и здравния център. И естествено CRM системи, които подпомагат всички процеси в дружеството, в това число полици, ликвидации, всичко, свързано с по-лесната, прецизна, бърза и безгрешна работа.", "date": "2017.12.20", "title": "Николай Логофетов: Здравното застраховане ще надхвърли 90 млн. лв."}
{"url": "http://www.novinite.bg/articles/154602/Centarat-za-asistirana-reprodukciya-finansira-poveche-proceduri", "text": "Увеличава се броят на финансираните от Центъра за асистирана репродукция процедури (ЦАР). Вече четири процедури ще бъдат финансирани от Центъра за асистирана репродукция.Промяната идва след изменения на постановлението за създаване на Центъра.Дейността, която до сега не беше финансирана от ЦАР, е ембриотрансфера на четири замразени ембриони.С тази промяна на практика ще се удвои броят на опитите (ембриотрансферите) и ще се увеличи шансът за забременяване на жените.Приетият документ оптимизира и съставът на Комисията към ЦАР чрез включване на специалист с опит в областта на образната диагностика. ЦАР ще може да упражнява по-ефективен контрол. Центърът ще може да прави самостоятелни проверки на лечебните заведения - договорни партньори .Директорът на ЦАР пък вече ще може, освен да прекратява договор с лечебно заведение, и да налага финансови санкции при констатирано нарушение.", "date": "2017.12.20", "title": "Центърът за асистирана репродукция финансира повече процедури"}
{"url": "http://www.novinite.bg/articles/154619/Proizvoditel-na-elektromobili-s-interes-kam-Balgariya", "text": "\"OSVehicle\" - една от най-иновативните компании в света в производството на електромобили, проявява интерес към България. По покана на „LauncHub Ventures“, на посещение в страната ни е Юки Лиу, съосновател на компанията, която се срещна със заместник-министъра на икономиката Александър Манолев, съобщиха от Министерството на икономиката. Двамата обсъдиха плановете на предприятието за разкриване на ново производство в Европа като бяха представени възможностите за инвестиции в страната ни. „България е една от 9-те държави-членки на ЕС, които със Съвместна декларация са подкрепили приоритетното развитие на електрическата мобилност в Европа“, каза зам.-министър Манолев. Той информира и че през последните години се изпълнява национален план за насърчаване на електрическата мобилност, а в момента се разработва Национална програма с Пътна карта за развитие на електрическата мобилност в България за периода до 2025 г. и хоризонт до 2030 г. „Налице е устойчива тенденция като отчитаме ръст от 243% при чистите електромобили и 718% при хибридите в периода 2012 – 2014 г.“, допълни Александър Манолев. По думите му обаче все още те заемат минимален брой от всички регистрирани превозни средства – под 1%. „Затова се надяваме, че ако изберете нашата страна за една бъдеща инвестиция, това ще насърчи и процеса за по-масово навлизане на електрическата мобилност, като ще можете да разчитате и на подкрепа от държавата, защото това е национален приоритет“, каза още икономическият заместник-министър. „OSVehicle“, които са в процес на ребрандиране под името „Open Motors“, са специализирани в проектирането и производството на превозни средства с отворена рамка – шаси, което да позволи надграждането му, без да се налага смяната на колата. Или с други думи – превозни средства, които могат да се надграждат (“upgrade”). Това е противоположно на философията в автомобилната индустрия, която предполага постоянно излизане на нови модели, които да заменят старите. Целта им е техните превозни средства да се ползват за много по-дълъг период като клиентите им просто заменят различни компоненти, за да отговарят те на променящите им се нужди. Проектите на компанията, които вече са обявени, включват BusyBee, първият пътнически легален градски автомобил, построен на отворената платформа FabCar, автомобил, представен на Fab10 в Барселона, който може да бъде построен изцяло във FabLab, SPA's Luxury EV, от историческа италианска марка и са изработени от нови високотехнологични материали, \"Maker's Car\", автомобили, създадени от производители с местни материали като тъкани и дърво, и NIKA, първият свързан автомобил, създаден специално, за да даде възможност за разработка на приложения.", "date": "2017.12.20", "title": "Производител на електромобили с интерес към България"}
{"url": "http://www.novinite.bg/articles/154614/Darjavata-shte-finansira-po-4-invitro-proceduri-ot-2018-g", "text": "Центърът за асистирана репродукция ще финансира четири инвитро опита, вместо досегашните три, реши правителството. С промени в постановлението за създаване на центъра се въвежда и нова дейност, която ще се поема от държавата - ембриотрансфер на замразени ембриони, като ще се финансират общо четири такива процедури. По този начин ще бъде удвоен броят на опитите и ще се увеличи шансът за забременяване на жените. Одобрените промени предвиждат още в състава на комисията към Центъра за асистирана репродукция да се включи специалист с опит в областта на образната диагностика. Дава се право на центъра да осъществява самостоятелни проверки на лечебните заведения, с които работи, а директорът му ще може да налага и финансови санкции при констатирано нарушение. ", "date": "2017.12.20", "title": "Държавата ще финансира по 4 инвитро процедури от 2018 г."}
{"url": "http://www.novinite.bg/articles/154559/Holivudskata-krasavica-Eva-Longoriya-ochakva-parvoto-si-dete", "text": "Американската актриса Ева Лонгория, известна с ролята си в сериала \"Отчаяни съпруги\", очаква дете от съпруга си, мексиканския медиен магнат Хосе \"Пепе\" Бастон, съобщи ЮПИ. Бебето ще е първо за 42-годишната актриса, която от предишните си бракове няма деца. Лонгория беше омъжена за актьора Тайлър Кристофър и баскетболиста Тони Паркър. 49-годишният Хосе \"Пепе\" Бастон има три деца от бившата си съпруга, мексиканската актриса Наталия Есперон - 22-годишна дъщеря Наталия и 14-годишните близнаци Мариана и Хосе. Третият близнак на бившата двойка, Себастиан, умира скоро след раждането си през 2003 г. Вестта, че Ева Лонгория и Хосе \"Пепе\" Бастон очакват дете е потвърдена от техни представители за сайта TMZ.com. Бебето ще бъде момченце и се очаква през пролетта на 2018 г. Лонгория и Бастон се ожениха в Мексико през 2016 г. след продължила три години връзка, припомня изданието. ", "date": "2017.12.20", "title": "Холивудската красавица Ева Лонгория очаква първото си дете"}
{"url": "http://www.novinite.bg/articles/154565/Kosam-ot-Joan-go-ulichava-kato-ubieca-ot-Borisovata", "text": "Косъм от Йоан Матев го уличава, че той е убиецът на 15-годишния Георги в Борисовата градина.Той бил открит върху ножа, с който се смята, че заподозреният за престъплението младеж е убил ученика. Това ставало ясно от обвинителния акт по делото, пише \"24 часа\".Георги бе наръган на 2 юни 2015 година в Борисовата градина и издъхна на пейка в парка. Убиецът му бе издирван повече от година от МВР и Интерпол, чрез снимки и видеозаписи. В началото на тази година Йоан бе заловен след признания на брат му Марсел.По-малкото момче показа на разследващите къде е оръжието на пресътплението.Въпреки че той бил изцяло в засъхнала кал, експерти открили косъм от Георги по него. Биологична експертиза пък доказала, че той е морфологично сходен със сравнителен материал, иззет от убития ученик, става ясно от обвинителния акт по делото.Уликата идва на фона на твърдения на адвоката на Йоан, че той не е убиецът на Георги.Същата теза застъпи и адвокат Марин Марковски, който преди седмици обясни, че Матев може въобще да не е извършител на убийството, защото доказателствата срещу него не били достатъчни.", "date": "2017.12.20", "title": "Косъм от Йоан го уличава като убиеца от Борисовата"}
{"url": "http://www.novinite.bg/articles/154551/Eto-koya-e-naj-nesigurnata-parola", "text": "Компанията SplashData публикува своя ежегоден рейтинг на стоте най-ненадеждни пароли за годината в интернет, пише БГНЕС.Експертите от SplashData са анализирали около 5 милиона пароли, разбити през 2017 година. за четвърти път подред първото място в рейтинга е 123456. На втора позиция е паролата password, на трето е 12345678.През тази година масово се слагат пароли, свързани с киносагата \"Междузвездни войни\". \"Въпреки че новият епизод може да стане фантастично продължение на сагата, опасно е да се използва паролата starwars (\"звездни войни\", по името на оригинала), разказва директорът на SplashData Морган Слейн.През януари компанията Keeper Security съобщи, че най-популярната парола в света е отново 123456. Експертите са анализирали най-големите утечки на данни, станали през 2016 година. Оказва се, че около 17 процента от влизащите в интернет са подложени на сериозен риск, тъй като продължават с 123456.", "date": "2017.12.20", "title": "Ето коя е най-несигурната парола"}
{"url": "http://www.novinite.bg/articles/154571/Razkriha-nezakonna-mobilna-benzinostanciya", "text": "Незаконна мобилна бензиностанция разкриха служители на ОДМВР - София при акция срещу контрабандата на горива.Полицейската операция е проведена на 19 декември от служители на криминална и икономическа полиция в ОДМВР - София. В хода на предприетите действия, в село Гара Елин Пелин бил установен \"Фолксваген Транспортер\", оборудван като подвижна бензиностанция.В товарния отсек на микробуса полицейските служители установили пластмасов модул, съдържащ около 800 литра дизелово гориво, с монтирана помпа с брояч и пистолет за зареждане. След като водачът не представил документи за произход и за заплатен дължим акциз на горивото, незабавно са уведомени митническите власти.Започнато е административнонаказателно производство по случая. Автомобилът с наличното оборудване и горивото са иззети.", "date": "2017.12.20", "title": "Разкриха незаконна мобилна бензиностанция"}
{"url": "http://www.novinite.bg/articles/154575/Razkriha-nezakonna-mobilna-benzinostanciya-kraj-Elin-Pelin", "text": "Незаконна мобилна бензиностанция разкриха служители на ОДМВР - София при акция срещу контрабандата на горива.Полицейската операция е проведена на 19 декември от служители на криминална и икономическа полиция в ОДМВР - София. В хода на предприетите действия, в село Гара Елин Пелин бил установен \"Фолксваген Транспортер\", оборудван като подвижна бензиностанция.В товарния отсек на микробуса полицейските служители установили пластмасов модул, съдържащ около 800 литра дизелово гориво, с монтирана помпа с брояч и пистолет за зареждане. След като водачът не представил документи за произход и за заплатен дължим акциз на горивото, незабавно са уведомени митническите власти.Започнато е административнонаказателно производство по случая. Автомобилът с наличното оборудване и горивото са иззети.", "date": "2017.12.20", "title": "Разкриха незаконна мобилна бензиностанция край Елин Пелин"}
{"url": "http://www.novinite.bg/articles/154633/Bratovchedat-na-Damla-prizna-che-ya-e-ubil", "text": "Братовчедът на 7-годишната Дамла е обвиняем за убийството й. Преди час е привлечено лице в качеството на обвиняем. Племенникът на майката на убитото дете е привлечен като обвиняем за умишлено убийство. Той е син на брат й.Това съобщи главният прокурор Сотир Цацаров по повод убийството на 7 - годишната Дамла в Момчилград.Обвинението е за убийство на малолетно дете, извършено по особено мъчителен начин. Обвиняемият е съзнавал какво върши. Направил е пълни признания. Ще бъде извършен следствен експеримент с него.По повод простреляния шеф в НАП, Цацаров заяви, че версията е, че станалото е изцяло свързано със служебните му задължения.", "date": "2017.12.20", "title": "Братовчедът на Дамла призна, че я е убил"}
{"url": "http://www.novinite.bg/articles/154600/Razvrazka-v-Momchilgrad", "text": "Братовчед на малката Дамла от Момчилград е отведен за разпит във връзка с убийството й.Това съобщи сайтът 24rodopi.Акцията е проведена малко след обяд в района на автогарата в Момчилград.Там все още има полицейски патрули, но младежът е откаран от други служители на МВР в Кърджали.Младият мъж е на около 25-27 години.Близо до жилището му е намерено тиксо, твърдят съседи, които са станали очевидци на акцията.", "date": "2017.12.20", "title": "Развръзка в Момчилград?"}
{"url": "http://www.novinite.bg/articles/154601/Izdirva-se-22-godishno-momiche-ot-Stara-Zagora", "text": "Момиче от Стара Загора е в неизвестност от 3 дни. Близките и приятелите ѝ молят всеки, който има някаква информация или я е видял, да се свърже с тях. Момичето се казва Илияна Петкова и е на 22 години! За последно видяна на 17.12.2017 в Стара Загора. Ако имате някаква информация сигнализирайте на 112 или на Николина - 0889 805 601. Молим за разпространение!", "date": "2017.12.20", "title": "Издирва се 22-годишно момиче от Стара Загора"}
{"url": "http://www.novinite.bg/articles/154617/Otkriha-28-sirijci-v-tovaren-vlak-kraj-gara-Septemvri", "text": "28чужденци са задържани тази нощ в района на жп гара Септември, по предварителни данни са граждани на Сирия. Около 2.30 часа полицейски служител от Дирекция \"Жандармерия“, който охранявал района на гарата, извършвал обход на периметъра.Преминавайки покрай международен товарен влак, спрял за претоварване, той чул човешка реч от единия от вагоните. Вагонът бил без нарушения на пломбажните въжета и митническите пломби.Униформеният незабавно подал сигнал на колегите си от РУ - Септември. Така било установено, че в този вагон пътуват незаконно пребиваващи на територията на страната ни чужденци. Извадени са общо 28 човека – мъже, жени и деца, всички без валидни документи за самоличност, съобщиха от МВР.На място са изпратени и екипи на група \"Миграция“ при ОДМВР - Пазарджик, които са започнали работа с чужденците. Пристигнал е и екип на Спешна помощ, който е извършил първичен медицински преглед на всички. Особено внимание е обърнато на децата, тъй като са на възраст между 1 и 17 години.Полицейските служители са извършили и щателна проверка на цялата влакова композиция и други хора не са открити.Днес чуждите граждани ще бъдат транспортирани в специализиран дом за временно настаняване на чужденци към Дирекция \"Миграция“. Работата по случая продължава.", "date": "2017.12.20", "title": "Откриха 28 сирийци в товарен влак край гара Септември"}
{"url": "http://www.novinite.bg/articles/154541/Grisho-e-sportist-na-godinata", "text": "Григор Димитров е \"Спортист на България\" за 2017 година, съобщи БГНЕС. Гришо се настани на първото място в 60-о юбилейно издание на анкетата, в която се включиха 145 журналисти. Димитров се изкачи до третото място в световната ранглиста, след като записа редица постижения за историята през изминаващата година.Гришо спечели трофея в Бризбейн, стигна до полуфиналите на Открито първенство на Австралия, ликува на Sofia Open Garanti Koza, а през ноември покори и финалния Мастърс в Лондон. Това изстреля хасковлията на върха. Григор не можа да получи лично приза си, тъй като е в разгара на подготовката си за новия сезон. За сметка на това Гришо бе записал специално благодарствено послание, а майка му Мария взе наградата. Церемонията се проведе в известен столичен хотел, а организаторите се бяха погрижили събитието да е максимално бляскаво. Специално внимание бе обърнато и на шампионите в сянка, хората, които са свидетели отблизо на трудния път към върха – семействата на българските спортни гордости. Едни от най-близките хора връчваха наградите на призьорите.", "date": "2017.12.20", "title": "Гришо е спортист на годината"}
{"url": "http://www.novinite.bg/articles/154594/Za-naj-dobar-film-shte-se-sastezavat-celi-341-kinotvorbi", "text": "Американската киноакадемия публикува дългия списък на заглавията, които ще се състезават за номинации на предстоящите \"Оскар\"-и в най-престижната категория - за най-добър филм, съобщава нейният сайт.За златната статуетка в този раздел ще се състезават 341 кинотворби, пише БТА.Според правилата филмите трябва да са с продължителност не по-малка от 40 минути. Те трябва да са били прожектирани в който и да е платен киносалон в град Лос Анджелис в щата Калифорния не по-късно от 31 декември. Те трябва да са били на екран не по-малко от седем дни.Сред претендентите за номинации за най-добър филм фигурират американските ленти \"Жената-чудо\", \"Блейд Рънър 2049\", \"Карибски пирати: Мъртвите нищо няма да разкажат\", британските \"Дюнкерк\" и \"Кингсмен:Златният кръг\". В дългия списък попадна и свързаното със скандал заглавие \"Всички пари на света\", от което беше премахнато участието на актьора Кевин Спейси, чието име бе замесено в сексуален скандал.В окончателния списък на номинациите могат да попаднат от 5 до 10 кинотворби, като техните заглавия ще бъдт оповестени на 23 януари догодина.", "date": "2017.12.20", "title": "За най-добър филм ще се състезават цели 341 кинотворби"}
{"url": "http://www.novinite.bg/articles/154532/Zapochva-vtoriyat-krag-ot-pregovorite-za-Brekzit", "text": "Главият преговарящ от европейска страна за  - , ще представи условията, които ще обсъжда с Лондон за преходния период преди напускането на Великобритания.В края на миналата седмица европейските лидери обявиха, че е постигнат напредък по преговорите за развода и дадоха зелена светлина на втория етап от тях. Повече от година Лондон и  не успяха да постигнат консенсус по въпросите за сметката за развода, правата на европейските граждани и бъдещето на границата с Ирландия.", "date": "2017.12.20", "title": "Започва вторият кръг от преговорите за Брекзит"}
{"url": "http://www.novinite.bg/articles/154533/Posleden-den-ot-predizbornata-kampaniya-v-Kataluniya", "text": "Последен ден от предизборната кампания в Каталуния. Утре жителите на автономната испанска област ще трябва да изберат отново правителство.Предсрочните избори бяха предизвикани от това, че испанският кабинет пое контрол над областта. Поводът за това действие беше едностранното обявяване на независимост от страна на провинцията.От Брюксел бившият президент Карлес Пучдемон отправи последен призив към каталунците да гласуват за неговата листа.Засега обаче проучванията дават трета позиция на \"Заедно за Каталуния\". За победа ще се борят две партии - сепаритистката на бившия премиер ще се изправи срещу поддръжниците на единството с Испания. ", "date": "2017.12.20", "title": "Последен ден от предизборната кампания в Каталуния"}
{"url": "http://www.novinite.bg/articles/154535/SASht-glasuva-mashtabna-danachna-reforma", "text": "Данъчни облекчения за супербогатите, корпорациите и малкия бизнес гласува Конгресът на Съединените щати, предаде Нова.Това е най-мащабната данъчна реформа в страната за повече от 3 десетилетия. И първия голям законодателен триумф на Републиканците откакто президентът Доналд Тръмп е на поста. Критици на реформата твърдят, че тя е в помощ на супербогатите. Републиканците обаче смятат, че намаляването на данъците на корпорациите, малкият бизнес и някои частни лица ще поощри растежа на икономиката.   ", "date": "2017.12.20", "title": "САЩ гласува мащабна данъчна реформа"}
{"url": "http://www.novinite.bg/articles/154538/Britanskata-policiya-arestuva-chetirima-po-podozrenie-za-gotven-teroristichen-akt", "text": "Задържаните са на възраст между 22 и 41 години. Смята се, че те са планирали да взривят бомби на оживени места на Коледа. Арестите са направени вчера в късния следобед в Северен Йоркшир и Дебишир. Екип от сапьори е отцепил район в Честърфилд, близо до дома на един от арестуваните мъже, предаде БНТ.", "date": "2017.12.20", "title": "Британската полиция арестува четирима по подозрение за готвен терористичен акт"}
{"url": "http://www.novinite.bg/articles/154539/Tereza-Mej-s-priziv-kam-Donald-Tramp-v-telefonen-razgovor", "text": "Британският премиер Тереза Мей призова президента на САЩ Доналд Тръмп да излезе с предложения за постигане на мир в Близкия изток, след като той призна Ерусалим за израелска столица, предаде Ройтерс. Призивът бе отправен в телефонен разговор между двамата лидери. \"Те обсъдиха различните позиции, които имат относно признаването на Ерусалим за израелска столица и се съгласиха, че е важно САЩ да обявят нови предложения за мир и международната общност да подкрепи тези усилия\", заяви говорител на Тереза Мей. \"Премиерът информира президента на САЩ за наскорошния прогрес по преговорите за Брекзит, президентът изтъкна напредъка, който той е постигнал по икономическата си програма\", допълни говорителят на Мей. \"Двата постигнаха съгласие за важността от сключване бързо двустранно търговско споразумение след Брекзит\", отбеляза говорителят. Това бе първи разговор между двамата след скандала с Тръмп, който разпространи в Туитър непроверени видеозаписи от крайнодясна група, нарекла се \"Великобритания на първо място\", твърдяща, че в тях се илюстрира насилие, извършено от мюсюлмански имигранти в Европа. Говорител на Мей тогава каза, че той е сгрешил като е сподели тези видеозаписи, което пък предизвика остър отговор от Тръмп по адрес на Мей.  ", "date": "2017.12.20", "title": "Тереза Мей с призив към Доналд Тръмп в телефонен разговор"}
{"url": "http://www.novinite.bg/articles/154549/Dvanajset-jertvi-pri-avtobusna-katastrofa-v-Meksiko", "text": "Дванайсет души загинаха и 18 бяха ранени вчера в мексиканския щат Кинтана Роо, когато туристически автобус излезе от пътя и се преобърна, съобщиха регионалните власти и полицията, цитирани от световните агенции.Автобусът е превозвал 31 пътници, включително граждани на САЩ, Бразилия и Швеция. Те са пътували към археологическия комплекс Чакчобен, където има останки от древен град на маите.Кинтана Роо е един от трите щата на полуостров Юкатан, където се намират едни от най-известните туристически забележителности в страната.", "date": "2017.12.20", "title": "Дванайсет жертви при автобусна катастрофа в Мексико"}
{"url": "http://www.novinite.bg/articles/154556/Nad-2-3-ot-chehite-i-slovacite-vse-oshte-ne-odobryavat-razpadaneto-na-Chehoslovakiya", "text": "Настроенията в съседната Чешка република не са по-различни. Проучване на общественото мнение от месец октомври показва, че по-голямата част от хората в двете страни се противопоставят на идеята, че Чехословакия е трябвало да бъде разделена. Едва 27% от чехите и 35% от словаците над 43-годишна възраст гледат с одобрение на разделителния процес, започнал в самото начало на 1993 г. Над две трети от чехите и словаците все още са недоволни от факта, че не им е било позволено да изразят мнението си по въпроса за разделянето на Чехословакия, предаде Фокус. „Очевидно е, че хората с критично мнение за разделението на Чехословакия гледат на референдума като възможност да предотвратят разпадането и все още смятат, че това е отрицателно събитие\", обяснява експертът Паулина Табери, коментирайки резултатите от анкетата.", "date": "2017.12.20", "title": "Над 2/3 от чехите и словаците все още не одобряват разпадането на Чехословакия"}
{"url": "http://www.novinite.bg/articles/154564/Nad-80-ot-glasuvashtite-rusnaci-shte-podkrepyat-Putin", "text": "Над 80 процента от руснаците, които възнамеряват да гласуват на президентските избори през следващата година, са заявили, че ще изберат настоящия президент Владимир Путин. Това показва ново допитване на официалната руска социологическа агенция ВЦИОМ.Сондажът показва, че около 70% от анкетираните твърдо са уверили, че ще отидат до избирателните урни, а 83,3 на сто от тях са отбелязали, че възнамеряват да гласуват за Путин.Други 11% са заявили, че \"вероятно ще вземат участие\" в гласуването, докато 4 на сто са обявили, че \"определено ще пропуснат\" изборите.През миналата седмица беше потвърдено, че президентските избори ще се проведат на 18 март 2018 г.Путин обяви, че ще участва като независим кандидат в изборите. Ако бъде избран, той ще остане президент на страната до 2024 година.", "date": "2017.12.20", "title": "Над 80% от гласуващите руснаци ще подкрепят Путин"}
{"url": "http://www.novinite.bg/articles/154593/Zasileno-policejsko-prisastvie-sledi-za-bezopasnostta-po-praznicite", "text": "Трима министри - Валентин Радев на МВР, Ивайло Московски на транспорта и Николай Нанков на регионалното развитие, както и столичният кмет Йорданка Фандъкова и шефът на АПИ Дончо Атанасов оповестиха предприетите мерки за безопасност. Те обхващат пътищата, търговските центрове и в населените места по коледните и новогодишни празници.Вътрешният министър Валентин Радев обяви, че основна грижи на МВР ще е контрол по пътищата, за да се избегнат ПТП-тата. Засилва се и контролът по отношение превишаване на скоростта. Ще има проверки за наркотици и алкохол на водачите.Ще има и засилени проверки на документите за шофиране, заради водачите, които карат без книжки. СДВР ще засили контрола си за входа и изхода на Столицата, заради автомобилите, които излизат от София.Засилва се присъствието, на местата където има струпване на граждани. Там ще има и полицаи с късоцевно оръжие.Радев подчерта, ще всички автомобили над 12 т ще бъдат обект на специален контрол, защото те запушват пътищата и често са участници в ПТП.Той заяви, че миналата година са загинали 20 души, а 230 са ранени по те, а амбицията тази година е да бъдат избегнати. Магистралите също ще са обект на засилена проверка.Транспортният министър Ивайло Московски обяви, че за те екипите на АПИ и Пътна  ще си взаимодействат.Ще бъдат взети превантивни мерки, като ИА \"Автомобилна администрация\" ще проверява транспортни предприятия, основно на автобуси. Във всяка област ще има минимум по един екип, който ще дава дежурства. Анализирани са конкретни точки, където се очаква да е по -рисков трафикът, като там ще има мобилни екипи.Набляга се на контролни дейности, проверки и технически прегледи и когато се констатират нарушения да им се дава гласност.Московски обърна внимание на зачестилите нарушения при преминаване на жп прелези и призова да се спре, по думите му, това безумие.Кметът на София Йорданка Фандъкова очаква , заради засиленият трафик на вход-изходите на града. Тя призова собствениците на търговските центрове да вземат мерки за регулиране на трафика от подземните паркинги. Където е необходимо ще се регулира трафика чрез системата за регулиране на трафика, допълни още тя.Във връзка с безопасността на движението, Фандъкова призова МВР да има предвид, че в късните часове на деня трябва да има контрол на скоростта по столичните булеварди.Регионалният министър Николай Нанков обяви, че до21 декември спират всички ремонтни дейности по пътищата. Неговото ведомство работи с НИМХ и ще се дава превантивно информация за времето. Над 3000 снегопочистващите машини са в готовност, стана ясно още от думите му.Нанков съобщи, че от петък, 22 декември, започва разпространение на винетките за 2018 г. Новото е, че ще има 3 месечна винетка, която ще струва 54 лв. Винетката вече ще важи не за календарна година, а за година от датата на закупуването й.", "date": "2017.12.20", "title": "Засилено полицейско присъствие следи за безопасността по празниците"}
{"url": "http://www.novinite.bg/articles/154570/2017-godina-e-sred-rekordorite-po-topal-klimat", "text": "Периодът от януари до ноември тази година попадна в тройката на най-топлите месеци откакто се водят наблюдения за времето и климата, съобщиха световните агенции.Те се позоваха на доклад на Световната метеорологична организация към ООН със седалище в Женева. \"Първите 11 месеца на 2017-а са били трети в класацията на най-топлите, като отстъпиха само на 2016 и 2015 година\", се казва в доклада.В документа се изтъква, че споменатите 11 месеца се характеризират със \"значително по-топли условия върху по-голямата част от повърхността на сушата и на световния океан\".Въпреки че годината още не е завършила, СМО прогнозира, че глобалните температури на сушата и на океана ще се наредят сред най-високите, откакто се водят измервания. 2017-а ще бъде и най-топлата година, в отсъствието на усилващия топлината феномен Ел Ниньо. Потвърждава се дългосрочната тенденция за затоплянето на климата, наблюдавана от края на 70-те години и най-вече от началото на това столетие.През месец ноември тази година бяха регистрирани с 2 градуса по Целзий по-високи температури от обичайните в западната част на САЩ, в Канада, в Аляска, в западната част на Азия и в руския Далечен изток. При това в Арктика температурата расте с два пъти по-високи темпове, отколкото са средните за света.", "date": "2017.12.20", "title": "2017 година е сред рекордьорите по топъл климат"}
{"url": "http://www.novinite.bg/articles/154632/Kabinetat-otpusna-5-mln-lv-za-merki-sreshtu-ptichi-grip", "text": "Правителството одобри отпускането на допълнителни 5 млн. лв. по бюджета на Министерството на земеделието, храните и горите за ликвидиране на огнища на болестта \"инфлуенца по птиците\" (птичи грип). Средствата са и за обезщетяване на собствениците на животни, както и за тестове за диагностика на заболяването африканска чума по свинете.200 000 лева от средствата са определени за закупуване на тестове за ранно откриване на вируса на африканска чума по свинете (АЧС). Мярката се предприема във връзка с усложнената епизоотична обстановка по отношение на заболяването по животните на територията на Европа. Предвид бързия и неконтролируем ход на разпространение на АЧС досега, възможността за проникване на вируса на болестта на българска територия е реална.С 4.8 млн. лв. ще се обезпечат мерки за ограничаване и ликвидиране на констатираните нови огнища на болестта \"инфлуенца по птиците\", за повишаване на епизоотична готовност на територията на страната, както и за обезщетяване на собствениците на умъртвени животни.", "date": "2017.12.20", "title": "Кабинетът отпусна 5 млн. лв. за мерки срещу птичи грип"}
{"url": "http://www.novinite.bg/articles/154578/Tramp-na-vizita-vav-Velikobritaniya-prez-fevruari", "text": "Президентът на САЩ Доналд Тръмп планира да посети Великобритания през февруари 2018 г., за да открие новото посолство на страната в Лондон, но няма да се срещне с кралица Елизабет II.Това пише вестник \"Дейли мейл\", цитиран от Ройтерс.По-рано тази година премиерът на Обединеното кралство Тереза Мей покани Тръмп на държавна визита, което предизвика разгорещен дебат в страната.Близо 2 милиона души се подписаха под петиция, в която се подчертава, че Тръмп не трябва да бъде канен, защото \"ще изложи\" кралицата. Очакват се протести, ако американският лидер посети Острова.\"Дейли мейл\" се позовава на източник в британското правителство, който разкрива, че Тръмп е заявил по време на телефонен разговор с Мей във вторник, че планира да посети Обединеното кралство, за да открие новото посолство - сграда за един милиард долара, която e с изглед към река Темза. Новата сграда ще бъде открита в края на февруари 2018 г.Говорител на Мей отказа да коментира информацията. Той поясни, че позицията на кабинета за държавната визита не е променена. Датата все още не е договорена.Първоначално британският лидер покани Тръмп на държавна визита в края на тази година.", "date": "2017.12.20", "title": "Тръмп на визита във Великобритания през февруари"}
{"url": "http://www.novinite.bg/articles/154591/Britanci-ne-iskat-Tramp-za-gost-shtyal-da-postavi-kralicata-v-nelovko-polojenie", "text": "Американският президент Доналд Тръмп планира да посети Великобритания през февруари за откриването на новото посолство на САЩ в Лондон, но няма да се среща с кралица Елизабет Втора, пише в. \"Дейли мейл\", цитиран от Ройтерс. Планираната визита на Тръмп във Великобритания предизвика спорове, откакто премиерът Тереза Мей го покани на държавно посещение, което включва пищни церемонии и събития под ръководството на кралицата. Близо 2 милиона души са се подписали под призив президента на САЩ да не бъде канен, защото това \"ще постави в неловко положение\" кралицата. Очаква се той да бъде посрещнат с протести, отбелязва Ройтерс. \"Дейли мейл\" се позовава на източник от британския парламент, според когото Тръмп казал на Мей вчера в телефонен разговор, че планира работно посещение във Великобритания в края на февруари, за да открие новото посолство на стойност един милиард долара край река Темза. Говорител на британския премиер отказа да коментира новината, но заяви, че официалната позиция за държавната визита на американския президент остава непроменена. Отправена е покана, но не са уточнени дати. Първоначално Мей покани Тръмп да посети Великобритания до края на тази година.", "date": "2017.12.20", "title": "Британци не искат Тръмп за гост, щял да постави кралицата в неловко положение"}
{"url": "http://www.novinite.bg/articles/154597/Iran-otricha-da-e-dostavyal-raketite-izstrelyani-po-Riyad", "text": "Иран отрича обвиненията на Саудитска Арабия и САЩ, че има общо с доставките на ракетите, изстреляни от бунтовниците хути към Рияд, съобщава БиБиСи.Говорител на външно министерство коментира, че Иран \"няма връзка с Йемен\" и че страната е \"блокирана и такава възможност изобщо и не съществува\".Саудитската армия съобщава, че е прихваната ракетата на юг от Рияд. Няма съобщения за повреди или жертви. Хутите обявиха, че са изстреляли ракета \"Буркан Н2\" към двореца \"Ал Ямама\" в Рияд вчера \"в отговор на жестоките престъпления, извършени от американско-саудитската агресия срещу хората от Йемен\".Коалицията заявява, че ракетата е била \"насочена към Риад и към цивилните и населените места\". Атаката доказва \"продължаващото участие на иранския режим в подкрепа на въоръжената група хути с качествени способности в ясно и очевидно несъобразяване\" с две резолюции на Съвета за сигурност на ООН, допълват те.По-късно постоянният представител на САЩ в ООН заяви, че ракетата \"носи всички отличителни белези на предишни нападения, използващи оръжия, предоставени от Иран\".\"Всички трябва да действаме заедно, за да разкрием престъпленията на режима в Техеран и да направим всичко необходимо, за да сме сигурни, че ще получат посланието. Ако не го направим, тогава Иран ще докара света до по-дълбок и разширяващ се регионален конфликт\", коментира Ники Хейли пред Съвета за сигурност на ООН.Иранският говорител на външното министерство Бахрам Касеми заяви, че страната е \"достатъчно смела, за да обяви подобни действия и политики\" в Йемен, ако въобще има такива.\"Оръжията, използвани днес от Йемен, са останали от предишните правителства. Сега можем да видим, че за да се защитят от постоянни атаки, Йемен започва производство на оборудване на местно ниво и това е естествено\", коментира той пред иранската телевизия al-Alam.Днес сутринта външният министър Мохамад Джавад  Зариф нарече обвиненията на Хейли \"провокативни, целенасочени и опасни\" и заяви, че ще ги обсъди на заседанията на ООН и с генералния секретар.\"Те се опитват да скрият подкрепата си за бомбардирането на невинни йеменци чрез такива обвинения\", обясни той пред официалната информационна агенция \"Ирна\".", "date": "2017.12.20", "title": "Иран отрича да е доставял ракетите изстреляни по Рияд"}
{"url": "http://www.novinite.bg/articles/154569/Pentagonat-prizna-che-imal-programa-za-nablyudenie-na-NLO", "text": "Пентагонът официално призна съществуването на програма, събираща и обработваща данни за контакти с неидентифицирани летящи обекти. За първи път в историята официално бяха разсекретени и няколко наблюдения на НЛО. Командир Дейвид Фрейвър все още не може да си обясни какво е видял. През ноември 2004-та година, пилотът на изстребител е на тренировъчна мисия западно от Сан Диего, когато получава заповед да провери обект във водата. Денят е ясен, океанът - спокоен. А Фрейвър вижда предмета, над който нещо кръжи.  \"Приличаше на 12-метров самолет но без крила\", спомня си днес Дейвид Фрейвър.Една от задачите на програмата на Пентагона за наблюдение на НЛО е била събирането и обработката на изследвания на \"анормални аерокосмически заплахи\". Програмата е закрита през 2012-та година, а говорител на Пентагона обясни, че това се е наложило заради други по-приоритетни въпроси. Независимо от това, части от програмата остават секретни и досега.  ", "date": "2017.12.20", "title": "Пентагонът призна, че имал програма за наблюдение на НЛО"}
{"url": "http://www.novinite.bg/articles/154598/12-hil-dushi-evakuirani-ot-germanski-grad-zaradi-amerikanska-bomba-ot-VSV", "text": "Около 12 000 души са евакуирани в източния германски град Ораниенбург заради открита от Втората световна война бомба, съобщава ДПА.Зона с радиус 900 метра е евакуирана след откриването на 250-килограмова американска бомба по време на системно търсене в града в края на ноември.Екип от шестима сапьори работи по обезвреждането на бомбата.Железопътните и корабни услуги в града са засегнати.Градът, в който живеят около 45 000 души, се намира на по-малко от 40 километра северно от германската столица Берлин.", "date": "2017.12.20", "title": "12 хил. души евакуирани от германски град заради американска бомба от ВСВ"}
{"url": "http://www.novinite.bg/articles/154620/Karakachanov-opredeli-objalvaneto-za-MiG-29-kato-opit-za-sabotaj", "text": "Украинската държавна компания \"Укроборонпром\" от холдинг \"Украинмаш\" обжалва пред Комисията за защита на конкуренцията решението на министерството на отбраната да преговаря с РСК МиГ. Обжалването бе в деня, за който бяха насрочени преговорите с РСК МиГ за . Жалбата е срещу решение №129 на Министерството на отбраната от 6 декември 2017 г. за поддръжка на бойните самолети МиГ-29, съобщиха от Министерството на отбраната.Решението на МО осигуряваше поддръжката на 15 изтребителя МиГ-29 за срок от 4 г. срещу 82 млн. лева. В заданието изрично бе посочено, че министерството на отбраната избира процедура на пряко договаряне с РСК \"МиГ\", защото руското дружество единствено притежава лиценз, произвежда оригинални резервни части и разполага със способности да ремонтира и удължава експлоатацията на изтребителите МиГ-29.Благодарение на жалбата от украинската държавна компания и блокираната процедура се прекъсва поддръжката на бойната ни авиация. Определените за ремонта пари се връщат в държавния бюджет. Ще бъдат необходими минимум 3 - 4 месеца за осигуряване на нови средства за ремонт и поддръжка на българските бойни самолети.Украинската фирма \"Украйноборон пром\" няма лиценз, няма способност да извърши подобни ремонти, заяви пред медиите военният министър Красимир Каракачанов. На практика това, което е извършила, е опит за саботаж срещу решението на МО да ремонтира самолетите си. Тя е направила договор за пряко договаряне с РСК МиГ за ремонта, уточни Каракачанов.Фирмата, която обжалва решението на МО, не е внесла такса за разглеждане. Няма и преведена регистрация на български език. Няма никакви данни дали подписалите жалбата лица са с тази представителна власт, обясни Каракачанов.По процедура, от КЗК трябва в 3-дневен срок да изискат от украинската фирма да коригира неточностите. \"Комисията може да се събере най-рано на 28 декември. Дори да постанови, че отхвърля жалбата, следва обжалване във Върховния административен съд. Това на практика прави невъзможно използването на средствата от бюджета, които трябваше да бъдат изразходвани в края на годината\", обясни Каракачанов.\"Тепърва ще изясним какви са причините - дали зад това действие се крият политически мотиви или икономически на онези, които се почувстваха неприятно изненадани от решението на МО да не търси посредници за разлика от всички досегашни сделки по отношение на МиГ\", обясни Каракачанов. Надявам се компетентните органи да си свършат работа, но това ни връща с 3 месеца, поясни военният министър.По предварителна информация тази жалба се очакваше, заяви военният министър Красимир Каракачанов. На миналото заседание на МС бяха гласувани 19 млн., а на днешното трябваше да бъдат гласувани още 22 млн. лева. Искахме да сключим договор с фирмата-производител за поддръжка и ремонт на произведените от нея самолети.Същата фирма обжалва преди 3 месеца договора на МО с ТЕРЕМ за ремонта на хеликоптера Ми-17 и по същия начин спря процедурата. За мен това е саботаж, защото от компанията много ясно осъзнават, че няма как на тях да им възложат договора, тъй като нямат лиценз и способности да го извършат, допълни Каракачанов.Докато ръководството на МО успее да реагира на жалбата от украинската компания, в 09.00 часа днес, 20 декември, е депозирано писмо от българската фирма, избрана да строи двата ни патрулни кораба.От  съобщават, че се оттеглят от преговорите и подписването на договора за реализация на инвестиционен проект \"Придобиване на многофункционален модулен патрулен кораб\".Мотивът им е намалената с 20% стойност на проекта. Причината е, че от 1 януари 2017 г. бе въведено ДДС върху всички военни сделки. Още тогава беше известно, че определената от парламента сума от 820 млн. лв., реално се намалява със 164 млн. лв. и чуждестранните компании се оттеглиха. Остана само българската, която бе определена за отговаряща на изискванията.", "date": "2017.12.20", "title": "Каракачанов определи обжалването за МиГ-29 като опит за саботаж"}
{"url": "http://www.novinite.bg/articles/154599/EK-Brekzit-tryabva-da-priklyuchi-na-31-dekemvri-2020-g", "text": "Европейската комисия заяви, че преходният период на Брекзит, по време на който правилата на ЕС ще продължат да се прилагат към Великобритания при напускането й, трябва да продължи от момента, в който тя напусне блока през март 2019 г. до края на 2020 г.Преходните разпоредби следва да се прилагат от датата на влизане в сила на споразумението за оттегляне и не трябва да продължават след 31 декември 2020 г.\", коментира Комисията в новите насоки за водене на преговори, предаде Бнт.", "date": "2017.12.20", "title": "ЕК: Брекзит трябва да приключи на 31 декември 2020 г."}
{"url": "http://www.novinite.bg/articles/154603/Erdogan-rugae-vanshniya-ministar-na-OAE-O-ti-jalko-choveche", "text": "Турският президент Реджеп Тайип Ердоган наруга външния министър на Обединените арабски емирства (ОАЕ), който препубликува в \"Туитър\" публикация, която обвини \"османските предци\" на турския държавен глава в малтретиране на арабите и кражба на ръкописи от свещения за мюсюлманите град Медина, съобщава \"Асошиейтед прес\".Ердоган настоя външния министър на ОАЕ Абдула бин Зайед ал Нахаян да \"си знае мястото!\", без да го назовава директно.Ердоган каза, че османският паша, който е управлявал Медина между 1916 и 1919 г. е защитавал свещения град и съкровищата му, добавяйки: \"О, ти жалко човече, което ни клевети, къде бяха вашите предци по онова време?\"Кавгата идва в момент, когато Турция зае страната на Катар в дипломатическия спор на емирството с ОАЕ и други страни от Персийския залив във връзка с предполагаемата подкрепа на Доха за екстремисти и твърде топлите отношения с Иран.", "date": "2017.12.20", "title": "Ердоган ругае външния министър на ОАЕ: \"О, ти жалко човече\""}
{"url": "http://www.novinite.bg/articles/154587/Shtetite-ot-bedstviya-v-sveta-za-2017-g-v-razmer-na-306-mlrd", "text": "Общите икономически загуби от природни и предизвикани от човека бедствия по света през 2017 г. са се увеличили с 63% до 306 милиарда долара.Тази информация разкри презастрахователната швейцарска компания Swiss Re, цитирана от АФП.\"САЩ са най-тежко засегнати, включително заради ураганите \"Харви\", \"Ирма\" и \"Мария\", които направиха 2017 г. втория най-скъпоструващ сезон на ураганите\" след 2005 г., пояснява компанията.Въпреки че финансово цената от бедствията се е покачила през тази година, няма увеличение на броя на загиналите хора, се допълва още в изследването.Като през 2016 г. в света повече от 11 000 души са загинали или са безследно изчезнали при природни бедствия през тази година, подчертават от Swiss Re.Според първоначалните изчисления застрахованите загуби от природни и причинени от човека бедствия в света са в размер на 136 милиарда долара.Това е над средното годишно ниво за последните 10 г. и третото най-високо ниво от 1970 г., когато започва да се регистрира такава информация, се отбелязва още в проучването на Swiss Re.", "date": "2017.12.20", "title": "Щетите от бедствия в света за 2017 г. в размер на $306 млрд."}
{"url": "http://www.novinite.bg/articles/154616/Ot-2040-g-Franciya-zabranyava-dobiva-na-petrol-i-drugi-izkopaemi", "text": "Парламентът на Франция прокара закон, забраняващ добива на петрол и газ от 2040 г. - предимно символична мярка, тъй като страната е на 99% зависима от вноса на изкопаеми, пише \"Гардиън\".Само дясната партия \"Републиканците\" гласува против законопроекта, докато левите депутати гласуваха \"въздържал се\".След 2040 г. няма да се издават разрешителни за добив на изкопаеми горива или да се подновяват съществуващите лицензи. Така на територията на Франция и отвъдморските територии ще бъде прекратен добивът.Франция добива по около 815 000 тона петрол на година - количество, което се добива в Саудитска Арабия само за няколко часа. Страната вече обяви, че планира да спре продажбата на автомобили с конвенционални двигатели след 2040 г.", "date": "2017.12.20", "title": "От 2040 г. Франция забранява добива на петрол и други изкопаеми"}
{"url": "http://www.novinite.bg/articles/154622/Zavrashtaneto-na-Rusiya-v-Blizkiya-iztok", "text": "Когато преди две години Русия се намеси в подкрепа на режима на Башар ал-Асад, тя го направи поради две основни причини. Първата бе да съхрани позициите на двете си бази, разположени на западното крайбрежие в Сирия - морската база в Тартус и военно-въздушната в Хмеймим.Втората причина бе опитът на Владимир Путин да преодолее изолацията на Русия, предпоставки за която се създадоха след намесата на Кремъл в Източна Украйна и анексията на Крим. Последното създаде естествен обръч от съображения спрямо Русия, обобщаващ в себе си физическия страх на държавите от Източна Европа и политическия наратив на страните от западната част на континента.С това обаче не се изчерпват причините за инициирането на руската военна кампания в Сирия. Територията на последната, например, се оказа и удачен терен за тестването и рекламирането на разработваните руски оръжия и съоръжения. Над 600 военни артикула - от полевата военна екипировка Ратник до различните серии от бойните самолети СУ, бяха изпробвани в сирийския конфликт.И продажбите не закъсняха: Китай, Индонезия и ОАЕ поръчаха СУ-35с, а Алжир - СУ-24. Турция финализира покупката си на С 400, а дори и Саудитска Арабия /поне на теория/ прояви желание да закупува и произвежда Калашников.Трябва да се отчитат и вторичните интереси на Русия, свързани с конфликта в Сирия.Руските бомбардировки срещу опозицията на Башар ал-Асад в Идлиб и Алепо целяха просто да утвърдят съюзническото управление на сирийския президент. А чрез военно-въздушните си удари срещу ДАЕШ, руската страна целеше не просто унищожаването на физическите позиции на терористичната организация, но най-вече на идеологията й, чийто пренос в руската част на Кавказ можеше да направи ДАЕШ не толкова далечен феномен за Москва.Именно по отношение на Сирия преди дни в руската Дума бе внесен законопроект, касаещ статута на военно-морската база в Тартус. Той стъпва на вече постигнато споразумение между сирийската и руската страна, което предвижда три неща.Първото е разширяването на самата база (с построяването на два допълнителни кея и съоръжения, които да могат да обслужват до 11 военни съдове едновременно - кораби и подводници).Второто, наемането й от Кремъл за още 49 години (плюс 25 години допълнително, ако никоя от двете държави няма против).Третото, сирийската страна няма да има никаква юрисдикция или контрол върху военната база, нито пък ще получи нещо в замяна. Подобно споразумение вече има постигнато и спрямо военно-въздушната руска база в Хмеймим.Това, разбира се, е нищожна цена за Башар ал-Асад, който нямаше изобщо да бъде и в позиция да взима такива решения от името на сирийската страна, ако не беше подкрепата на Владимир Путин.Руското влияние в Близкия изток обаче изобщо не се изчерпва с военното измерение. Даже то е от по-скромен характер, в сравнение с нарастващото икономическо влияние на Москва върху региона.В Турция, например, чрез започналия да се строи \"Турски поток\", Анкара ще увеличи енергийната си зависимост от Русия. По проекта на \"Газпром\" засега е сигурна първата тръба, започваща от Анапа и стигаща до Къйъкей. Тя е предназначена именно за енергийните нужди на нарастващото турско потребление.В Иракски Кюрдистан руската \"Роснефт\" се превърна в най-големия инвеститор в петролната и нефтена индустрия на автономията, усвоявайки пространство, което се освобождава от американските Exxon Mobil и Chevron. За целта през последната календарна година \"Роснефт\" е вкарала около 4 млрд. долара инвестиции в автономията. А с оглед на събитията около провелия се референдум за независимост в Иракски Кюрдистан, то е трудно да се говори, че руската страна е спечелила политически актив, но американската със сигурност загуби такъв, подкрепяйки централните власти срещу кюрдите.За увеличаващото се влияние на Русия в региона говори и \"ядрената дипломация\", която Москва провежда в Близкия изток и Северна Африка.Преди дни в Турция официално бе оповестено започването на строежа на атомна централа край Аккую. Проектът възлиза на 22 млрд. долара и ще бъде реализиран основно от руската \"Росатом\".Форсираха се и споразуменията за дългоочакваната египетска ядрена централа. В областта Матрух АЕЦ \"Дабаа\" ще възлиза на около 30 млрд. долара, като \"Росатом\" ще се ангажира с осигуряването на 85% от сумата, необходима за финансирането на проекта.Дори и Саудитска Арабия, която се стреми да преодолее бюджетната си зависимост от петрола, по принцип планира изграждането на два атомни реактора. Дали те ще бъдат реализирани от \"Росатом\" е рано да се каже. Но Кралството и Русия подписаха миналата седмица пътна карта за сътрудничество в атомната енергетика.Въпреки че има затруднения в намирането на финансови източници, Йордания също не се е отказала от построяването на атомна централа с два реактора, за каквато страната има споразумение с \"Росатом\" от 2015-та г. насам.Това са важни примери, тъй като Турция, Саудитска Арабия и Йордания са от по-близките партньори на САЩ. А след Израел, Египет е вторият най-голям бенефициент на американска помощ в региона.Именно в Египет, на блиц срещата от миналата седмица между президента на страната Абдел Фатах ал-Сиси и руския му хомолог Владимир Путин, бе потвърдено споразумението за това, че египетското въздушно пространство и бази стават отворени за руската военна авиация. От известно време насам се говори също, че Русия има желание да си върне и базата от съветския си период край Сиди Барани в Египет.Разположен на по-малко от 100 км от либийската граница, Сиди Барани има важно логистично значение за събитията, които се развиват в самата Либия. Оттам, макар и неофициално, руски специализирани части, успоредно с военно-морски сили на страната, често \"отскачат\" до Либия, където оказват помощ на генерал Халифа Хафтар. В лицето на последния, Москва се надява да си върне позициите, които Съветският съюз е имал в Либия, и да участва във възстановяването на енергийната и транспортна инфраструктура на страната.Имайки предвид военното присъствие на Русия в Сирия, едно допълнително такова в перспектива - било в Египет, било в Либия, ще увеличи тежестта и ролята на Москва спрямо Средиземноморието.Ако приемем, че Близкия изток и Северна Африка са шахматна дъска, то руският играч сменя дългогодишната си дефанзивна система с атакуваща.Владимир Путин не е Гари Гаспаров. Но въпросът е какви са качествата на опонентите му.", "date": "2017.12.20", "title": "Завръщането на Русия в Близкия изток"}
{"url": "http://www.novinite.bg/articles/154626/Garciya-zabranyava-nalivniya-zehtin-po-restorantite", "text": "От 1 януари 2018 г. се забранява използването на наливен зехтин в гръцките ресторантите. Нарушителите ще получат административна глоба до 500 евро. Още преди четири години Европейската комисия се опита да забрани наливното олио и зехтин по ресторантите заради огромните измами, предаде БНТ.15 от 27-те страни членки на ЕС приеха решението, включително и Гърция, но заради голямата съпротива досега забраната в самата Гърция не бе приета. Сега обаче забраната на гръцкото министерство на финансите е била предложена от дилърите на пазара заради подобряване на качеството и защита на потребителя.Мярката предвижда от началото на следващата година ресторантите да използват зехтин в бутилчици за еднократна употреба. На етикета трябва да бъде посочено качеството на продукта в бутилката. След като се използва зехтина, бутилките следва да се хвърлят, а не да бъдат отново използвани.", "date": "2017.12.20", "title": "Гърция забранява наливния зехтин по ресторантите"}
{"url": "http://www.novinite.bg/articles/154596/Vlizat-v-sila-novite-pravila-za-vinetkite", "text": "Вече официално годишните винетки ще важат 1 година, считано от деня на издаване на винетния стикер. Това важи за винетната такса, която следва да заплащат всички пътни превозни средства от 01.01.2018 г., независимо от категорията и държава на регистрация. Това регламентира прието от правителството постановление, с което се изменят Наредбата за условията и реда за събиране на таксите за ползване на пътната инфраструктура по Закона за пътищата и Тарифата за таксите, които се събират от Агенция „Пътна инфраструктура“. От 1 януари се въвежда и нова тримесечна винетка с валидност три календарни месеца, считано от датата на издаването й, за пътни превозни средства под 3,5 тона. Нейната цена е 54 лв. или 28 евро. При определянето й е спазен принципът на пропорционалност, т. е. цената на тримесечната винетка да е по-висока от месечната и по-ниска от годишната, при спазена пропорционалност за намаляваща стойност с увеличаване срока на валидност, предаде БГНЕС. Това се налага от правилото колкото по-дълъг е периодът, толкова по-малка да е заплащаната цена.", "date": "2017.12.20", "title": "Влизат в сила новите правила за винетките"}
{"url": "http://www.novinite.bg/articles/154628/London-v-razrez-s-poziciyata-na-ES-za-prehodniya-period-sled-Brekzit", "text": "Британското правителство обяви, че преходният период след Брекзит може да продължи и след края на 2020 г., въпреки че по-рано днес главният преговарящ на ЕС за Брекзит Мишел Барние разкри, че ще приключи на 31 декември 2020 г., съобщават световни агенции.Премиерът на Великобритания Тереза Мей иска преходният период да е около две години след напускането на ЕС през март 2019 г.Говорител на \"Даунинг стрийт\" подчерта, че преходният период до 2020 г. е част от \"преговорната позиция\" на ЕС и че Великобритания ще се опита да договори със съюза двугодишен период.Ние сега искаме 2 г., 24 месеца. Комисията обяви 21 месеца, но предстоят преговори, поясни говорителят.", "date": "2017.12.20", "title": "Лондон в разрез с позицията на ЕС за преходния период след Брекзит"}
{"url": "http://www.novinite.bg/articles/154606/ES-predprie-bezprecedentni-dejstviya-sreshtu-Polsha", "text": "Европейският съюз прие безпрецедентни мерки срещу Полша, които могат да доведат до налагане на санкции на Варшава.Европейската комисия излезе със съобщение, в което се казва, че предлага на Европейския съвет да приеме решение в съответствие с Член 7(1) от Договора на ЕС.ЕК предприема действия, за да защити върховенството на закона в Европа, както и независимостта на съда в Полша, се отбелязва в съобщението.Въпреки че почти две години бяха полагани многократни усилия да се обвържат полските власти с конструктивен диалог в контекста на работната рамка за укрепване върховенството на закона, Европейската комисия днес заключи, че има реален риск от сериозно нарушаване върховенството на закона в Полша, се пояснява още.", "date": "2017.12.20", "title": "ЕС предприе безпрецедентни действия срещу Полша"}
{"url": "http://www.novinite.bg/articles/154625/Svada-mejdu-Livan-i-Sauditska-Arabiya", "text": "Посланикът на Ливан в Саудитска Арабия и неговият саудитски колега влязоха в дипломатическа свада заради дипломатическите си представители, като всяка от страните забавя акредитацията на дипломата на другата, въпреки че и двамата са били назначени преди месеци, съобщава \"Асошиейтед прес\".Забавянето подчертава напрежението между Саудитска Арабия и Ливан след странната, сега оттеглена оставка от страна на премиера на Ливан Саад Харири.Ливански дипломат заяви, че въпросът щял да бъде \"разрешен скоро\". Дипломатът, говорейки при условие за запазване на анонимността му, не е дал повече подробности.Посланикът на Ливан в Саудитска Арабия беше назначен на поста в края на юли, но остава неакредитиран в Саудитска Арабия. Саудитска Арабия назначи посланика си през септември, като той е пристигнал в Ливан през ноември, но все още не е положил клетва пред президента и външния министър, както е обичайно.", "date": "2017.12.20", "title": "Свада между Ливан и Саудитска Арабия"}
{"url": "http://www.novinite.bg/articles/154631/Yuber-e-transportna-kompaniya-a-ne-digitalna-usluga", "text": "Платформата за споделено пътуване Юбер е транспортна компания, а не дигитална услуга - това реши съдът на Европейския съюз в Люксембург.Решението означава, че компанията попада под други регулации и ще трябва да отговаря на различни изисквания, като например шофьорите да имат лиценз. Това може да повлияе и върху други он лайн услуги.От началото на съществуването си през 2011 година Юбер значително промени таксиметровата индустрия. Услугата се ползва в 600 градове в цял свят.Делото, по което съдът се произнесе, беше заведено от Асоциацията на професионалните таксиметрови шофьори в Бареслона за нелоялна конкуренция. В България Юбер също беше забранена.", "date": "2017.12.20", "title": "Юбер е транспортна компания, а не дигитална услуга"}
{"url": "http://www.novinite.bg/articles/154529/Shte-ima-slance-no-shte-e-studeno", "text": "Днес над по-голямата част от страната ще бъде предимно слънчево. По-значителна облачност ще има над Северна България, а в североизточните райони ще прехвърча сняг. Ще духа до умерен вятър от запад-северозапад и с него ще продължи да прониква студен въздух. Максималните температури ще са между минус 1 и 4 градуса, в София - от минус 1 до 0.Атмосферното налягане е значително по-високо от средното за декември - няма да се променя съществено.Над планините ще бъде предимно слънчево, но студено. Ще духа слаб, след обяд по високите части умерен вятър от запад-северозапад. Максимална температура на височина 1200 метра около минус 4 градуса, на 2000 метра – около минус 9.Над Черноморието ще бъде предимно слънчево. Ще духа до умерен северозападен вятър. Максимални температури на въздуха ще бъде 3-4 градуса. Температурата на морската вода е между 9 и 11. Вълнението на морето ще бъде 2 бала", "date": "2017.12.20", "title": "Ще има слънце, но ще е студено"}
{"url": "http://www.novinite.bg/articles/154528/Kakvi-merki-shte-se-vzemat-sreshtu-mrasniya-vazduh-v-Sofiya", "text": "Масов протест срещу мръсния въздух. Снощи стотици жители на няколко столични квартала излязоха по улиците на града и поискаха спешни мерки срещу замърсяването. Хората поканиха кмета на града Йорданка Фандъкова и екоминистър Нено Димов да им дойдат на гости. Протестиращите поискаха Столичната община да вземе мерки за опасно високите нива на фини прахови частици във въздуха и обявиха, че взетите до момента мерки не са достатъчни. Демонстрантите настояха за засилен денонощен контрол срещу изгарянето на отпадъци и поставянето на постоянни измервателни станции. „Проблемът е изключително сериозен. Това, че има поставена мобилна станция за измерване чистотата на въздуха, не ни успокоява по никакъв начин. Искаме от институциите да вземат реални мерки. Искаме Столична община да вземе мерки относно гетото „Виетнамски общежития”, което бълва цялата тази мръсотия във въздуха. Искаме да се вземе решение на заседание на Столичния общински съвет за премахване на гетото. Това са общински жилища, които са в окаяно състояние и вътре се гори, каквото се намери – гуми, дрехи втора употреба, които са обработени с химични материали, както и всичко, което се намери в кофите за боклук. Това е тотален геноцид и е крайно време да бъдем чути”, заяви за NOVA жителка на столичния квартал „Красна поляна”. Недоволните жители на София заплашват с нови протести. „В поредица от четири денонощия в момента се извършват замервания на такива критични точки, посочени от гражданите в техните сигнали. Тези замервания се правят на територията на столичните квартали „Овча купел”, „Красна поляна” и „Илинден”. Но няма станция, която да е непосредствено пред „Виетнамските общежития”, където е искането да има постоянна станция”, коментира Лорита Радева, председател на Комисията по околна среда в СОС. По думите ѝ Столичната община се ангажирала през 2018 г. да изгради собствена мониторингова система за чистотата на въздуха.", "date": "2017.12.20", "title": "Какви мерки ще се вземат срещу мръсния въздух в София?"}
{"url": "http://www.novinite.bg/articles/154624/Instituciite-nashtrek-zaradi-ochakvaniya-zasilen-trafik", "text": "Транспортното министерство е в пълна координация с Министерството на вътрешните работи и Министерството на регионалното развитие и благоустройството във връзка с предстоящите почивни дни и очаквания засилен трафик. Това заяви министърът на транспорта, информационните технологии и съобщенията Ивайло Московски, по време на брифинг в Министерския съвет. „В навечерието на едни от най-светлите християнски празници призовавам гражданите да бъдат внимателни и отговорни на пътя, тъй като носят отговорност освен за себе си и за другите на пътя, заяви Московски. Той посочи, че инспекторите на ИА „Автомобилна администрация“ са проверили предприятията, извършващи превоз на пътници за степента на готовност за работа при зимни условия и мерките за опазване живота и здравето на пътниците. На превозвачите е обърнато внимание да засилят вътрешния контрол на техническата готовност за зимния сезон и изправността на превозните средства. Министър Ивайло Московски каза още, че във всяка една от областите има осигурени дежурни екипи. Провеждат се ежедневни инструктажи на служителите, конкретно за почивните дни и празниците, както и за зимните условия, като е направен анализ на риска на конкретни места и пътни артерии, където се очаква по-динамичен трафик. Инициирали сме законодателни изменения, които скоро ще станат факт, обяви министър Московски. По думите му с тях ще бъде регламентирана дейността на автосервизите, както и внедряването на допълнителни мерки за сигурност при обществен превоз на пътници, сред които е и задължителното оборудване с обезопасителни колани на автобусите. Надяваме се, че въвеждането на всички тези промени ще допринесе за по-сигурно и безопасно движение на пътя, заяви той, цитиран от БГНЕС. Министър Московски обърна внимание на зачестилите инциденти с нерегламентирано преминаване на превозни средства през железопътни прелези, със задействана светлинна и звукова сигнализация и при спуснати бариери. Той отбеляза, че само през вчерашния ден има регистрирани два такива случая. „Влакът не може нито да завие, нито да спре“, допълни още Московски и призова всички да бъдат внимателни, да осъзнаят, че по този начин рискуват не само своя живот, но и на пътниците в превозното средство, като в повечето случаи това са техните семейства. Освен човешките жертви, подвижният състав на железниците търпи огромни щети.", "date": "2017.12.20", "title": "Институциите нащрек заради очаквания засилен трафик"}
{"url": "http://www.novinite.bg/articles/154577/Srednata-vazrast-na-nashite-uchiteli-e-s-10-godini-poveche-ot-tazi-v-ES", "text": "53 години е средната възраст на българските учители през януари 2017 г. според МОН. За сравнение, средната възраст на учителите в чужбина според Talis e 42 години за САЩ и 43 години за Европа, информират от синдикат \"Образование\" към КТ \"Подкрепа\".От синдиката представят различните проблеми пред българското образование в обобщаващо становище за изтичащата 2017-та година. Те цитират данни на НСИ за 2015 година, когато средната възраст на българските учители е била 59 години.През 2016 година над 10 хиляди учители са придобили пенсия. От националната програма \"Оптимизация на училищната мрежа\" са похарчени 54 милиона лева за възстановяване на обезщетения. Хиляди учители - пенсионери работят, а само след три години 30 000 педагогически специалисти ще напуснат образователните институции, защото няма да имат силата и иновативността да преподават и възпитават новото поколение.От синдиката заявяват, че увеличението с 15% на всички учителски заплати, без разлика дали базата им е ниска или висока допълнително увеличава разликата между 605 и 1200 лв. Има ли логично обяснение защо директорите на образователните институции, скрито от учителите, по нарочен механизъм, вземат между 825 и 1548 лв., питат риторично от браншовата организация.От синдиката припомнят, че над 17 000 ученици са влезли в образователната система след упоритата работа на екипите за обхващане на напусналите училище деца. В началото в екипите е имало и полицаи и социални работници, но по-късно в екипите са останали само учителите. Без устойчива политика тези деца едва ли биха останали в училище, уверени са от синдиката-Председателят на синдикат \"Образование\" Юлиян Петров призовава проблемите в образованието да се назовават ясно и конкретно. \"Усетиш ли, че яздиш умрял кон, слез от него.\", цитира индианска мъдрост Петров и припомня, че е време да се помисли как да се върне авторитета, доверието и лидерството в учителската професия.Нека защитимучителя реално от излишната бумащина, от родителската агресия, отмногобройните вменени отговорности, резултат от безсилието ислабостта на институциите. Ако не го направим, ще изгубим несамо учителите, но и нашите деца, пишат от синдиката.\"Да спрем да говорим, че правим някаква реформа, при условие, че не сме готови да платим нейната цена. 3.6% за образование вместо 6% е ярко доказателство, че реформа ще има, но не сега\", пише Юлиян Петров.Крайно време е да признаем колко училища сме затворили, но и да обещаем, че ще има нови. Да признаем, че двусменната организация е порочна, но до десет години ще я оставим в историята. Да признаем, че образователните ни институции не отговарят на техническите и физическите изисквания за учебна среда, но да обещаем и осъществим качествен и отговарящ на съвременните условия ремонт, но не с парите от заплатите на учителите и директорите.В заключение от синдиката цитират следната максима: \"Действията доказват, че думите нищо не означават.\".", "date": "2017.12.20", "title": "Средната възраст на нашите учители е с 10 години повече от тази в ЕС"}
{"url": "http://www.novinite.bg/articles/154579/Srednata-vazrast-na-nashite-uchiteli-e-s-10-godini-poveche-ot-tazi-v-ES", "text": "53 години е средната възраст на българските учители през януари 2017 г. според МОН. За сравнение, средната възраст на учителите в чужбина според Talis e 42 години за САЩ и 43 години за Европа, информират от синдикат \"Образование\" към КТ \"Подкрепа\".От синдиката представят различните проблеми пред българското образование в обобщаващо становище за изтичащата 2017-та година. Те цитират данни на НСИ за 2015 година, когато средната възраст на българските учители е била 59 години.През 2016 година над 10 хиляди учители са придобили пенсия. От националната програма \"Оптимизация на училищната мрежа\" са похарчени 54 милиона лева за възстановяване на обезщетения. Хиляди учители - пенсионери работят, а само след три години 30 000 педагогически специалисти ще напуснат образователните институции, защото няма да имат силата и иновативността да преподават и възпитават новото поколение.От синдиката заявяват, че увеличението с 15% на всички учителски заплати, без разлика дали базата им е ниска или висока допълнително увеличава разликата между 605 и 1200 лв. Има ли логично обяснение защо директорите на образователните институции, скрито от учителите, по нарочен механизъм, вземат между 825 и 1548 лв., питат риторично от браншовата организация.От синдиката припомнят, че над 17 000 ученици са влезли в образователната система след упоритата работа на екипите за обхващане на напусналите училище деца. В началото в екипите е имало и полицаи и социални работници, но по-късно в екипите са останали само учителите. Без устойчива политика тези деца едва ли биха останали в училище, уверени са от синдиката-Председателят на синдикат \"Образование\" Юлиян Петров призовава проблемите в образованието да се назовават ясно и конкретно. \"Усетиш ли, че яздиш умрял кон, слез от него.\", цитира индианска мъдрост Петров и припомня, че е време да се помисли как да се върне авторитета, доверието и лидерството в учителската професия.Нека защитимучителя реално от излишната бумащина, от родителската агресия, отмногобройните вменени отговорности, резултат от безсилието ислабостта на институциите. Ако не го направим, ще изгубим несамо учителите, но и нашите деца, пишат от синдиката.\"Да спрем да говорим, че правим някаква реформа, при условие, че не сме готови да платим нейната цена. 3.6% за образование вместо 6% е ярко доказателство, че реформа ще има, но не сега\", пише Юлиян Петров.Крайно време е да признаем колко училища сме затворили, но и да обещаем, че ще има нови. Да признаем, че двусменната организация е порочна, но до десет години ще я оставим в историята. Да признаем, че образователните ни институции не отговарят на техническите и физическите изисквания за учебна среда, но да обещаем и осъществим качествен и отговарящ на съвременните условия ремонт, но не с парите от заплатите на учителите и директорите.В заключение от синдиката цитират следната максима: \"Действията доказват, че думите нищо не означават.\".", "date": "2017.12.20", "title": "Средната възраст на нашите учители е с 10 години повече от тази в ЕС"}
{"url": "http://www.novinite.bg/articles/154623/Vdigat-stipendiite-na-uchenicite", "text": "Месечните стипендии на учениците стават между 21 и 60 лева, а кръгът на тези, които ще имат право на тях, се разширява. Това са част от новите правила за получаване на стипендии от учениците след завършено основно образование, което по новия закон става след 7 клас. За учениците в държавните и общинските училища правилата ще важат от началото на тази учебна година, а за обучаващите се в частните училища - от началото на втория учебен срок. Освен учениците в дневна и индивидуална форма на обучение, стипендии ще получават и тези в комбинирана форма. Право на стипендии ще имат и учениците, които се обучават чрез работа, чрез т. нар. дуална система, като тези средства ще са отделно от заплатите им. Обучаващите се в частните училища вече също ще имат право на стипендии. Дава се равна възможност и на ученици със специални образователни потребности, които са завършили VII клас с удостоверение и са продължили обучението си в класовете от първи гимназиален етап, също да получават стипендии. Учениците с трайни увреждания, както и тези с един или без родители, които получават стипендия поради тези обстоятелства, ще имат право да бъдат стимулирани и при постигнати образователни резултати. В случай на класиране и за тази стипендия, те ще имат право да получават половината от стойността. Актуализирана е и горната граница на месечните стипендии от 50 на 60 лв., като те ще са в диапазона от 21 лв. до 60 лева.", "date": "2017.12.20", "title": "Вдигат стипендиите на учениците"}
{"url": "http://www.novinite.bg/articles/154608/Otkrivat-posolstvo-na-Balgariya-v-Abu-Dabi", "text": "Правителството отпусна 578 200 лв. за откриване на посолство на България в Абу Даби, Обединени арабски емирства, съобщи пресслужбата на кабинета. Решението за откриването на дипломатическа мисия на България в ОАЕ е от ноември 2015 г. Абу Даби е ключов световен икономически и търговски център. Откриването на посолството ще допринесе за развитието на политическите, икономическите, търговските и културните отношения между двете страни, допълват от МС.", "date": "2017.12.20", "title": "Откриват посолство на България в Абу Даби"}
{"url": "http://www.novinite.bg/articles/154536/Nezryashta-jena-e-chitatel-na-godinata-na-Stolichna-biblioteka-za-2017", "text": "Тя е отличена, защото е прочела около 200 книги през тази година. Столичната библитека ще връчи годишните си награди на церемоня днес. Отличени са и най-четените български автори на ходожествена, научна и детска литература.10 годишно момче е най-активният читател на детска литература.\r\n\r\n\r\n\r\n\r\n\r\n\r\n", "date": "2017.12.20", "title": "Незряща жена е читател на годината на Столична библиотека за 2017"}
{"url": "http://www.novinite.bg/articles/154527/Tradicii-i-obichai-na-Ignajden", "text": "С Игнажден започва зимният цикъл от традиционните коледни и новогодишни народни празници. При капанците тези дни са изпълнени с различни гадания и предсказания, както и множество магични обреди и практики за осигуряване на плодородие и щастие, разказа за БТА уредникът в Етнографския музей в Разград Даниела Ганчева. Тя обясни, че капанците правят три кадени вечери, като първата е на Игнажден, втората на Бъдни вечер, а третата - на Васильовден. По думите на етнографа тези вечери са идентични. В тях по един и същи начин се подрежда софрата, като в някои места задължително под нея се слага една крина, пълна със слама.За празниците се приготвят традиционни постни гозби - боб, червени чушки, пълнени с булгур, постни сарми, ошав, сушени плодове. На трапезата има и варено жито, върху което се поставя свещ. Преди да започне храненето, стопанката запалва свещта и прави кръстен знак на тавана. Целта на това обредно действие е да се предпази дома от злите сили, обясни етнографът. По думите ѝ тази свещ се прибира и се използва ритуално през следващите кадени вечери. Разбира се, задължително за празника се приготвя и обреден хляб, който се украсява с пет малки топчета. Питата трябва да се разчупи, като в по-голямата част от капанските села това се извършва от най-възрастния мъж в семейството, но в други населени места съществува традицията ритуалното действие да се прави от бабата или свекървата.Според това как ще се разчупи питата и колко голямо ще остане първото парче се гадае каква ще бъде житната реколта през годината, каза Ганчева. Тя разказа, че на игнажденската кадена вечер никой не трябва да става от софрата, за да не избяга имането от дома. След като се нахранят всички, масата не се раздига. В някои села вярват, че това, което остава е за Света Богородица, в други - за да има храна за животните през годината, а трети - за плодородие в дома. По думите на етнографа в миналото периодът от Игнажден до Коледа е наричан Игнажка неделя. Особено интересен в този период е обичаят, известен като \"вардене на квас\", който е запазен най-добре и до късно именно при капанците в Разградско. След кадената вечеря всички моми се събират по махали, вземат брашно или вече замесен от три различни къщи, като задължително условие е съпрузите да са с еднакви имена или буквите на имената им да бъдат едни и същи. Приготвеният квас се оставя в къща, където няма починал през годината човек. Той се слага в една паничка върху легнал дарак и се покрива с червено було или престилка с червена или със синя украса, за да се предпази от злите сили. Докато сместа престоява трябва да се пази от момите, като най-напред над дарака сяда първородно или последно родено в семейството момиче, което през цялото време трябва да мълчи. След нея се изреждат момите от селото, които също не трябва да говорят, докато пазят кваса. В дома идват техните майки и ергените, които се опиват да го откраднат, но това не бива да става, за да се опази плодородието в къщата. Според народните традиции всяко едно семейство си взема по малко от кваса и с него бабите лекуват малките деца против уроки. В някои населени места част от тази квас се пуска в реката на Йордановден, за да има плодородие, здраве и берекет във всички домове. Ганчева разказа още, Игнажден е денят, в който всички капанци по традиция спазват обичая полазване. На този ден е от значение кой ще влезе пръв в къщата. Хората вярват, че ако този човек е добър и наистина им е донесъл берекет на следващата година задължително трябва да го поканят отново да дойде в дома им. Денят преди Коледа е известен в календара на местното капанско население като Малка Коледа, обясни още етнографът. Този ден е много важен за децата, особено за момчетата, които рано сутринта заедно със своите дядовци ходят в гората, където правят джумачки - малки тояжки от лескови пръчки. Те са украсявани с геометрични и зооморфни елементи, като много често се изобразяват спирали или змииподобни форми. Народът вярвал, че всяка една от направените джумачки в навечерието на Коледа придобива особено голяма магическа сила и предпазва децата от ухапвания от змии. Интересното е, че първата блажна храна, която ядат капанците след постите, са сушени врабчета, посочи експертът. Задължително в миналото те са ловени от малки момчета. Хората от тази етнографска група вярвали, че врабчетата са най-чистите души и ако спазват моралните закони и повели душите им ще станат леки като на тези врабчета и ще заемат най-доброто място в рая. Това по думите й е традиция, която започва да изчезва около Първата световна война. До късно при капанците се запазват и обичаите за поставяне на кълчища на прага на къщата, преди да пристигнат коледарите, както и използването на мълчана вода от коледарите. Според Даниела Ганчева тези обичаи са забравени във времето. В днешно време се спазват само традицията с направата на обредната питка, с поставянето на нечетния брой постни ястия. Продължава да се вярва, че първият човек, който влезе в къщата ни, трябва да е добър.- Капанците са етнографска група българи, живеещи в Североизточна България - Разградска и Търговищка област. Капанци са жителите на селата Дряновец, Осенец, Садина, Паламарца, Гецово, Топчии, Кривня, Каменово, Ушинци, Желязковец, Люблен, Доброшката махала на Разград и на градовете Сеново, Цар Калоян, Опака, части от Попово и др. Към тях се причисляват и т.н. гребенци ( наричани и елийци т.е. кореняци) в Силистренските и Тутракански села и отвъд Дунава.", "date": "2017.12.20", "title": "Традиции и обичаи на Игнажден"}
{"url": "http://www.novinite.bg/articles/154537/DJ-Tedi-Djordjo-udryan-s-buhalka-ot-policai", "text": "Тодор Василев, известен като DJ Теди Джорджо, се оплака от полицейско насилие. Той си е извадил медицинско свидетелство, според което той е с комоцио и множество наранявания по тялото.Пред Нова телевизия той разказа, че е отишъл в полицията в Добрич в неделя около 4 часа сутринта, за да се информира за свои познати, задържани при сбиване в заведение. Твърди, че малко по-късно той също е задържан насила от полицаите и то пред свидетели.Поискаха да дам показания. Казах на полицая, че ако искат показания, да ми изпратят призовка по съдебния ред и ще отида да дам. В мига, в който казах това, ми сложиха белезниците. Вкараха ме с голяма сила в полицейското управление. Удариха ме с крака в лицето. Изпаднах в безсъзнание, след което се събудих в една стая. Там продължиха да ме обиждат и извадиха една голяма бухалка, с която ми нанесоха три големи удара, след което отново изгубих съзнание\", разказа DJ Теди Джорджо.Той допълни, че е възмутен от арогантното и агресивно поведение на полицаите.От полицията в Добрич съобщиха, че по разпореждане на директора е започнала вътрешна проверка по случая. Иззети са и видеозаписи. Тепърва предстои какъв ще е резултатът от нея.Адвокатът на Тодор Василев заяви, че това е фрапиращ случай на полицейско насилие. С грубо нарушаване на Закона за МВР. По думите му полицаите не са имали никакво основание да го задържат. Според него най-вероятно се касае за лична неприязън към клиента му, която е прераснала в безпричинен побой.\"Към настоящия момент са образувани две досъдебни производства. Проследяват се всички версии и тече разследване\", обясни Даниел Илиев, наблюдаващ прокурор на Добрич.", "date": "2017.12.20", "title": "DJ Теди Джорджо удрян с бухалка от полицаи"}
{"url": "http://www.novinite.bg/articles/154540/Kola-pregazi-i-ubi-dete-v-selo-Parvenec", "text": "10-годишно момиченце загина на място, след като беше прегазено от кола тази сутрин в Пловдивското село Първенец. Детето е било с майка му, която е откарана в болница, съобщиха за Дарик от полицията в града под тепетата. Жената е на 31 години и е в шок. Сигналът за тежкия инцидент е получен към 08:00 ч. Роднини на семейството са нанесли побой на водача на колата, който е на 56 години. На място са екипи на Първо РУ, Специализирани полицейски сили и Пътна полиция. Напрежението е овладяно, установен е единият от участниците в побоя. Причините и обстоятелствата около катастрофата се изясняват.", "date": "2017.12.20", "title": "Кола прегази и уби дете в село Първенец"}
{"url": "http://www.novinite.bg/articles/154572/Franciya-platila-360-000-evro-za-barzoto-zavrashtane-na-premiera-v-Parij", "text": "Френската хазна е похарчила 350 000 евро за наемането на самолет за френския премиер Едуар Филип и съпровождащата го делегация при завръщането й от Нова Каледония през Япония. Това съобщават радио \"Франс енфо\" и БГНЕС, позовавайки се на неофициални данни за държавните разходи. На 5 декември Едуар Филип и делегацията му се връщали от Нова Каледония с военно-транспортния самолет \"Еърбъс А340\" на френските ВВС. След междинно кацане в Токио бе взето решение да се наеме по-бърз и по-удобен самолет от същия модел, но пътнически и клас лукс. Според източници от Матиньонския дворец, (където е премиерската канцелария), това е било направено, за да се върне по-бързо премиерът в Париж, защото трябвало да води заседание на Съвета за отбрана. Обикновено заседанията на този съвет се водят от президента Еманюел Макрон, но същия ден му започвало посещението му в Алжир.Самолет А340, предназначен за 100 пътници, бе нает от специализираната компания Aero Vision. Повече места в него са били заети от правителствената делегация и видни бизнесмени. На 6 декември самолетът се приземил на парижкото летище „Орли“ два часа по-рано от следващия го самолет на ВВС, който при това летял празен.Делегацията на Едуар Филип включвала 69 души. За наема на самолета били платени 360 000 евро, което значи, че за полета от Токио са платени по 6000 евро за всеки член от делегацията. Матиньонският дворец отбеляза в тази връзка, че „като цяло разходите за тази визита на Едуар Филип в Нова Каледония са били с 30% по-малко от разходите за аналогична визита през 2016 г. на тогавашния премиер Манюел Влас“. ", "date": "2017.12.20", "title": "Франция платила 360 000 евро за бързото завръщане на премиера в Париж"}
{"url": "http://www.novinite.bg/articles/154546/130-godini-ot-parviya-zakon-za-nosene-na-orajiya", "text": "Тази седмица отбелязахме 130 години от приемането на първия закон за носене на оръжия. По този повод, както и заради предстоящите празници проверихме мерките за превенция и контрол, които службата за контрол предприема с оглед на засилената употреба на пиротехнически изделия, фойерверки и бомбички. \"Законът и ние \" и Ренета Николова се срещна с Венцислав Рангелов, началник на служба КОС в столичната дирекция на вътрешните работи.", "date": "2017.12.20", "title": "130 години от първия закон за носене на оръжия"}
{"url": "http://www.novinite.bg/articles/154630/27-palestinci-sa-postradali-pri-sblasaci-na-Zapadniya-bryag", "text": "27 палестинци са пострадали при сблъсъци на Западния бряг, съобщава \"Таймс оф Израел\", позовавайки се на Червения полумесец.Повечето са ранени при сблъсъци между Рамала и Йерусалим.Около 800 палестинци влязоха в сблъсъци с израелски войници, които използваха сълзотворен газ, гумени патрони и зашеметяващи гранати. Говорител на армията увери, че войниците не са използвали бойни патрони по протестиращите. Но според разпространяваната информация най-малко един протестиращ е ранен с боен патрон. Демонстрантите хвърляха коктейли \"Молотов\" и камъни по войниците и подпалиха гуми.В резултат на сблъсъците израелската армия затвори контролно-пропускателни пунктове.Това е пореден \"ден на гнева\" в отговор на решението на президента на САЩ Доналд Тръмп да признае Йерусалим за столица на Израел.", "date": "2017.12.20", "title": "27 палестинци са пострадали при сблъсъци на Западния бряг"}
{"url": "http://www.novinite.bg/articles/154553/Burgas-sazdava-gimnaziya-po-programirane-i-izkustven-intelekt", "text": "Професионална гимназия по програмиране и изкуствен интелект ще приема ученици в Бургас от следващата учебна година (2018/2019). Решението бе гласувано с единодушие от Общинския съвет по предложение на кмета Димитър Николов.Училището ще бъде настанено в Техническата гимназия в \"Меден рудник\". Възпитаниците му ще изучават интензивно английски и немски език и програмиране в специалностите \"Програмно осигуряване\" и \"Приложен програмист\". Курсът на обучение е 5 години след завършен седми клас.В настоятелството на училището са поканени представители на най-големите IT компании в България, част от които вече са приели.Общинарите са писали и до световни гиганти като Аmazon, Google, Microsoft, Apple, Samsung с молба за методична и технологична подкрепа.", "date": "2017.12.20", "title": "Бургас създава гимназия по програмиране и изкуствен интелект"}
{"url": "http://www.novinite.bg/articles/154526/Ignajden-e-Vnimavajte-koj-vliza-v-doma-vi", "text": "На 20 декември църквата почита Свети Игнатий .Наричат го още Богоносец , защото той е казвал, че сам носи Бог в сърцето си.Свети Игнатий загива разкъсан от лъвове, по заповед на римския владетел Траян.Вярва се, че от този ден започват коледните празници. В народните поверия този ден се смята за начало на Мръсните дни (от Игнажден до Богоявление) и прехода от старата към новата година.Празникът е свързан с много поверия и ритуали. Ето и най-разпространените от тях:Първото и най-популярно поверие е свързано с това, кой първи ще влезе в дома ни на 20 декември. Ако е добър човек - чака ни добра и успешна година.Интересен обичай има в някои части на страната – полазникът или първият, влязъл в дома, сяда и „мъти” пред огнището върху слама и съчки, които сам е донесъл. Идеята на този обред е двойна – да мътят квачките през годината и да дойдат момци, които да вземат момите. Ако първият влязъл в дома е домашно животно - посрещат го с признателност и присъствието му се смята за добра предзнаменование.Ако в дома ви влезе бременна жена или жена с малки деца, животът ви ще е повече от хубав. Вярва се, че ако на Игнажден срещнем циганин, цяла година ще сме щастливи.В Родопите Игнажден се нарича и “хайвански празник”. „Хайванчета” наричат домашните впрегатни животни. Поради това на този ден добитъкът не се впряга, за да е здрав и силен през идната година.Традицията повелява на Игнажден да не се работи, като това се отнася най-вече за младите жени, които не са раждали. Ако днес си почиват, раждането им ще е по-леко.Не изнасяме нищо от къщи днес – най-вече сол и огън, за да не излязат от дома сполуката, късметът и берекетът.Не даваме и не взимаме нищо назаем.Не се пере, за да не се настани в дома ни болест. Не се вари боб, за да не бие градушка.Ако времето е ясно, през април ще има суша. Ако е облачно, чака ни успешна и обилна година.На този ден празнуват: Игнат, Игната, Искра, Пламен, Пламена, Огнян", "date": "2017.12.20", "title": "Игнажден е! Внимавайте кой влиза в дома ви"}
{"url": "http://www.novinite.bg/articles/154544/Bum-na-trihineloza-ot-nelegalen-svinarnik", "text": "Бум на трихинелоза по прасетата установиха ветеринарните власти дни преди коледните празници, предаде bTV.14 души в Бургаско са изследвани за опасната болест, след като консумирали месо от домашни животни.В порутена постройка в бивш стопански двор в Карнобат ветеринарни инспектори са открили нелегален склад с прасета.В едно от помещенията има и десетки малки прасенца. Не е ясно как са оглеждани и какво са яли.Собственикът на нелегалния свинарник е в Инфекциозната болница с трихинелоза. В тежко състояние са и други, които са консумирали месо оттам.\"Първите 4-5 бяха с много тежка клинична картина - подуване, отоци, задух... Едното семейство са дали месо и на близките си във Варна. Тя ще се разраства тази група хора\", обясни д-р Величко Колев от МБАЛ-Карнобат.\"За човека си е много опасно, тъй като това е паразит, който продължава да живее капсулиран в мускулите... проблемът е, че у нас тези лекарства в момента ги няма\", отвърна зам.-директорът на РЗИ - Бургас д-р Вергиния Цанова в отговор на въпроса колко опасно е това за човека.Част от месото е направено на луканки. Издирват се всички, взели продукция от нелегалния свинарник.", "date": "2017.12.20", "title": "Бум на трихинелоза от нелегален свинарник"}
{"url": "http://www.novinite.bg/articles/154530/Ochakva-se-DNK-ekspertizata-ot-ubijstvoto-v-Momchilgrad", "text": "Очаква се да бъде готова ДНК експертизата по случая с тежкото убийство на 7-годишната Дамла в Момчилград.Снощи със следствен експеримент разследващите се опитаха да разберат кой е убиецът и заведоха на местопрестъплението майката на момиченцето. Тя е единственият задържан.Има повдигнато обвинение за това, че е оставила дъщеря си без надзор. Хората в Момчилград заплашват с нови протести, докато убийството не бъде разкрито.    ", "date": "2017.12.20", "title": "Очаква се ДНК експертизата от убийството в Момчилград"}
{"url": "http://www.novinite.bg/articles/154548/Linejka-na-razgradskata-bolnica-otdadena-pod-naem-na-taksimetrova-firma", "text": "Линейка на разградската болница е отдадена под наем на таксиметрова фирма. Това съобщи новият изпълнителен директор на лечебното заведение д-р Гечо Жеков. Той обясни, че договорът за наем на автомобила е сключен на първи юни 2015 година от предишното ръководство на болницата за срок от 18 месеца. Тъй като не е оспорен от никоя от страните, съгласно клаузите, договорът вече е безсрочен. Според документацията, предметът на договора е специализираният автомобил да се използва от наемателя за превозване на пациенти и медицински екипи. Цената, която таксиметровата фирма - наемател, плаща месечно на болницата за ползването на линейката, е 100 лева. Превозът на пациент от едно отделение в друго струва 15 лева, които се заплащат от болницата наемодател, обясни д-р Жеков. Самата линейка стои в двора на болничното заведение, но без да се плаща наем за мястото. Извън болницата се ползват линейки от Спешния център, поясни изпълнителният директор. По негова информация поне още една линейка е продадена от предишното ръководство. \"Не съм чувал в страната да има друга болница без собствени линейки, защото ги е продала или отстъпила на някоя таксиметрова фирма\", отбеляза д-р Жеков.Той отрече слуховете за текучества на лекари и други специалисти в болницата и обяви, че има достатъчно квалифицирани лекари, сестри и санитари във всички отделения.", "date": "2017.12.20", "title": "Линейка на разградската болница - отдадена под наем на таксиметрова фирма"}
{"url": "http://www.novinite.bg/articles/154552/Vazrasten-chovek-zagina-pri-pojar-v-doma-si", "text": "Възрастен мъж е загинал при пожар в дома си в село Засмяно, община Аксаково, област Варна.Пожарът е възникнал тази нощ малко след 22 часа. Сигналът за пожара е бил подаден на телефон 112 в 22.20 часа.На мястото незабавно е бил изпратен автомобил на пожарната, който започва да гаси огъня. При действията си пожарникарите установяват, че 83-годишният мъж, който обитава къщата, е загинал.Изясняват се причините за възникването на пожара. По случая има образувано досъдебно производство.", "date": "2017.12.20", "title": "Възрастен човек загина при пожар в дома си"}
{"url": "http://www.novinite.bg/articles/154562/Tir-se-zapali-na-Carigradsko-shose-v-Sofiya", "text": "Камион се запали в движение на столичния булевард „Цариградско шосе“, района на кръстовището с ул. „Павел Красов“, съобщиха от МВР. Сигнал за инцидента е подаден в 10:16 часа.Няма данни за пострадали. Движението в участъка на булеварда, в посока изход от София, е затруднено. Пътни полицаи са на място и подпомагат трафика.Към мястото веднага след подаване на сигнала са насочени противопожарни екипи.", "date": "2017.12.20", "title": "Тир се запали на \"Цариградско шосе\" в София"}
{"url": "http://www.novinite.bg/articles/154604/KEVR-namali-cenata-na-vodata", "text": "Комисията за енергийно и водно регулиране - КЕВР намали цената на водата, след многократно призоваване от страна на омбудсмана Мая Манолова регулаторът да я преизчисли, според коректния период на инфлацията.В становището си до председателя на комисията Иван Иванов от 11 декември, както и в редица свои медийни изявления, омбудсманът бе категорична, че КЕВР манипулативно използва числата, в интерес на ВиК операторите, което доведе до драстичното увеличение на цената на водата в 14 области.Манолова аргументира твърденията си с факта, че вместо инфлацията от януари до октомври, която е 0,7 %, регулаторът е взел предвид справка от декември 2016 г. до края на октомври тази година - 1,9 %. Омбудсманът посочи също, че инфлацията следва да се изчислява от момента на влизане в сила на утвърдената цена за 2017 г. за ВиК услугите, която е различна за операторите.В резултат на \"натиска\", който националният обществен защитник оказа върху КЕВР, на 15 декември комисията излезе с ново решение, в което ясно личи, че след преизчислението на инфлацията, първоначалното увеличение на цената на водата намалява с няколко пункта в 14-те области на страната.Мая Манолова е категорична, че до драстичния скок нямаше да се стигне и ако КЕВР за изчисление на социалната поносимост не е ползвала избирателно изследване на Националния статистически институт - НСИ за средно месечните доходи на домакинствата, в което данните са 100 % по-високи, спрямо аналогично такова, отново публикувано на сайта на НСИ.Омбудсманът е убедена и настоява, че ако се вземат по-ниските данни от изследването на НСИ, увеличението ще е далеч по-поносимо, а в три области - Монтана, Кърджали и Силистра, изобщо не би трябвало да има увеличение на цената на водата.", "date": "2017.12.20", "title": "КЕВР намали цената на водата"}
{"url": "http://www.novinite.bg/articles/154588/Vijte-kade-v-Sofiya-nyama-da-ima-voda-na-21-dekemvri", "text": "На 21 декември 2017 г. (четвъртък), във връзка с подмяна на сградно водопроводно отклонение на ул. „Давян Груев“, Център се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул. „Дамян Груев“ от ул. „Димитър Трайкович“ до бул. „Христо Ботев“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Дамян Груев“ ъгъла с ул. „Димитър Трайкович“.   На 21 декември 2017 г. (четвъртък), във връзка с изпълнение на инвестиционен проект за реконструкция на уличен водопровод на ул. „Станимир Станимиров“ кв. „Малинова долина - изток“, се налага спиране на водоподаването от 9:00  до 21:00 часа на клиентите на „Софийска вода”, живеещи в района на: бул. „Климент Охридски“ от ул. „Константин Муравиев“ до ул. „Георги Кьосеиванов“; бул. „Климент Охридски“ от № 67 до № 105; ул.“ Константин Муравиев“, ул.5, ул. „Станимир Станимиров“, ул. „Евгений Силянов“, ул. „Георги Кьосеиванов“, ул. „инж. Стоимен Сарафов“ № 27 и 29.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Станимир Станимиров“ ъгъла с ул. „Константин Муравиев“.   След възстановяване на водоснабдяването е възможно временно повишаване  мътността на водата.   На 21 декември 2017 г. (четвъртък), във връзка с изпълнение на инвестиционен проект за реконструкция на уличен водопровод на ул. „Рила“ кв. „Курило“, се налага спиране на водоподаването от 9:00  до 21:00 часа на клиентите на „Софийска вода”, живеещи в района на: ул. „Пирин“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Рила“ ъгъла с ул. „Александър Стамболийски“.   След възстановяване на водоснабдяването е възможно временно повишаване  мътността на водата.   След реализацията на тези инвестиционни проекти клиентите на „Софийска вода” живеещи в района ще почувстват значително подобреното качество на предоставяните услуги.   На 21 декември 2017 г. (четвъртък), във връзка с ремонт на уличен водопровод на ул. „Явор“, с. Мрамор се налага спиране на водоподаването от 9:00 до 21:00 часа на клиентите на „Софийска вода”, живеещи в района на: ул. „Иван Вазов“, ул. „Момина сълза“, ул. „Мичур“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Захари Стоянов“ ъгъла с ул. „Явор“.   На 21 декември 2017 г. (четвъртък), във връзка с прекъсване на сградно водопроводно отклонение на ул. „Блазна“, с. Лозен се налага спиране на водоподаването от 9:00 до 17:00 часа на клиентите на „Софийска вода”, живеещи в района на: ул. „Караджин“ от ул. „Връх Острокап“ до ул. „Половраг“; ул. „Ибровица“ от ул. „Караджин“ до ул. „Блазна“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Караджин“ ъгъла с ул. „Ибровица“.   На 21 декември 2017 г. (четвъртък), във връзка с реконструкция на уличен водопровод на ул. „Люлин“, кв. „Филиповци“ се налага спиране на водоподаването от 9:30 до 19:30 часа на клиентите на „Софийска вода”, живеещи в района на: ул. „Витоша“, ул. „Погледец“; ул. „Люлин“ от ул. „Детелина“ до ул. „Суходолски път“; ул. „Суходолски път“ от ул. „Люлин“ до края на улицата.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Люлин“ ъгъла с ул. „Витоша“.   На 21 декември 2017 г. (четвъртък), във връзка с реконструкция на уличен водопровод на ул. „Клокотница“, кв. „Банишора“ се налага спиране на водоподаването от 9:00 до 21:00 часа на клиентите на „Софийска вода”, живеещи в района на: ул. „Княз Борис I“ от ул. „Козлодуй“ до ул. „Струга“; ул. „Клокотница“ от ул. „Цар Самуил“ до бул. „Княгиня Мария Луиза.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Клокотница“ ъгъла с ул. „Цар Самуил“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.   “Софийска вода” АД предварително се извинява на своите клиенти за причинените временни неудобства!   Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.12.20", "title": "Вижте къде в София няма да има вода на 21 декември"}
{"url": "http://www.novinite.bg/articles/154583/Zatvornici-stanaha-aktori", "text": "От затворници - в актьори. Това успя да постигне режисьорът Любен Кънев с непълнолетните момчета, излежаващи присъди в Бойчиновци.Преди време Кънев се прочу с ролята си в сериала \"Под прикритие\". Тази вечер на сцената на монтанския театър част от осъдените, някои от тях за тежки престъпения, за първи път ще пресъздадат своите житейски истории.В спектакъла „Забравените“ съдбите на момчетата са представени през погледа на млад социален работник, който работи в затвора. Личните им истории са част от постановката.По желание на момчетата събраните средства от билети ще бъдат дарени на болно дете. ", "date": "2017.12.20", "title": "Затворници станаха… актьори"}
{"url": "http://www.novinite.bg/articles/154634/Prodaljava-krizata-v-bolnicata-vav-Vraca", "text": "Продължава кризата в болницата във Враца. Срокът, който  медиците дадоха  на държавата за намеса изтича на 20 декември. Този следобед един от кредиторите на врачанската болница обяви, че няма да налага запор върху средствата на лечебното заведение. Плащане на оставащата част от заплатите за октомври се очаква в четвъртък, а в петък хората трябва да получат и възнаграждението си за ноември, предаде Нова телевизия.Лекарите и сестрите във Врачанската болница коментираха, че липсата на консумативи поставя пациентите им в риск.  ", "date": "2017.12.20", "title": "Продължава кризата в болницата във Враца"}
{"url": "http://www.novinite.bg/articles/154582/Otlojiha-kupuvaneto-na-novi-patrulni-korabi-i-remonta-na-15-te-iztrebitelya", "text": "Министърът на отбраната Красимир Каракачанов обясни пред премиера Бойко Борисов и журналисти по време на днешното заседание на Министерски съвет, че преговорите с фирма \"Делфин\", която е трябвало да построи два многофункционални патрулни кораба, са се провалили, защото фирмата се е отказала от подписването на договора. Поради тази причина военният министър предложи да бъде оттеглена точката за сключването на договорите, която трябваше да се гласува днес от МС. Красимир Каракачанов информира още, че се отлага и процедурата за ремонт и поддръжка за 15-те самолета МиГ-29. Причината е, че в Комисията за защита на конкуренцията е била внесена жалба от украинска фирма, която обжалва процедурата, по която МО е подготвило преговорите за сключване на договорите за ремонт и поддръжка на самолетите. „Процедурите са такива, че след като има обжалване, изпълнението се спира“, уточни военният министър. Той поясни, че до края на годината предвидените 82 млн. лева няма да могат да бъдат усвоени. Деветнайсет милиона от тях са били гласувани на миналото заседание на МС, а за днешното правителствено заседание щяха да бъдат гласувани още 22 млн. лева.", "date": "2017.12.20", "title": "Отложиха купуването на нови патрулни кораби и ремонта на 15-те изтребителя"}
{"url": "http://www.novinite.bg/articles/154542/Partiite-se-obediniha-za-otpadane-na-moratoriuma-varhu-novi-lekarstva", "text": "Председателският съвет на Народното събрание реши единодушно да отпадне параграф 6 от Бюджета на здравната каса, който налагаше мораториум на финансирането на иновативни лекарства. Всички председатели на Парламентарните групи са единодушни, че този мораториум трябва да отпадне. Дискусията в пленарна зала ще бъде в четвъртък сутрин като промените за отпадане на параграфа ще се приемат на две четения, за да може промяна да влезе в сила в началото на следващата година.", "date": "2017.12.20", "title": "Партиите се обединиха за отпадане на мораториума върху нови лекарства"}
{"url": "http://www.novinite.bg/articles/154561/Zastoj-za-patrulnite-korabi-za-voennomorskite-sili", "text": "Застой за патрулните кораби за военноморските сили. Фирмата-кандидат да ги изгради тази сутрин е оттеглила предложението си. Това обяви военният министър Красимир Каракачанов преди днешното правителствено заседаниепредаде Нова телевизия.И още: заради обжалване на процедурата за ремонт на изтребителите МИГ-29 от украинска фирма временно разходите за поддръжката им няма да бъдат усвоени. Припомняме, че в бюджета за тази година бяха предвидени 82 милиона лева.  ", "date": "2017.12.20", "title": "Застой за патрулните кораби за военноморските сили"}
{"url": "http://www.novinite.bg/articles/154555/Parlamentat-prekrati-palnomoshtiyata-na-deputata-ot-GERB-Ivajlo-Konstantinov", "text": "Парламентът прекрати пълномощията на народния представител  по негово желание. Той беше депутат от , избран с листата на ПП ГЕРБ.  ", "date": "2017.12.20", "title": "Парламентът прекрати пълномощията на депутата от ГЕРБ Ивайло Константинов"}
{"url": "http://www.novinite.bg/articles/154581/Nad-200-mejdunanarodni-sreshti-v-Sofiya-do-yuli", "text": "Над 200 международни заседания и срещи в рамките на шест месеца у нас. Това включва програмата за европредседателството, приета днес от правителството. За многобройните срещи у нас ще пристигнат около 25 000 делегати и гости. Официално, председателството на Съвета на Европа, което България ще домакинства, започва на 11-и януари. Другите теми от днешното правителствено заседание - как да се движим с автомобилите си и междуградските автобуси по празниците. Специално внимание ще бъде обърнато към магистралите в страната, както и шофьорите на тежкотоварните автомобили. Засилено ще бъде полицейското присъствие и по границите. Освен това полицаите ще бъдат въоръжени.", "date": "2017.12.20", "title": "Над 200 междунанародни срещи в София до юли"}
{"url": "http://www.novinite.bg/articles/154607/Jena-zagina-pri-pojar-v-kolata-si-kraj-Kazanlak", "text": "Жена загина при пожар в колата си край разклона за с. Гавраилово на пътя Сливен - Казанлък, съобщиха от МВР.Сигналът за тежкия инцидент е подаден към 10:30 часа тази сутрин.По първоначални данни, автомобил е самокатастрофирал, а от удара се е запалил. След потушаване на огъня, е открито тялото на жена, вероятно шофирала колата.Продължават действията на място, както и установяването на самоличността на загиналата. По случая е образувано досъдебно производство.", "date": "2017.12.20", "title": "Жена загина при пожар в колата си край Казанлък"}
{"url": "http://www.novinite.bg/articles/154586/Rosen-Jelyazkov-poema-predsedatelskoto-myasto-v-KRS", "text": "Росен Желязков, председател на ДА \"Електронно управление\", е определен за председател на Комисията за регулиране на съобщенията - КРС.Той ще заеме длъжността на 15 януари 2018 г., когато изтича вторият мандат на поста на досегашния председател на Комисията Веселин Божков.Припомняме, през март месец 2016 номинираният за нов председател на Комисията за защита на конкуренцията - КЗК, Росен Желязков си оттегли кандидатурата. Това обяви самият той по време на изслушването си в Комисията по икономическа политика и туризъм.\"Воден съм от ясното съзнание за отговорността и значимостта за процедурата за избор на председател, заместник-председател и членове на КЗК. Споделям огромното разбиране за мястото на Комисията за реализиране на свободен, добре функциониращ и динамичен пазар като карта за устойчива икономика на потребителите\", обясни тогава той.Припомняме също така, че през април 2015 година, на първа инстанция съдът оправда единствения обвинен за аферата \"Костинброд\" - бившия главен секретар на Министерския съвет Росен Желязков. Той отговаря пред Темида за престъпление по служба.По време на пледоариите по-рано днес държавното обвинение поиска за Желязков по делото за 350-те хиляди надпечатани бюлетини, открити в печатницата \"Мултипринт\". Акцията беше изключително шумна и с медийно присъствие точно в деня за размисъл преди парламентарните избори през 2104 година.", "date": "2017.12.20", "title": "Росен Желязков поема председателското място в КРС"}
{"url": "http://www.novinite.bg/articles/154615/Valeri-Simeonov-za-GERB-i-DPS-Pak-ni-izvartyaha", "text": "С една година беше отложен новият режим за концесии на плажовете, който ще влезе в сила от 1 януари 2019 г. , съобщи БТА. Решението беше взето с гласовете на ГЕРБ и ДПС.Това възмути вицепремиера Валери Симеонов. Във Facebook профила си той написа: „Пак ни извъртяха! Депутати от ГЕРБ и ДПС промениха току-що приетия Закон за концесиите по най-подлия начин - чрез преходни и заключителни разпоредби на Закона за ограничаване на административното регулиране и административния контрол върху стопанската дейност. Концесиите на плажовете ще се определят от Министъра на туризма, а не по общия ред, определен от закона за концесиите. Това означава, че ще продължи по най-непрозрачен начин раздаването за по 20 години (а може и повече) на приближени фирми и групировки. Явно при това ръководство на министерството, България няма да има съвременен и прозрачно-регламентиран туризъм. Това е поредният саботаж на опитите за въвеждане на нормално управление и реална конкуренция”.Симеонов благодари на другите депутати от Обединените патриоти за това, че са гласували против.„За съжаление, такива са правилата на демокрацията - ДПС+ГЕРБ - 100 \"за\" срещу 43 \"против\", добави Симеонов.В статуса си той обобщава:„И така, равносметката е:Слънчев бряг север - МаджоСлънчев бряг юг - ВИСНесебър юг - ВИСПоморие централен - братя МаргиниБургас север - братя МаргиниСозопол Харманите - ВИССозопол централен - подготвен за братя Маргинии т.н., и т.н.Сараите на Доган-плаж Отманли - ДПСНа печелившите - Весела Коледа и честити нови 20 години концесии!”  ", "date": "2017.12.20", "title": "Валери Симеонов за ГЕРБ и ДПС: Пак ни извъртяха"}
{"url": "http://www.novinite.bg/articles/154563/Naredbata-za-lichen-asistent-v-Sofiya-tryabva-da-bade-promenena", "text": "\"Намираме, че не е редно де факто да се прегражда пътят до получаване на асистентска услуга за лицата с тежки увреждания, които не могат да учат или работят именно защото имат нужда от асистентска подкрепа. Ситуацията малко напомня на \"Параграф 22\", в който за да получиш асистенция трябва да работиш, но за да работиш трябва да имаш асистенци\", обясни от своя страна Петър Кичашки, докладчик по преписката, по която е постановено решението на Комисията. \"Необходимо е да се подчертае, че това наше решение не омаловажава огромния труд, който се полага в Столична община за хората с увреждания. Адмирации заслужава общината затова, че е една от малкото, които са създали собствена асистентска услуга и не разчитат само на националния бюджет или европейската солидарност. Въпреки това обаче ние смятаме, че има място за подобряване на условията, при които тази подкрепа се предоставя\", заяви председателят на специализирания състав, постановил решението, Златина Дукова.", "date": "2017.12.20", "title": "Наредбата за личен асистент в София трябва да бъде променена"}
{"url": "http://www.novinite.bg/articles/154590/Otpusnaha-oshte-14-mln-lv-na-obshtinite-Burgas-i-Kameno", "text": "По бюджета на община Бургас ще бъдат преведени 800 000 лв., а за Камено са 600 000 лв.Средствата са предназначени за частично разплащане на извършените дейности по възстановяване на сгради и инфраструктурни обекти, разчистване на пътна мрежа, речни легла и дерета от наноси, както и други неотложни разходи, възникнали в следствие на бедствието от 25 октомври 2017 г.Предложението за допълнителната финансова помощ беше е на Междуведомствената комисия за възстановяване и подпомагане към МС. Средствата ще бъдат осигурени от резерва за непредвидени и неотложни разходи по Закона за държавния бюджет на България за 2017 година.Припомняме, при бедствието в област Бургас най-тежко беше положението в община Камено, където беше обявено и бедствено положение. При наводненията Много хора бяха евакуирани от домовете си, като част от тях бяха приютени в общински сгради. В прокуратурата бяха образувани  При проливните дъждове в нощта на 23 срещу 24 октомври 2017 г. се се излели около 200л/кв.м. дъжд. Инспекторите на ДАМТН установиха", "date": "2017.12.20", "title": "Отпуснаха още 1.4 млн. лв. на общините Бургас и Камено"}
{"url": "http://www.novinite.bg/articles/154592/Minimalnata-rabotna-zaplata-stava-510-leva", "text": "Минималната работна заплата ще стане 510 лв. от 1 януари 2018 г. Размерът ѝ ще се повиши с 10,9 на сто в сравнение с настоящата година, реши правителството, съобщи пресслужбата на кабинета.   По-високият размер на минималната заплата ще мотивира търсещите работа и ще допринесе за намаляване на риска от бедност сред работещите.   Увеличението ѝ отразява заявения приоритет на правителството за устойчиво повишаване на стандарта на живот.   За повишаването на минималната работна заплата на 510 лв. способстват икономическият растеж, устойчивите темпове на БВП през последните години, увеличаването на броя на заетите и ръстът на средната работна заплата в страната.От 1 януари 2018 г. минималната работна часова заплата ще бъде 3,07 лв.", "date": "2017.12.20", "title": "Минималната работна заплата става 510 лева"}
{"url": "http://www.novinite.bg/articles/154595/Kabinetat-Borisov-3-otpusna-vtoriya-miliard-za-saniraneto", "text": "Правителството одобри допълнителни разходи от 1 млрд. лв. по бюджета на Министерството на регионалното развитие и благоустройството за 2017 г. за изпълнение на Националната програма за енергийна ефективност на многофамилните жилищни сгради. Тези средства са до размера на одобрените за изпълнение на Програмата и са предназначени за изплащане на задълженията по чл. 2, ал. 6 от ПМС 18/2015 г., с което министерството превежда към Българската банка за развитие дължимите суми по изпълнението на Програмата, предаде БНТ.Вторият милиард за финансиране на Програмата бе одобрен с Решение на 43-ото Народното събрание на 18 януари 2017 г.Чрез изпълнението на Програмата за първи път в България има ясна политическа воля за мащабно финансиране на мерките за енергийна ефективност в жилищния сграден фонд, тъй като този сегмент изостана значително по нива на енергийна ефективност в сравнение със сградите за обществено обслужване.", "date": "2017.12.20", "title": "Кабинетът \"Борисов 3\" отпусна втория милиард за санирането"}
{"url": "http://www.novinite.bg/articles/154547/Globiha-s-87-hil-lv-Mobiltel-za-neloyalna-konkurenciya", "text": "Комисията за защита на конкуренцията - КЗК наложи имуществена санкция на \"Мобилтел\" ЕАД (правоприемник на\"Близу Медиа енд Броудбенд\" ЕАД) в размер на 87 277 лв. (0.1 % от нетните приходи от продажби на дружеството за 2016 г.)Производството в Комисията е образувано по повод влязло в сила съдебно решение № 1794/13.02.2017 г. на Върховния административен съд, с което е отменено решение № 1322/08.10.2014 г. на Комисията за защита на конкуренцията, постановено по преписка № КЗК-557/2014 г., в частта, в която е установено нарушение и е наложена имуществена санкция. С решението преписката е върната на КЗК за ново произнасяне със задължителни указания, посочени в мотивите на решението.КЗК, в изпълнение на указанията, дадени в съдебното решение, извършва подробен анализ на действията на Близу, свързани с предлагане в края на 2012 г. на пакетна услуга (телевизия и интернет) заедно с бонус пакет \"HD Супер Спорт\".Както е установено в първоначалното и в настоящото производство пред КЗК, услугат (пакет телевизия и интернет) се рекламира и предлага с бонус-пакет спортни програми \"HD Super Sport\" (5 спортни и 2 други програми) с промоционални цени за срока на договора (12/18-месечен).Комисията установява, че по-малко от 6 месеца след предлагане на промоционалната услуга повечето спортни канали в бонус пакета \"HD Супер Спорт\" са спрени, а потребителите не са информирани за това. Но в същото време през май 2013 г. Близу започва да предлага нов пакет \"HD Селект\" със същите спортни програми, но срещу допълнително заплащане.По този начин клиентите на Близу, които са привлечени от предложението да ползват пакета \"HD Супер Спорт\" безплатно, трябва да заплатят допълнително, за да продължат да гледат същите спортни канали в пакета \"HD Селект\". КЗК установява, че това противоречи на добросъвестната търговска практика и привличането на абонати по този начин уврежда интересите на конкурентите на Близу и самите потребители.", "date": "2017.12.20", "title": "Глобиха с 87 хил. лв. \"Мобилтел\" за нелоялна конкуренция"}
{"url": "http://www.novinite.bg/articles/154531/Shte-otpadne-li-moratoriumat-za-novite-terapii-za-lechenie", "text": "Ще върнат ли текстовете от Бюджета на Здравната каса за ново преразглеждане в Народното събрание, предаде Нова телевизия.До тук се стигна след като пациентиски организации изчислиха, че всяка комисия, която трябва да разглежда случаи на болни, за които трябва ново лечение, ще трябва да разглежда по 170 пациента на заседание.Така от БСП предложиха актуализация на бюджета на Здравната каса.А ГЕРБ се съгласиха да дадат назад с мораториума, ако всички парламентарни групи подкрепят идеята.„Ние днес получаваме още една възможност да дискутираме мораториума за лекарствата”, коментира Георги Йорданов от БСП.„Цялото управление днес е на принципа проба – грешка. Какво значи да се търси консенсус, след като 7 пъти са отхвърлени предложенията за отпадане на този мораториум. Ветото на президента беше използването на друг механизъм за връщането на здравия разум”, коментира Нигяр Джафер от ДПС.  ", "date": "2017.12.20", "title": "Ще отпадне ли мораториумът за новите терапии за лечение?"}
{"url": "http://www.novinite.bg/articles/154558/Tramp-shte-nablyudava-koj-glasuva-protiv-SASht", "text": "Посланикът на САЩ в ООН Ники Хейли е изпратила заплашително писмо до представителите на страните членки на Общото събрание на ООН, които възнамеряват да подкрепят резолюция, отхвърляща признаването от страна на американския президент Доналд Тръмп на Йерусалим за столица на Израел, планирана за четвъртък.\"Президентът ще наблюдава това гласуване внимателно и поиска да докладвам за онези, които са гласували против нас\", написала Хейли в писмо, до съдържанието на което са се добрали от израелското издание \"Аарец\".Хейли посочва в писмото, че решението на Тръмп за Йерусалим не засяга окончателния статут на преговорите по никакъв начин, включително конкретните граници на израелския суверенитет в Йерусалим. Според Хейли Тръмп също така не се застъпвал за промени в договореностите относно Храмовия хълм/Харам ал Шариф.\"Знам, че мнозина в Общото събрание също са ангажирани с каузата на мира\", пише още Хейли, настоявайки страните членки да размислят дали подобна резолюция няма само и единствено да разпали \"разгорещена реторика и насилие\".Хейли подчертава, че САЩ \"не молят други страни да преместят своите посолства в Йерусалим\", а \"просто ви молим да признаете историческото приятелство, партньорство и подкрепа, които ние засилихме и да уважавате нашето решение за нашето посолство\".Общото събрание на ООН се очаква да проведе заседание утре следобед за извънредно обсъждане на едностранното признаване от страна на САЩ на Йерусалим за столица на Израел.Турция и Йемен поискаха срещата, след като проекторезолюция на Египет срещу признаването беше представена на вниманието на Съвета за сигурност, на която САЩ наложиха вето, въпреки че всички останали 14 страни членки на съвета гласуваха за нея.", "date": "2017.12.20", "title": "Тръмп ще наблюдава кой гласува против САЩ"}
{"url": "http://www.novinite.bg/articles/154605/Indiya-testva-antismog-oradie", "text": "Индия разкри ново оръжие за борба със замърсяването на въздуха - \"антисмог оръдие\", с което властите се надяват да изчистят въздуха над Ню Делхи, информира АФП.Но защитници на околната среда смятат, че това е временно решение, тъй като няма да разреши реалната причина за проблема с въздуха.Производителите на технологията отбелязват, че оръдието изстрелва с висока скорост фини капчици вода към замърсения въздух над индийската столица.Огромното оръдие, което има форма на сешоар и е поставено в задната част на товарен автомобил, беше изпитано в Ананд Вихар - район в източната част на Делхи, който граничи с индустриална зона, над която често е най-замърсеният въздух в града.Днес американското посолство в Индия съобщи, че нивото на фини прахови частици (PM2.5) над Ананд Вихар е 380 µg/m3, което е повече от 15 пъти над безопасния максимум според Световната здравна организация.Оръдието, което е разработено за борба с праха от мините и строежите - струва 31 000 долара.Правителството увери, че ако средството е успешно, ще бъде разположено по улиците на Делхи.Производителят Cloud Tech отбелязва, че оръдието може да изстрелва към небето до 100 литра вода на минута и да прочиства 95% от замърсения въздух. Cloud Tech допълва, че са необходими 30-40 оръдия за борба със замърсяването на въздуха.Но неправителствената организация \"Грийнпийс\" не е много впечатлена, тъй като смята, че оръдието е отвличане на вниманието от причините за замърсяването.", "date": "2017.12.20", "title": "Индия тества „антисмог оръдие”"}
{"url": "http://www.novinite.bg/articles/154609/55-ot-balgarite-ochakvat-uspeshno-evropredsedatelstvo", "text": "55% от българите очакват България да се справи успешно при председателството на страната ни на Съвета на ЕС. Това сочат данни от социологическото проучване на \"Галъп интернешънъл\" за политическия и икономически индекс през 2017 година. Проучване е направено в периода 30 ноември - 7 декември и обхваща 756 души на възраст над 18 години.Данните на \"Галъп\" сочат, че 55% от сънародниците ни смятат, че ще се справим добре със задачата \"европредседателство\". 16% от българите обаче са на противоположното мнение - че България няма да се справи добре като председател на Съвета на ЕС.По-голямо впечатление обаче прави делът от хора, които са посочили \"Не знам/без отговор\". 29% от българите нямат мнение по въпроса. Само 10 дни преди началото на европредседателството близо 1/3 от българите нямат мнение, наблюдения или очаквания от представянето на страната ни като председател на законодателния орган на Европейския съюз.От данните следва да се отбележи и че традиционният негативизъм на българите към родните институции по-скоро не се пренася към очакванията за председателството. Според анализа на \"Галъп\" и по-оптимистично настроени са привържениците на ГЕРБ, но и привържениците на БСП не споделят сериозен негативизъм по въпроса.Проучването показва и че като цяло авторитетът на Европейския съюз и НАТО се възстановява в очите на обществото.В края на 2017 година 62% от анкетираните са посочили, че имат доверие в ЕС. 26% са обявили, че нямат доверие в Съюза, а 12% са останали без мнение по въпроса. Припомняме, през миналата 2016 година доверието в ЕС беше спаднало до нова от под 50%, а недоверието беше близо до 40%.Това означава, че ЕС е върнало доверието си в очите на българите. Причината за това може да се търси в това, че през тази година в няколко ключови за Европа избори надделяха проевропейски кандидати в сблъсък с евроскептици. Влияние върху този процес може и да оказва мобилизацията около и след изборите на политически сили, които ползват по-скоро прозападни послания.", "date": "2017.12.20", "title": "55% от българите очакват успешно европредседателство"}
{"url": "http://www.novinite.bg/articles/154576/Danachnite-v-Sofiya-priemat-kasovi-plashtaniya-do-12-chasa-na-29-ti-dekemvri", "text": "Данъчните поделения на Столична община ще обработват декларации и ще приемат касови плащания на местни данъци и такси до 12,00 ч. на 29 декември 2017 г., съобщиха от дирекция \"Общински приходи\".Онлайн плащания през електронната страница на Столична община ще могат да се правят до по-късно, но в зависимост от работното време на банките.", "date": "2017.12.20", "title": "Данъчните в София приемат касови плащания до 12 часа на 29-ти декември"}
{"url": "http://www.novinite.bg/articles/154574/Zadarjaha-28-sirijci-na-jp-gara-Septemvri", "text": "28 чужденци, по първоначални данни сирийски граждани, са задържани тази нощ в района на жп гара Септември. Около 2 и 30 часа полицейски служител от Дирекция \"Жандармерия\", който охранявал района на гарата, извършвал обход на периметъра.Преминавайки покрай международен товарен влак, спрял за претоварване, той чул човешка реч от единия от вагоните. Вагонът бил без нарушения на пломбажните въжета и митническите пломби. Униформеният незабавно подал сигнал на колегите си от РУ - Септември. Така било установено, че в този вагон пътуват незаконно пребиваващи на територията на страната ни чужденци. Извадени са общо 28 човека - мъже, жени и деца, всички без валидни документи за самоличност.На място са изпратени и екипи на група \"Миграция\" при ОДМВР - Пазарджик, които са започнали работа с чужденците. Пристигнал е и екип на \"Спешна помощ\", който е извършил първичен медицински преглед на всички. Особено внимание е обърнато на децата, тъй като са на възраст между 1 и 17 години.Полицейските служители са извършили и щателна проверка на цялата влакова композиция и други хора не са открити.Днес чуждите граждани ще бъдат транспортирани в специализиран дом за временно настаняване на чужденци към Дирекция \"Миграция\". Работата по случая продължава.", "date": "2017.12.20", "title": "Задържаха 28 сирийци на жп гара Септември"}
{"url": "http://www.novinite.bg/articles/154612/Zadarjaha-kontrabanden-tyutyun-na-Kapitan-Andreevo", "text": "Митничари задържаха контрабанден тютюн за наргиле в автобус на ГКПП \"Капитан Андреево\", съобщиха от Агенция \"Митници\".Акцизната стока е била открита в наш автобус от Турция, в който са пътували 48 пътници. Те заедно с шофьора са заявили, че нямат стоки и ценности за деклариране.Превозното средство обаче е било е селектирано за щателна митническа проверка. При проверката под пода на автобуса са открити черни найлонови чанти с общо 95 кг тютюн за наргиле в опаковки от 1 кг, които не са били облепени с български акзицен бандерол.Стоката с пазарна стойност 24 035 лева е задържана, като дължимият акциз е 14 440 лева. На шофьора на автобуса е съставен акт по Закона за митниците, а автобусът е задържан за обезпечение на евентуални вземания по съставения акт.", "date": "2017.12.20", "title": "Задържаха контрабанден тютюн на \"Капитан Андреево\""}
{"url": "http://www.novinite.bg/articles/154611/V-Sarbiya-i-Harvatiya-zadarjaha-17-dushi-za-kontrabanda-na-migranti-v-ES", "text": "В съвместна операция сръбската и хърватската полиция задържаха 17 души, заподозрени в контрабанда на десетки имигранти в Европейския съюз, съобщава сръбското министерство на вътрешните работи, цитирано от \"Ройтерс\". е в центъра на миграционната криза през 2015 г. и 2016 г., когато стотици хиляди хора, избягали от войни и бедност в Близкия изток и Азия, тръгнаха през Балканите, за да достигнат до Европейския съюз.Този маршрут бе ефективно затворен миналата година, но продължават да пристигат доста мигранти, главно от Турция през България. Много мигранти използват контрабандисти, за да достигнат до ЕС.В изявление министерството на вътрешните работи съобщава, че задържаната в Белград и в четири северни града група е от 12 сърби и един афганистанец. Полицията в съседна Хърватия задържа още четирима заподозрени, каза той.\"Смята се, че тази престъпна група улеснява незаконното преминаване на границата и транзит ... общо 82-ма са мигрантите от Афганистан, Иран и Ирак, от които са взели 1500 евро на човек\", се казва в съобщението.Официални данни сочат, че в  има около 4,500 имигранти в държавни лагери. Правоохранители твърдят, че още стотици са разпръснати в столицата Белград и градовете по хърватската граница.", "date": "2017.12.20", "title": "В Сърбия и Хърватия задържаха 17 души за контрабанда на мигранти в ЕС"}
{"url": "http://www.novinite.bg/articles/154610/Yujna-Koreya-s-249-predupreditelni-izstrela-sreshtu-kitajski-ribarski-lodki", "text": "Бреговата охрана на  обяви, че е изстреляла 249 предупредителни изстрела по група китайски рибарски лодки, обкръжили един от патрулните ѝ катери в южнокорейски води, предизвиквайки призив за сдържаност от Пекин, съобщава \"Ройтерс\".Плавателни съдове на южнокорейската брегова охрана редовно преследват китайски лодки, заподозрени в незаконен риболов в южнокорейски води, понякога предизвиквайки насилствени сблъсъци, усложняващи отношенията, които са от ключова значение в опитите за справяне с ядрената и ракетната програми на Северна Корея.Флотилия от 44 китайски рибарски лодки, подсилени с железни пръти и стоманена мрежа са започнали да атакуват патрулен катер, която е излъчила звукови предупреждения към лодките, уточниха от бреговата охрана.Катерът на бреговата охрана е изстрелял 249 предупредителни изстрела над лодките, докато не са се оттеглили.\"ските риболовни кораби се опитаха да обкръжат и да се сблъскат с нашия патрулен кораб, пренебрегвайки предупредителните сигнали\", се посочва в изявлението на южнокорейската брегова охрана., който в миналото е изпращал протестни ноти на  заради използването на сила от нейната брегова охрана, изразявайки \"сериозна загриженост\" относно информациите.\"Надяваме се, че  по подходящ начин се занимава със съответния проблем и в хода на правните действия няма да предприеме екстремни действия, които застрашават сигурността на хората\", изтъкна говорителка на китайското външно министерство.Външното министерство в Сеул заяви, че бреговата охрана следва вътрешното право при използването на оръжие в \"легитимна стъпка\" срещу лодките, които са направили \"масово нарушение на териториалните води на страната за незаконен риболов\".През септември миналата година трима китайски рибари бяха убити при огън срещу лодката им, след като екип на южнокорейската брегова охрана се е опитал да ги арестува за незаконен риболов, като хвърлили ръчни гранати в каюта, в която те са се укривали.", "date": "2017.12.20", "title": "Южна Корея с 249 предупредителни изстрела срещу китайски рибарски лодки"}
{"url": "http://www.novinite.bg/articles/154560/Istoriyata-na-Erusalim-ot-1000-g-pr-Hr-do-dnes", "text": "Ерусалим е един от най-древните градове в света. И до днес за него кипи ожесточена битка. Вижте най-важните моменти от хилядолетната история на Ерусалим: Според Стария завет, цар Давид завладява Ерусалим около 1000 г. пр. Хр.. Той обявява града за столица на своето царство и го превръща в истинско религиозно средище. Соломон - синът на Давид - е този, който според Библията, издига първия храм на Яхве (Йехова), бога на евреите. Така Ерусалим става център на юдейството. Вавилонският цар Навохудоносор II завладява Ерусалим на два пъти: през 597 и през 586 г. пр. Хр. Така е записано в Библията. Той пленява цар Соломон и еврейските първенци и гипраща в изгнание, след което разрушава Соломоновия храм. През 539 г. пр. Хр. обаче Вавилон е превзет от персийския владетел Кир II Велики. Той позволява на евреите да се завърнат в Ерусалим и да възстановят разрушения храм. През 63 г. пр. Хр. Ерусалим преминава под римско владичество. През 66 г. сл. Хр. сред населението се формира съпротива, която довежда до Първата юдейско-римска война. Тя приключва четири години по-късно с победа на римляните и повторното разрушаване на ерусалимския храм. Римляните и византийците господстват близо 700 години над Палестина. В хода на овладяването на Велика Сирия, ислямските армии достигат и до Палестина. През 637 година Ерусалим е обсаден и превзет по заповед на халиф Умар. В последвалата ера на мюсюлманско владичество управляват различни владетели, които често са били враждебно настроени помежду си. Градът редовно е бил обсаждан и многократно е сменял владетелите си.През 11 век християнският свят се чувства застрашен от Селджукидите - мюсюлманската династия на селджукските владетели. Папа Урбан II призовава към кръстоносни походи. За 200 години европейците предприемат общо пет кръстоносни похода, за да завладеят Ерусалим. За кратки периоди те постигат известен успех, но през 1244 окончателно губят града, който отново преминава под мюсюлманско господство.След завладяването на Египет и Арабия от османците през 1535 година, Ерусалим става административен център на един от османските санджаци. През първите години от турското господство в града се стига до значителен разцвет. След победата на британците над османските войски през 1917 година Палестина се оказва британско владение. Ерусалим пада без битка в ръцете на британците.След Втората световна война британците се отказват от Палестина. ООН дава одобрението си за разделяне на страната, за да се създаде родина за оцелелите от Холокоста евреи.През 1948 година обаче няколко арабски държави обявяват война на Израел и завладяват част от Ерусалим. В резултат на Арабско-израелската война до 1967 градът е разделен между Израел (западна част) и Йордания (източна част).През 1967 Израел води т.нар. Шестдневна война срещу Египет, Йордания и Сирия, в която завладява полуостров Синай, ивицата Газа, Западния бряг на река Йордан, Голанските възвишения и Източен Ерусалим. Израелците си проправят и достъп до старинната част на града, където е Стената на плача. Първоначално Източен Ерусалим не се смята за анексиран от Израел, а само за административно интегриран.Оттогава насам Израел вече не ограничава достъпа на мюсюлманите до техните светини. Храмовият хълм се намира под автономно мюсюлманско управление – мюсюлманите имат право да го посещават за молитвите си, също както и наблизо разположената джамия Ал Акса.  И до днес Ерусалим си остава пречка за намирането на мирно решение в конфликта между Израел и Палестина. През 1980 Израел обявява града за своя \"вечна и неделима столица\". След като през 1988 Йордания се отказва от своите претенции към Западния бряг на река Йордан и Източен Ерусалим, е провъзгласено създаването на палестинска държава. Тя смята източната част на Ерусалим за своя столица.", "date": "2017.12.20", "title": "Историята на Ерусалим: от 1000 г. пр. Хр. до днес"}
{"url": "http://www.novinite.bg/articles/154573/Kraj-na-izdavaneto-na-svidetelstvo-za-sadimost", "text": "Свидетелството за съдимост вече ще се издава по служебен път, с което се предвижда гражданите да дават 3,8 милиона лева по-малко годишно на държавната администрация. Отпадането на свидетелството за съдимост е една от мерките за намаляване на административната тежест за бизнеса и за гражданите, което е сред основните приоритети в програмата за управление на правителството.", "date": "2017.12.20", "title": "Край на издаването на свидетелство за съдимост"}
{"url": "http://www.novinite.bg/articles/154613/Znachitelen-spad-na-bezrabotnite-jeni-u-nas", "text": "През 2016 година средният брой на безработните жени у нас е намалял значително. Ако през 2015 година безработните жени у нас са били над 180 хиляди, през 2016 година броят им е намалял до 156 462 или с близо 26 хиляди. За същия период безработните мъже са намалели до 128 255, или с 20 340.Това сочат данни от Доклада за равнопоставеността на жените и мъжете в България за 2016 г., който беше приет от правителството по-рано днес.Статистиката показва още, че през 2016 г. средният брой на продължително безработните жени, които не могат да си намерят работа повече от 12 месеца, са били 65 379 или с близо 16 000 по-малко в сравнение с 2015 г.Според цитираните в доклада данни, месечната нетна заплата на жените е с около 12% по-ниска от тази на мъжете. Средната разлика за страните от ЕС е 16%. През миналата година делът на работещите бедни е намалял и сред двата пола.Докладът за равнопоставеността на жените и мъжете в България за 2016 г. отразява резултатите от изпълнението на политиките за повишаване на участието на жените на пазара на труда, намаляването на разликите в заплащането между половете и насърчаването на равенството в процесите на вземане на решения. Сред приоритетните области в доклада са също борбата с насилието, основано на пола, и промяната на обществените стереотипи спрямо половете.Акцент в доклада е поставен върху приетия Закон за равнопоставеност между мъжете и жените, който регламентира институционалната рамка, стратегическите и оперативни документи за по-ефективно управление на политиката по равнопоставеност на жените и мъжете.", "date": "2017.12.20", "title": "Значителен спад на безработните жени у нас"}
{"url": "http://www.novinite.bg/articles/154567/250-katastrofi-v-Sofiya-prez-izminaloto-denonoshtie", "text": "Само на територията на столицата през изминалото денонощие са станали 247 леки пътнотранспортни произшествия. Това сочат данни от статистиката на МВР за катастрофите за изминалото денонощие и пътната обстановка в страната.В София са станали и 4 тежки пътнотранспортни произшествия. Няма загинали хора. 4 души са пострадали.За изминалото денонощие в страната са станали общо 24 тежки пътни инцидента. Няма загинали хора. При катастрофите обаче са пострадали 29 души, като един от тях е в болнично заведение с опасност за живота.Данните на МВР сочат, че от началото на последния месец тази година у нас са станали 335 тежки катастрофи, загинали са 28 души, а 419 души са били ранени. Към момента с опасност за живота продължават да бъдат 12 души.От началото на година тежките произшествия у нас са 6 660. Загиналите на пътя от началото на 2017 година са 645 души. Ранени са 8 377 души.", "date": "2017.12.20", "title": "250 катастрофи в София през изминалото денонощие"}
