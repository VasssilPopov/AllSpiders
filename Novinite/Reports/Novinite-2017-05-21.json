{"url": "http://www.novinite.bg/articles/144000/Temer-otkaza-da-podava-ostavka-opoziciyata-iska-impijchmant", "text": "Бразилският президент Мишел Темер се усъмни в достоверността на аудиозаписа, уличаващ го в корупция, предаде Ройтерс. Той заяви, че ще поиска от Върховния съд да направи експертен анализ на автентичността му и да спре образуваното срещу него разследване в корупция, като допълни, че няма да подаде оставка, пише Труд.Изслушах повече от 50 варианта на този запис. Целта му е да опетни не само моралната репутация на президента, но и да обезсили нашата страна. Но с пълна увереност твърдя, че Бразилия няма да бъде извадена от строя. Ще остана начело на правителството.“, каза Темер. Аудиозаписът го уличава, че е дал съгласието си да бъде подкупен бившият председател на парламента Едуардо Куня, излежаващ 15-годишна присъда за корупция.Темер заяви, че Жоесли Батиста – един от собствениците на бразилската компания за производство на говеждо месо Жота Бе Еси (JBS), е изфабрикувал записа, защото бил сърдит на мерките за строги икономии на правителството и за ограничаването на щедрото публично финансиране на частни компании, което правели неговите предшественици.Жота Бе Еси – най-големият производител на месо в света, се разрасна бързо по времето на Дилма Русеф и Луиз Инасио Лула да Силва, благодарение основно на нисколихвени заеми от националната банка за развитие.Междувременно Бразилската социалистическа партия реши да се оттегли от управляващата коалиция заради корупционния скандал около президента Темер. От партията призоваха държавния глава да подаде оставка. \"Кризата е много сериозна, това се отразява не само на президента, но и на цялата политическа система\", заяви председателят на партията Карлос Сикейра, предаде ТАСС.На фона на скандалите няколко политици от опозицията поискаха импийчмънт на Темер, тъй като бразилският лидер вече е официално заподозрян в корупция.Бившият бразилски държавен глава Дилма Русеф, която бе принудена да подаде оставка заради импийчмънт срещу нея, подкрепи провеждането на предсрочни преки избори за нов президент. \"Правителството на демокрацията идва от хората, нито едни от непреките избори няма да имат достатъчно легитимност, за да се справи страната с нарастващата криза\", каза Русеф. ", "date": "2017.05.21", "title": "Темер отказа да подава оставка, опозицията иска импийчмънт"}
{"url": "http://www.novinite.bg/articles/144006/Banker-Balgariya-veche-izpusna-edin-vlak-ot-Kitaj", "text": "Китайската инициатива \"Един пояс, един път\" събра през седмицата на двудневният форум в Пекин представители на близо 70 страни. Тя се състои от два панела - икономически пояс на Пътя на коприната и морски Път на коприната на 21-ви век. \"България изостава с привличането на китайски инвестиции\", заяви инвестиционният банкер Александър Сираков, предаде БНР.За България китайският \"Нов път на коприната\" е стратегически проект и възможност за участие в новосформиращ се пазар, който обхваща страните от Азиатския басейн, Близкия Изток, Средна и Западна Европа, подчерта още той. \"Буквално и преносно, ние вече изпуснахме един влак. Тази инициатива представлява една инфраструктурна свързаност между Китай и Западна Европа. В този смисъл в нашия регион България е пряк конкурент и партньор с непосредствените ни съседи Сърбия и Гърция\", коментира Сираков.По думи на банкера през последните години съседите ни имат вече конкретни успехи. Така например се наблюдава процес на концентрация на подобни инвестиции в Гърция. \"Други инфраструктурни проекти, които просто подминават България - скоростната жп линия на Пътя на коприната преминава през Македония, Сърбия и Унгария. Има проект, свързващ река Дунав, Морава, Вардар и Егейско море\", коментира той. Сръбското дипломатическо присъствие в Пекин също е доста засилено, а по отношение на дипломатическите визити и дипломатическия обмен категорично изоставаме.Географската, културна и езикова дистанция между България и Китай не е никак малка, предупреди Александър Сираков, според когото проактивно представителство на страната ни в Китай е силно препоръчително. \"Наблюдението ми за момента, че най-активното установяване на търговски и бизнес контакти с Китай са частни български асоциации и фирми. В този смисъл е препоръчително да имаме засилено политическо присъствие в Пекин по отношение на икономически и културни въпроси\", допълни банкерът.В големия китайски проект на този етап става въпрос преди всичко за мащабно държавно участие, мащабни държавни проекти и държавна ангажираност, категоричен бе Сираков. Според него в момента трябва да мине политически булдозер, който да установи необходимата технологична и законодателна инфраструктура, политиките, които вследствие да прокарат пътя за частни инвестиции.Друга инициатива, която би имала много позитивен ефект е откриването на самолетна линия София-Пекин, смята Сираков. От римско време са останали инфраструктурни пътеки, които продължават да са в основата и на съвременната инфраструктура. Не се иска много, повече е въпрос на политическа инициатива и активност, на доказателства, че България проявява интерес към тези проекти. Такава позиция изрази професорът по международни отношения Динко Динков. Той коментира още, че България залага до голяма степен на остарял, парализиращ модел на международна търговия и не обръщаме внимание на тези, силно интригуващи останалия свят идеи.\"Само за изграждането на тези инфраструктурни проекти на три континента - Азия, Европа и Африка, Китай е способен да задели 124 млрд. длр. Нека сравним с плана на Световната банка за нов план \"Юнкер\", където усилията се мобилизират някъде за 75 млрд. длр. за развитие на целия свят\", коментира Динков.Той припомни, че китайският държавен глава е потвърдил, че Китай е способен да инвестира във всички страни, които приемат китайските проекти някъде около 800 млн. длр., и то в обозрим срок. \"Това са огромни инвестиции. Ако ние останем встрани от тях трябва много сериозно да се разтревожим за положението си в променящия се с много висока динамика свят. Не бива да разчитаме само на дипломатическата служба. Нужно е нашето обществено мнение по-добре да свикне в съвременните реалности\", допълни проф. Динков.", "date": "2017.05.21", "title": "Банкер: България вече изпусна един влак от Китай"}
{"url": "http://www.novinite.bg/articles/144002/Shofor-se-vryaza-v-grupa-demonstranti-v-Karakas-ima-raneni", "text": "Над 160 хил. души излязоха на протестно шествие в събота по улиците на венецуелската столица Каракас, за да поискат оттеглянето на президента Николас Мадуро и провеждането на избори, пише Труд.„Със сигурност 160 хил. души, може би повече“, заяви за агенцията Единсон Ферер, един от лидерите на опозиционната коалиция „Кръгла маса за демократично единство“ (MUD). В хода на протестите в Каракас са пострадали най-малко 46 души, съобщи в Туитър кметът на столичния район Чакао, предаде РИА Новости.„Четиресет и шест ранени. От тях 30 са с травми, двама с изгаряния, 11 са получили задушавания с газ, един е ранен от сачма, а двама са с високо кръвно“, написа в профила си кметът Рамон Мучачо.По време на шествието шофьор е врязал автомобила си в група демонстранти. По данни на очевидци водачът е избягал от местопроизшествито, изоставяйки возилото. Един от пострадалите е бил приет в болница. Също по време на протестните действия полицейски служители са нанесли побой над венецуелски депутат, който се опитал да възпрепятства задържане на непълнолетно лице, нарушило реда, предаде РИА.В отделни области на Каракас униформените са използвали сълзотворен газ, в опит да разпръснат протестиращите. По данни на вестник El Nacional в щата Тачира са били ранени най-малко петима души при сблъсъци със силите за сигурност. Съобщава се за няколко ранени и в щата Яракуй.От агенцията посочват, че антиправителствените протести са едни от най-мащабните демонстрации на опозицията, а общият брой протестиращи надвишава 160 хил. души.", "date": "2017.05.21", "title": "Шофьор се вряза в група демонстранти в Каракас, има ранени"}
{"url": "http://www.novinite.bg/articles/144007/Signal-za-bomba-evakuira-konkresniya-dvorec-v-Kan", "text": "принуди организаторите на кинофестивала в Кан за кратко дат театър \"Дебюси\" преди първата вечерна прожекция за пресата на филма на режисьора Мишел Азанавичюс, посветен на Жан-Люк Годар - Redoutable, претендент за \"Златната палма\", предаде Дарик. Тревогата беше отменена след и на журналистите беше казано, че подозрителният предмет се е оказал . Случката предизвика шеги от критици, които не харесаха предишния филм, с който режисьорът участва в Кан - The Search.Стана ясно също, че сградата е била претърсена и от екипи с кучета, специализирани в търсенето на взривни вещества. След като се оказа, че няма никаква опасност, публиката и участниците са се завърнали в двореца, информира БГНЕС.", "date": "2017.05.21", "title": "Сигнал за бомба евакуира конкресния дворец в Кан"}
{"url": "http://www.novinite.bg/articles/144012/Bionse-praznuva-bremennostta-si-na-afro-parti-v-Beravli-Hils", "text": "Бионсе отпразнува предстоящото идване на близнаците си с тематично африканско бебешко парти снощи в \"Бевърли Хилс\", съобщи \"Контакт мюзик\". Сред гостите на тържеството бяха Серина Уилямс, Кели Роуланд Мишел Уилямс. На снимките от партито се виждат също майката на Бионсе - Тина Лоусън, както и първородната и дъщеря Блу Айви, предаде Дарик.Според поканените журналисти, обстановката е била особено приятна и спокойна. Освен голям басейн, шатри и детски кътове, африканският декор обогатил обстановката с много цветни мотиви, килими и възглавници на пода, фенери, дървени слонове и африкански танцьори. Самата Бионсе се появи в тематично облекло с традиционен тоалет, шал около главата си и индийски татуировки с къна.Бионсе обяви, че е бременна в профила си в Инстаграм в началото на февруари. Малко след това певицата съобщи, че планира да направи 5-годишната си дъщеря мини магнат, като превърне името й в запазена марка за продукти за красота, мода и електроника. Според таблоида TMZ суперзвездата вече дори е подписала документите, с които да запази правата на \"Блу Айви Картър\" и те са били одобрени.От медията издават, че най-вероятно брандираното име на дъщеря й ще бъде използвано за всичко - от продукти за грижа за косата и мода, до мобилни устройства и видео игри.  ", "date": "2017.05.21", "title": "Бионсе празнува бременността си на афро парти в \"Беръвли Хилс\""}
{"url": "http://www.novinite.bg/articles/144005/87-hil-dlr-za-skica-na-Lenan-v-Nyu-Jork", "text": "Рисунки на легендата на Бийтълс Джон Ленън и фронтмена на американската група Нирвана Кърт Кобейн бяха продадени на търг на аукционна къща \"Джулиънс окшънс\" в Ню Йорк. За 87 500 долара бе продадена скица на Ленън за корицата на албума на Бийтълс \"Sgt. Pepper's Lonely Hearts Club Band\" (1967). Предварителната оценка за лота беше 40 000-60 000 долара, предаде Дарик.   От аукционната къща преди това увериха, че няма никакви съмнения относно автентичността на рисунката. Тя е намерена във Великобритания, в къщата, където Ленън е живял в продължение на няколко години. Рисунката на Кобейн е създадена когато е би ученик. Тя бе купена за 64 000 долара. Сумата е няколко пъти по-висока от очакваните 2000-4000 долара. Кърт подарил рисунката на своето семейство. Тя е предоставена на аукционната къща от бащата на музиканта Доналд Кобейн.   Сред най-ценните лотове бяха пиано, на което е свирил Краля на рокендрола Елвис Пресли, както и негов диамантен пръстен. Музикалният инструмент бе продаден за 112 500 долара, и пръстенът за 204 800 долара. За 112 500 долара бе купено яке на Краля на попа Майкъл Джексън.", "date": "2017.05.21", "title": "87 хил. длр. за скица на Ленън в Ню Йорк"}
{"url": "http://www.novinite.bg/articles/144004/Orlite-otpraznuvaha-Shestata-VIDEO", "text": "Лудогорец завоюва шеста поредна титла на България. Това се случи преди близо месец, но трофея бе вдигнат след мача с ЦСКА (1:1) в Разград. Орлите се отдадоха на селфита, прегръдки, заливане с шампанско. А кулминацията беше, когато капитанът Светослав Дяков вдигна трофея високо над главата си и всички се събраха около него да куфеят, предаде .Златните медали Лудогорец получи от спортния министър Красен Кралев.", "date": "2017.05.21", "title": "\"Орлите\" отпразнуваха Шестата (ВИДЕО)"}
{"url": "http://www.novinite.bg/articles/144014/Psihiatar-za-razstrela-v-kv-Vitosha-Pri-vsichki-sluchai-tova-e-deyanie-tipichno-za-primitivnite-jivotni", "text": "Несигурността разрушава психичното здраве. Това води до „бърнаут” – прегаряне, и такъв човек е опасен и за себе си и за околните, тъй като често той компенсира с лекарства, стимуланти и това отприщва агресивната вълна, чрез която той смята, че ще реши всичките си проблеми наведнъж. Такава картина, на проблемите с психичното здраве на българина, очерта проф. Петър Маринов, национален консултант по съдебна психиатрия пред БТВ.По думите му фактите по отношение на агресията у нас са много тревожни. „Във времена на преходи хората са несигурни и това води до ескалация на реакция на борба или бягство. Човек е свикнал да се бори за съществуването си, но борбата може да бъде цивилизована или примитивна, което е физическата агресия”, коментира той, пише Труд.Психиатърът посочи, че има няколко варианта на агресия свързана с ярост. Гневът е деструктивно чувство и то се отправя навътре, когато е потиснато. Когато се излее става ярост. Яростта е крайно разрушителна, води до поражения, включително убийства, заяви той. Има личности, които са дефектни, коментира Маринов. Тези хора се нареждат в класификацията на психиатрията като „дисоциални личности”. Те са много особени, имат повърхностен чар, привличат други хора, но емоциите им са плитки, нямат усещане за съжаление, разкаяние, често влизат в битки и яростта се отключва много бързо.По повод случая с младото момче, което ритна и счупи таза на възрастна жена на спирка в Бургас, експертът каза, че шизофрения и вменяемост не са синоними. „Ако човек злоупотребява със субстанции може да се докара до състояние близо до шизофренията. Този казус трябва внимателно да се оцени. Проблемът е, че няма континюитет за лечението на психичноболния. След болницата вече никой не се интересува от него – няма институция, която да се грижи за това дали той е агресивен към близки или съседи”, каза Маринов. В системата ни се смята, че психиатрите могат да спрат насилието в общността, но това не е така.Той обърна внимание на проблем във Варна, свързан със закриването на клиниката по психиатрия. Според него в града ще има проблеми заради това и той призова министъра на здравеопазването да провери случая и да възстанови работата на клиниката.По повод двойното убийство в София, при което строителен предприемач застреля двама свои сътрудници, проф. Маринов коментира, че тези т.нар. „неуредени сметки” са свързани с особености на личността, които са основание да се разгърне подобна реакция. При всички случаи това е атавистичен начин – типичен за примитивни животински видове.", "date": "2017.05.21", "title": "Психиатър за разстрела в кв. \"Витоша\": При всички случаи това е деяние, типично за примитивните животни"}
{"url": "http://www.novinite.bg/articles/144013/Kriminalisti-hvanaha-zetya-klal-tashta-si-v-Stara-Zagora", "text": "Криминалисти на ОДМВР-Кърджали задържаха мъж, обявения за издирване за вчерашното убийство в жилище в Стара Загора, съобщиха от вътрешното министерство. Трагедията се разигра в дома, в който 67-годишната Мария живеела с дъщеря си, зет си и внука си. По непотвърдена информация е имало спор между тъщата и зетя, вследствие на което той я напада с нож и пробожда множество пъти, като напада и съпругата си, пише Труд.Той е установен и задържан на територията на село Черноочене снощи около 22 часа. В 15.10 часа вчера на тел.112 е постъпил сигнал, че мъж с порезни рани в областта на корема е търсил медицинска помощ в село Пчеларово. Автопатрул на РУ-Кърджали незабавно е предприел обход на района за установяването му. Четири часа по-късно за общодържавно издирване бил обявен К.И./46/. Според първоначалните данни съществувала вероятност издирваният да се укрива на територията на област Кърджали. При извършената справка било установено, че потърсилият помощ мъж и издирваният са едно и също лице.С разпореждане на директора на ОД МВР-Кърджали старши комисар Венцислав Момчилов била сформирана група от криминалисти в дирекцията и РУ-Кърджали, която започнала активни действия по установяването на местонахождението му. Извършени били проверки на десетки места и в 21.50 часа в село Черноочене издирваният мъж бил открит. След задържането К.И. е транспортиран до Центъра за спешна помощ в Кърджали. Претърпял е медицинска интервенция в болницата, където е оставен за лечение под полицейска охрана. Работата по разследването продължава под ръководството на прокуратурата.", "date": "2017.05.21", "title": "Криминалисти хванаха зетя, клал тъща си в Стара Загора"}
{"url": "http://www.novinite.bg/articles/144011/Erdogan-anulira-pasporta-na-turska-NBA-zvezda-sled-sravnenie-s-Hiteler", "text": "Продължава безмилостното преследване на турския президент Ердоган срещу прочути спортисти, които не подкрепят политиката му.  Асът на Оклахома Сити Енес Кантер е бил задържан за часове на летището в Букурещ заради невалиден паспорт, предаде .Звездата от НБА е бил освободен и отпътувал за Лондон, откъдето е продължил към Ню Йорк. Днес Енес ще даде пресконференция, за да даде отзвук на скандалния случай, в чиято основа стои негова критика към президента на южната ни съседка Реджеп Ердоган.Кантер е категоричен, че паспортът му е бил анулиран заради позицията му, че \"Ердоган е Хитлер на новото време\". Говорител на летищните власти в Букурещ разяснява случая с Кантер пред \"Ню Йорк Поуст\":  \"Той нямаше валидни документи, които бяха анулирани от собствената му страна. Затова не можеше да влезе в Румъния.Не е бил арестуван или заключван. Просто продължи пътя си към Лондон\", коментираха румънските власти. Самият Кантер се закани да разкаже много неща днес. Ердоган обяви за свой голям враг може би най-великия турски футболист за всички времена Хакан Шукур, припомня offnews. Бикът от Босфора живее в САЩ и не крие симпатиите си към духовния водач Гюлен. Негов последовател е и Енес.Баскетболистът е роден в Цюрих. Баща му обаче се връща в Одрин, за да преподава в местния Тракийски университет. ", "date": "2017.05.21", "title": "Ердоган анулира паспорта на турска НБА звезда след сравнение с Хителер"}
{"url": "http://www.novinite.bg/articles/144008/Patnicheski-Boing-se-sblaska-s-kamion-na-letishteto-v-Los-Andjelis-8-dushi-sa-postradali", "text": "Пътнически самолет „Boeing 737“ се сблъска с камион след кацане на летището в Лос Анджелис, щата Калифорния, информира CBS News. Инцидентът е станал малко след кацането на самолета на авиокомпания „Аеромехико“, докато машината се придвижвала към гейта, пише Труд.При сблъсъка камионът се преобърнал, а дясното крило на самолета се е счупило. В момента на инцидента на борда на машината имало 146-има пасажери, от които осем са пострадали. Един е в тежко състояние. След удара камионът се преобърнал.Междувременно се случи още един инцидент с пътнически самолет на летището в Лос Анджелис. Машината на австралийската компания Qantas е бил принуден да кацне аварийно на летището след два часа във въздуха заради прегряване на един от двигателите. По данни на АП пътническият Airbus A380 с няколко стотин души на борда е бил излетял за Мелбърн, но малко след 2 часа във въздуха е било съобщено за неизправност, предаде РИА. По данни на агенцията пасажерите са забелязали искри от една от турбините.От авиокомпанията заявиха, че искрата може да е възникнала в резултат на прегряване на двигателя. \"Полетът от Лос Анджелис до Мелбърн се пренасочва обратно за Лос Анджелис заради проблем с един от четирите двигателя на машината\", се казва в официалното изявление на Qantas.Съобщава се още, че самолетът е приземен благополучно на американското летище, а към момента инженери инспектират двигателите. На пътниците е предложено да летят с други полети.", "date": "2017.05.21", "title": "Пътнически Боинг се сблъска с камион на летището в Лос Анджелис, 8 души са пострадали"}
{"url": "http://www.novinite.bg/articles/144009/Tramp-sklyuchi-naj-mashtabnata-v-istoriyata-na-SASht-orajejna-sdelka-sas-Sauditska-Arabiya", "text": "Президентът на САЩ Доналд Тръмп и кралят на Саудитска Арабия Салман подписаха в Рияд днес серия от споразумения, циментиращи военното и икономическото партньорство на двете страни, предадоха Асошиейтед прес и Ройтерс. Сред тях е най-мащабната в историята на САЩ оръжейна сделка, включваща доставки на американски оръжия и военно оборудване на Саудитска Арабия за почти 110 млрд. долара, предаде Дарик.Тя влиза в сила веднага. Сделката предвижда и допълнителни продажби на оръжие за Рияд за 350 млрд. долара през следващите 10 години. Пакетът от военни споразумения за доставки на военна техника и услуги има за цел \"да повиши сигурността на района на залива пред лицето на иранската агресия\", заяви на брифинг за журналисти представител на Белия дом, цитиран от АП и ТАСС. Целта е също така да се повиши способността на кралството да подпомага контратерористичните операции в целия регион, \"намалявайки бремето върху американските въоръжени сили да водят тези операции\".Подписаните военни сделки, включително и споразумения в частния сектор, ще създадат десетки хиляди нови работни места в американската военна индустрия, посочва АП. Арабският телевизионен канал \"Скай нюз - Арабия\" показваше на живо подписването на тези споразумения в кралския дворец Ал Ямама\" в Рияд, на което присъстваха президентът Тръмп и крал Салман, които си стиснаха ръцете. В изявление пред журналисти след церемонията Тръмп каза, че това е \"забележителен ден\" и изрази благодарности на Саудитска Арабия. Става въпрос за \"огромни инвестиции в САЩ и нашата военна общност е много щастлива\", не скри той.Според подписаните днес споразумения в Саудитска Арабия ще бъдат сглобявани американски многоцелеви бойни хеликоптери \"Блякхок\". САЩ ще окажат съдействие на Рияд в създаването на саудитска система за ПВО и други \"умни оръжия\", както и за местно производство на други видове оръжия. Двете страни също подписаха меморандум за развитие на информационните технологии, споразумение за сътрудничество в областта на електрическата енергия, минното дело и авиацията. Последният документ предвижда закупуването на националния превозвач на Саудитска Арабия от американския производител Бойнг, предаде ТАСС.Бяха одобрени и съвместни инвестиционни проекти за развитие на технологиите, инфраструктурата и жилищата, както и нефтохимическата промишленост на царството. Саудитската държавна компания Saudi Aramco е подписала споразумение с партньори от САЩ на обща стойност 50 млрд. долара. Окончателният документ на срещата на върха на Саудитска Арабия и САЩ в Риад е декларацията за дългосрочно партньорство. \"Съединените щати и Саудитска Арабия ще полагат всички усилия за укрепване на стратегическото партньорство в XXI век, за да се очертае нов път към мира в Близкия Изток, където икономическото развитие, търговията и дипломацията са критериите за регионално и глобално сътрудничество\", се посочва в официално изявление по повод срещата между двамата лидери.Страните се споразумяха и за създаване на съвместна консултативна група, която ще заседава най-малко веднъж годишно, за да определи посоката на двустранното сътрудничество. Междувременно на тържествена церемония крал Салман удостои американския президент с най-високото саудитско отличие - орден \"Крал Абдул Азиз\", на името на основателя на управляващата династия, съобщи Ройтерс. Наградата Тръмп получи за усилията си за развитие на двустранните отношения и разпространяване на мира по света, пише 24 часа.По-рано по време на разговор между министъра на външните работи на Саудитска Арабия Адел ал-Юбеир и генералният секретар на САЩ Рекс Тилърсън стана ясно, че стратегическото партньорство между Рияд и Вашингтон ще засили противопоставянето на екстремистките групи, опериращи в Близкия Изток. Двете страни са се съгласили да се засили борбата срещу екстремизма и \"необходимостта да се сложи край на финансирането на терористичните организации\".По време на разговорите между саудитския външен министър и американския генерален секретар е била коментирана и темата за политиката на Иран в региона. Ал-Юбеир отново обвини Техеран в подкрепа на тероризма и продължителната си намеса в региона. \"Иран се намесва във вътрешните работи на арабските държави, създател е на най-голямата терористична организация Хизбула\", заяви външният министър. Той призова за нови санкции срещу Техеран. От своя страна Тилърсън обеща да засили потенциала на отбраната на арабските монархии, така че те да могат да устоят на иранското влияние. В същото време американският дипломат изрази надежда, че през втория си мандат като държавен глава Рохани ще премахне мрежата на терористичните организации и ще спре да осигурява финансова подкрепа на екстремистките групировки.По-рано шефът на Пентагона Джеймс Матис заяви, че Тръмп е заповядал да започне кампания за унищожаване на джихадистите в Сирия и Ирак. Междувременно арабски медии информираха, че посещенията на Тръмп в Израел и Палестина няма да бъдат насочени към възобновяване на мирните преговори между враждуващите страни, тъй като те още не били готови за новата инициатива, пише вестник \"Аерец\", цитиран от РИА. \"Президентът смята, че мирът е възможен, но новият подход е в ранен етап\", се казва в изявление на източници от Белия дом. Тъй като правителството на САЩ е в ранен етап на подготовка на мирния процес, смята да процедира с повишено внимание и за подобряване на палестинската икономика.Според източници Тръмп ще посвети посещението си в Израел на възобновяването и подобряването на двустранните отношения, които са имали \"труден период\" по време на президентството на Барак Обама. Припомняме, че на 22-ри и 23-ти май, Тръмп ще направи първото си посещение в Израел като президент. ", "date": "2017.05.21", "title": "Тръмп сключи най-мащабната в историята на САЩ оръжейна сделка със Саудитска Арабия"}
{"url": "http://www.novinite.bg/articles/143999/Dnes-shte-e-predimno-oblachno-na-mesta-shte-prevali-i-pregarmi", "text": "Днес в сутрешните часове от север-североизток облачността бързо ще намалее, но по-късно през деня отново ще се увеличи. На отделни места ще превали, по-съществено в югозападните и планински райони, като там е възможно да прегърми. Ще духа до умерен, в източната половина от страната временно силен вятър от север-североизток. Максималните температури ще са предимно между 19 и 24 градуса, в София - около 19, информират от НИМХ.Атмосферното налягане е малко по-ниско от средното за месеца, през деня слабо ще се повиши.В планините също ще има валежи, но през деня ще спират, а облачността ще се разкъсва. Ще духа умерен до силен североизточен вятър. Максималната температура на височина 1200 метра ще е около 14 градуса на 2000 метра - около 7.Над Черноморието облачността от север ще намалее, но около и след обяд отново временно ще се увеличи. На много места ще превали дъжд. Вятърът от североизток ще се усили, но вечерта значително ще отслабне. Максимални температури на въздуха около 16-19 градуса, на морската вода - между 17-19 градуса. Вълнението на морето ще бъде 1-2 бала.", "date": "2017.05.21", "title": "Днес ще е предимно облачно, на места ще превали и прегърми"}
{"url": "http://www.novinite.bg/articles/144001/Chestvame-Sv-Sv-Konstantin-i-Elena", "text": "На 21 май почитаме Светите равноапостоли Константин и Елена – паметта на император Константин и неговата майка Елена. През 313 година Константин издава Миланския едикт, с който въвежда християнството като официална религия във Византия, пише Труд.Царица Елена отива на поклонение по местата, където е живял Христос, построява няколко манастира и открива кръста, на който е бил разпнат Исус. Тези паметни събития се смятат за едни от най-важните в историята на християнската църква и затова императорът и майка му са канонизирани за светци.Царуването на император Константин е едно от най-важните в историята, при него християнската вяра, тъй дълго преследвана, станала господстваща в обширната му империя.Имен ден имат Константин, Елена, Костадин, Костадинка.", "date": "2017.05.21", "title": "Честваме Св. Св. Константин и Елена"}
{"url": "http://www.novinite.bg/articles/144003/Dneven-horoskop-za-nedelya-21-maj", "text": "Слушайте сърцето си! Денят ще ви предложи спорна ситуация, в която нямате идея как да действате. Гласът на сърцето обаче ще ви поведе по правилния път. Не позволявайте на никого да го заглуши.Днес безкрайно ще ви изтормозят претенциите на човек, който няма никакви основания да предявява такива. Той започва да се оплита в собствената си мрежа от лъжи и е въпрос на време да го разобличите пред всички.Може да следите дневния си хороскоп на страницата на ", "date": "2017.05.21", "title": "Дневен хороскоп за неделя, 21 май"}
{"url": "http://www.novinite.bg/articles/144010/Erdogan-otnovo-zastava-nachelo-na-upravlyavashtata-PSR", "text": "Турският президент Реджеп Тайип Ердоган отново ще застане начело на управляващата Партия на справедливостта и развитието (ПСР) на извънреден конгрес днес, предаде АФП. Това става възможно в съответствие с приетите промени за разширяване на правомощията на държавния глава на референдума през април, пише Труд.Ердоган се върна в редиците на партията на 2 май. Съгласно старите норми на турската конституция, държавният глава на страната трябва да прекрати членството в своята политическа партия при поемането на поста. Ердоган стори това през 2014 г. Ердоган ще ръководи и парламентарната група на партията и ще говори пред депутатите на седмичните заседания в парламента.На конгреса се очаква да бъдат одобрени промени в общо девет параграфа на устава на управляващата партия, съобщи говорителят на ПСР Хаяти Язъджъ. Въвежда се длъжността заместник-председател на партията, която ще се поеме от досегашния лидер – премиерът Бинали Йълдъръм.Според устава Ердоган ще определя и одобрява назначенията на кадрите в централния комитет на ПСР, а Йълдъръм ще отговаря за изпълнението на задачите и при отсъствието на Ердоган ще изпълнява председателските функции.Държавният глава ще стане лидер на формацията след три години и ключови конституционни поправки от миналия месец, вдигнали забраната президентът на страната да поддържа партийни връзки. Предвидената във върховния закон президентска система на управление ще влезе в сила след президентските и парламентарни избори, планирани за по-следващата година. Въпреки това анализаторите виждат Ердоган предсрочно става „партиен президент“, предаде БГНЕС.Друг важен аспект на конгреса ще бъде очакваното разместване на управлението и кабинета на партията. Съобщено е, че ще има значителни промени в Централния съвет и Управителния съвет и че ще има важен маркер за бъдещата политика на партията като „екипаж“ на Ердоган, който ще бележи и турската политика. Очаква се, че Ердоган не само ще пренасочи депутатите и партийната организация, но ще включи и други имена, с които ще работи в президентския си офис.Заложено е и цялостно преструктуриране на кабинета, включващ осем до десет министри. Конгресът, на който се очаква да присъстват над 60 000 участници от 81-те провинции на южната ни съседка, ще даде възможност послание за \"единство\" на партията. Така Ердоган, Йълдъръм и бившият министър-председател и лидер на ПСР Ахмет Давутоглу ще се съберат, но бившият президент Абдуллах Гюл няма да присъства на конгреса.Междувременно Ердоган заяви, че всяко мнение може да бъде обсъждано свободно в университетите, стига да не служи на тероризма. Говорейки на церемонията по откриването на университета „Ибн Халдун“ в конгресния център „Халич“ в Истанбул, той каза, че борбата на правителството е против онези, които открито подкрепят и говорят за тероризъм.\"Нашата борба не е против различните идеологии, нашата борба е срещу тероризма и терористичните групи\", каза държавният глава. По неговите думи, нито една цивилизована страна в света не би позволила на терористичните групи да гнездят в университетите, нито да превърнат учебните завоевания в тренировъчни лагери за екстремистките групировки. Ердоган подчерта, че младежите няма да бъдат връщани от университетите заради външния вид и облеклото си. Той каза, че онзи, които са отраснали с други управници, въз основна на техните идеологии в миналото обвиняват настоящото правителство, че е против свободата на словото. Ибн Халдун е арабски историк и философ от 14-ти век, който се смята за предшественик на социологията и демографията. ", "date": "2017.05.21", "title": "Ердоган отново застава начело на управляващата ПСР"}
