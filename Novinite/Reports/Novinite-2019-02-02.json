{"url": "https://www.novinite.bg/articles/170576/Kolo-Kolev-Ot-atakata-sreshtu-Elena-Joncheva-postrada-GERB", "text": "Борисов и Радев говорят почти еднакви неща. Румен Радев от встъпването си в длъжност си избра позицията да говори от позицията на недоволните. През цялото време той твърдо следва тази линия да говори от името на хората, избутани настрани от живота. Това каза социологът Кольо Колев в предаването \"Офанзива\" по Канал 3.Според него конфронтацията между президент и премиер не виждам какви вреди може да нанесе. „Сигурен съм, че определени кръгове упражняват натиск върху Радев за създаване на нов политически обект. Има огромна ниша в страната, която се нуждае от алтернатива. Тази надежда и омерзение към статуквото. Наблюдава се и във Франция, чрез бунт срещу политическото статукво. И у нас се търси алтернатива. 2 милиона човека живеят на ръба на мизерията. Всичко случващо се е гневът на хората, които усещат, че властта живее на техен гръб“, заяви Колев.Социологът прогнозира, че ако Радев се яви със свой политически проект, той ще дръпне много избиратели от останалите политически сили.От атаката срещу Елена Йончева пострада ГЕРБ. Тя е трябвало да знае, че парите на Цветан Василев са мръсни, смята Кольо Колев.По думите на социолога, изследване на агенция „Медиана“ от преди ден показва, че БСП води пред ГЕРБ с 1,5% преди евроизборите.", "date": "2019.02.02", "title": "Кольо Колев: От атаката срещу Елена Йончева пострада ГЕРБ"}
{"url": "https://www.novinite.bg/articles/170551/Hram-izgraden-s-pomoshtta-na-dyado-Dobri-otvori-vrati", "text": "Една от мисиите на покойния дядо Добри - светеца от Байлово, беше да бъде вдигнат храм на Гара Елин Пелин. Църквата, изградена и със събрани от него пари от милостиня, вече отвори вратите си за вярващите. „Храмът е най-големия в Софийска област. Дядо Добри ни помогна като дари 18 000 лв. По този начин довършихме покрива на църквата”, заяви пред NOVA отец Пламен. „Имаме нужда от още неща, за да го довършим. Трябват ни средства, за да направим всичко според архитектурния план. Трябват ни още около 200 000 лв. Събираме пари дори от свещите, които продаваме”, каза още кметът на Гара Елин Пелин Светлана Трендафилова. Ако искате да помогнете, можете да преведе средства по следната банкова сметка:", "date": "2019.02.02", "title": "Храм, изграден с помощта на дядо Добри, отвори врати"}
{"url": "https://www.novinite.bg/articles/170552/22-raneni-pri-katastrofi-prez-izminaloto-denonoshtie", "text": "22 души са пострадали при 18 тежки катастрофи в страната през изминалото денонощие. Това съобщиха от пресцентъра на МВР. В столицата са регистрирани 3 тежки и 49 леки пътни инцидента, при които са ранени трима души. От началото на годината са станали 478 инциденти на пътя, при които има 34 загинали и 579 пострадали. Данните за 2019 г. са динамични и не се считат за окончателни. При сравнение с реалните данни за загиналите (44) през същия период на 2018 г. се отчитат 10 по-малко загинали участници в движението по пътищата през 2019 г.", "date": "2019.02.02", "title": "22 ранени при катастрофи през изминалото денонощие"}
{"url": "https://www.novinite.bg/articles/170572/Jertvite-na-gripa-v-Rumaniya-veche-sa-68", "text": "68 души са починалите от грип в Румъния, съобщава Националния център за наблюдение и контрол на заразните болести към Националния институт за обществено здраве, предаде БТА. Последната жертва на грипа е жена на 58 години от окръг Галац, при която е бил потвърден грипен вирус тип А. Жената е имала и други заболявания и не е била ваксинирана. На 30 януари в Румъния бе обявена грипна епидемия на национално равнище.", "date": "2019.02.02", "title": "Жертвите на грипа в Румъния вече са 68"}
{"url": "https://www.novinite.bg/articles/170554/3-000-leva-sankciya-ako-se-vozish-s-brichka", "text": "До 3 хил. лева глоба грозят шофьорите, които карат разбити коли или камиони по пътищата у нас. Това предвижда новият проект на Закона за движение по пътищата, който беше разделен на три части и качен за обществено обсъждане, пише \"Монитор\".В една от точките е записано, че \"опасните технически неизправности“ ще се санкционират с 1500 лева. В този член, поставен под номер 219, влизат и камионите и автобусите, които не са укрепили товара си. Санкции ще има и за притежателите на леки автомобили, които имат неизправни спирачни и кормилни системи. Там е предвидена същата глоба. С максимален размер на санкцията ще се наказват и водачите на превозни средства, които \"имат въздействие върху околната среда, или могат да породят риск за други участници в движението по пътищата“, се казва още в закона. Тълкуванието е, че старите коли, които тровят околната среда, нямат катализатори или пушат повече от нормалното, ще попадат под ударите на закона. По-леките наказания са до 1000 лева и включват по-малки неизправности, отново касаещи околната среда и безопасността на останалите участници в движението. Най-малката санкция пък е от 500 лева. Не е изключено обаче сборът им, когато се касае за много разбит автомобил, който създава опасност, да достигне и до 3000 лева. За да има максимална глоба при него трябва да са констатирани опасни, значителни и незначителни неизправности. Те включват както развалени фарове, така и разтропана ходова част износени гуми, неработещи чистачки и други. До момента наказанието за подобни повреди беше едва фиш от 50 лева. Минималната санкция обаче за разтропани автомобили вече скача десетократно и става 500 лева.", "date": "2019.02.02", "title": "3 000 лева санкция, ако се возиш с бричка"}
{"url": "https://www.novinite.bg/articles/170547/Otmenya-se-gripnata-epidemiya-v-oblast-Kardjali", "text": "От днес, 2 февруари, грипната епидемия на територията на област Кърджали се отменя, съобщиха от пресцентъра на Министерството на здравеопазването. Учебните занятия във всички училища в областта се възобновяват от 4 февруари. Към днешна дата грипна епидемия е обявена на територията на следните области: Благоевград, Варна, Велико Търново, Видин, Враца, Добрич, Кюстендил, Монтана, Пазарджик, Плевен, Пловдив, Разград, Русе, Сливен, Смолян, София-град, Търговище и Шумен.", "date": "2019.02.02", "title": "Отменя се грипната епидемия в област Кърджали"}
{"url": "https://www.novinite.bg/articles/170555/Mlad-maj-zagina-pri-tejka-katastrofa-v-Stamobilijski", "text": "22-годишен е загинал при катастрофа днес в Стамболийски. Сигналът за блъснал се в дърво лек автомобил е получен малко след 01:00 часа тази нощ. От екипите на полицията и спешна помощ е констатирана смъртта на 22-годишен младеж, който бил зад волана.Установено е, че младежът е бил неправоспособен.Местопроизшествието е запазено, извършен е оглед. Работата по изясняване на причините и обстоятелствата около тежкия пътен инцидент продължават служители от районното управление.Уведомена е окръжната прокуратура.", "date": "2019.02.02", "title": "Млад мъж загина при тежка катастрофа в Стамобилийски"}
{"url": "https://www.novinite.bg/articles/170558/Zapochva-podmyanata-na-ulichnoto-osvetlenie-v-Svishtovsko", "text": "От село Вардим община Свищов започна подмяната на уличното осветление с енергоспестяващи лампи.Във Вардим вече са монтирани 300 LED осветителни тела по улиците в цялото село. Пилотният проект е за 42 хиляди лева. Хората са доволни, посочи кметът на Вардим Сенка Добрева:\"Тези LED крушки са по-икономични от предишните, които бяха. Надявам се поне с 30 % да падне консумацията на ел. енергия. Надяваме се да се намали и битовата престъпност\".Очаква се годишните разходи за улично осветление във Вардим да намалеят два пъти, поясниха от община Свищов. В крайдунавския град тази година също ще бъде подменено уличното осветление по главните улици с енергоспестяващо. Финансирането е предвидено в общинския бюджет.", "date": "2019.02.02", "title": "Започва подмяната на уличното осветление в Свищовско"}
{"url": "https://www.novinite.bg/articles/170560/Poveche-ot-500-hilyadi-dushi-u-nas-ne-rabotyat", "text": "Над половин милион души у нас не работят, а могат да го правят, показват данните на Министерството на труда и социалната политика, цитирани от БНТ. В същото време работодателите отчитат недостиг на работници за предприятията. И тази година социалното министерство е разработило своя план за действие по заетостта, така че да бъде запълнена празнината между търсене и предлагане на работа.Тинка Николова има висше образование, знае два езика и има компютърна грамотност, но преди месец остава без работа. Опитва се да си намери по обяви, но така и не се получава и се записва в бюрото по труда. Тя се надява да си намери административна работа.„Тази година ще дадем възможност 1000 заети лица в микро и малки фирми да бъдат обучени по ключови компетентности“, това заяви Елка Димитрова, директор в Министерството на труда и социалната политика.Продължават и програмите и за обучение и подготовка за работа на хора с увреждания. За организациите, които са готови да обучават такива хора отпуснатите средства за курс се увеличават от 500 на 700 лева.", "date": "2019.02.02", "title": "Повече от 500 хиляди души у нас не работят"}
{"url": "https://www.novinite.bg/articles/170561/Prokuraturata-e-snela-obyasneniya-ot-Banov-i-Joncheva", "text": "Специализираната прокуратура вече е снела обяснения от Боил Банов и Елена Йончева по аферата „Ало, Банов съм”. Официално обаче депутатът от БСП още не е подала сигнал до държавното обвинение за схемите, които цитира, съобщи Нова телевизия. Преди два дни Йончева разпространи запис, на който, твърдят социалистите, се чува гласът на министъра на културата и как той настоява да бъде спестена неустойка на фирмата изпълнител на проекта за Ларгото в София. Продължават да се искат обяснения от хора, свързани със скандала. Вероятно прокуратурата ще излезе с официално изявление в средата на следващата седмица", "date": "2019.02.02", "title": "Прокуратурата е снела обяснения от Банов и Йончева"}
{"url": "https://www.novinite.bg/articles/170574/Jaltite-jiletki-izlyazoha-na-poreden-saboten-protest-v-Parij", "text": "\r\nНяколко хиляди \"жълти жилетки\" излязоха за 12-та поредна събота по улиците на Париж. Този път демонстрацията беше обявена като \"бял марш\" в подкрепа на пострадалите по време на предишните акции на движението, които прераснаха в бунтове и погроми\r\n\r\n\r\n\r\n\r\n\r\n\r\n", "date": "2019.02.02", "title": "\"Жълтите жилетки\" излязоха на пореден съботен протест в Париж"}
{"url": "https://www.novinite.bg/articles/170548/Tramp-Shte-postroim-stenata-na-vsyaka-cena", "text": "Има голям шанс за налагане на извънредно положение в САЩ. Това заяви американският президент Доналд Тръмп, решен да построи стената в границата с Мексико.Вероятно държавният глава ще разкрие повече в предстоящата си реч \"За състоянието на съюза\", която трябва да произнесе следващата седмица.На медиите Тръмп \"препоръча\" да слушат внимателно речта му, защото тя ще бъде много важна.Не за първи път Тръмп плаши с налагане на извънредно положение, което би му позволило да заобиколи Конгреса в постигането на плановете си.Предишния път обаче той внезапно се отказа отказа от плановете си, като даде възможност на Конгреса да действа.Спорът около стената и нейното финансиране между правителството и Конгреса стана причина за едномесечния шътдаун. Той наложи частично спиране на правителството и остави в неплатен отпуск 800 000 държавни служители.Председателката на Камарата на представителите Нанси Пелоси вече заяви, че няма да има пари за граничната стена на Тръмп в сделката, която се разработва от преговарящия екип.\"Президентът му се иска Конгресът да няма никакво значение в начина, по който отговаряме на нуждите на американския народ? Не, няма начин\", обясни Пелоси.Комитетът за преговори се опитва да постигне компромис за 5,7 милиарда долара, който Тръмп търси за обещаната от него стена по границата.Комитетът трябва да приключи  си около 10 февруари, за да изпълни определеният краен срок от 15 февруари, след като Тръмп и законодателите се договориха миналата седмица да сложат край на 35-дневно частично закриване на правителството.Пелоси също отхвърли като \"не ставащо\" предложението на президента за временна тригодишна защита на млади \"мечтатели\" в замяна на постоянна стена.", "date": "2019.02.02", "title": "Тръмп: Ще построим стената на всяка цена"}
{"url": "https://www.novinite.bg/articles/170546/Stoyanka-Mutafova-na-97", "text": "Голямата българска актриса Стоянка Мутафова празнува 70 години на сцената и 97 житейски години. Навръх рождения си ден днес, царицата на комедията ще седне на трона на сцената на зала 1 на НДК. Колеги и приятели са подготвили много изненади за празника. А ние събрахме някои от пъстрите ѝ превъплъщения през годините...", "date": "2019.02.02", "title": "Стоянка Мутафова на 97"}
{"url": "https://www.novinite.bg/articles/170549/Dneven-horoskop-za-sabota", "text": "Денят започва обещаващо и ще завърши още по-добре. Радостта ще струи от вас и всички ще го забелязват. Главният виновник за това е любовта, която е кацнала блажено на рамото ви.Нужно е да бъдете откровени и да не криете важни неща от човека до себе си днес. Това важи и за всеки ден, не само за днес. Научите ли този урок, ще откриете и тайната на щастливата и хармонична връзка.Обикновено лошото настроение ви държи най-много за час-два. Този път обаче то се превръща във ваш неизменен спътник и не можете да го прогоните през целия ден. Все пак дайте всичко от себе си да бъдете по-ведри. Вижте повече:", "date": "2019.02.02", "title": "Дневен хороскоп за събота"}
{"url": "https://www.novinite.bg/articles/170562/59-plavatelni-sada-sa-zasyadali-prez-2018-g", "text": "59 плавателни съда са засядали през 2018 г. по река Дунав 59 случая на засядания е имало през 2018 г. по р. Дунав в българската й част. Това каза министърът на транспорта, информационните технологии и съобщенията Росен Желязков в отговор на депутатско питане на Пенчо Милков от „БСП За България“, предаде репортер на БГНЕС. Основните критични участъци от реката с преобладаващ брой засядания са районите на 568.0 - 564.0 километър, 547.00 — 540.00 километър, 458.00 — 455.00 километър и 412,0 - 405,0 километър, посочва в отговора си Желязков. На въпрос на депутата Пенчо Милков какви са задълженията на Република България по отношение на поддържането на корабоплавателния път на река Дунав, Желязков отговори, че ангажиментите на страната ни са определени в Конвенция за режима на корабоплаването по Дунав (т.нар. Белградска конвенция от 1948 г.), както и подписаното през 1955 г. споразумение между правителството на Народна Република България и правителството на Румънската Народна Република относно поддържането и подобряването на фарватера в българо-румънския участък на р. Дунав. Съгласуването на дейностите за поддържане и подобряване на корабоплавателния път и по силата на Споразумението между двете страни е създадена смесена комисия, като е приет и правилник за организация на работата й. Комисията заседава периодично, като по време на заседанията се обсъждат и набелязват необходимите бъдещи мерки и действия, които следва да бъдат предприети за обезпечаване на условията за корабоплаване. На национално ниво дейността на ИА „Проучване и поддържане на река Дунав\" е регламентирана основно в Устройствен правилник в Закона за морските пространства, вътрешните водни пътища и пристанищата на Република България. Основните задължения на Изпълнителна агенция „Поддържане и проучване на река Дунав\" за провеждане на държавната политика за управление на вътрешните водни пътища на България са регламентирани в Закона за морските пространства, вътрешните водни пътища и пристанищата на Република България. Едно от задълженията ни е проучване на хидроложкия режим на реката, събиране и анализ на информация за хидро-морфоложките промени в речното русло, събиране, анализ и публикуване на информация за водните нива, както и поддържане на корабоплавателния път. От отговора на Желязков става ясно още, че през 2018 година е бил сключен тригодишен рамков договор за изпълнение на драгаж за подобряване на условията за корабоплаване по фарватера в българския участък на река Дунав на стойност 13 600 000 лева. Изпълнени са и драгажни работи за подобряване условията за корабоплаване по фарватера на река Дунав в критичния участък при остров Вардим на няколко места при остров Белене. Предстои подготвяне на план за драгиране през 2019 година след предварителни измервания през месец март-април Прочети още на: http://www.bgnes.com/bylgariia/obshchestvo/4637754/", "date": "2019.02.02", "title": "59 плавателни съда са засядали през 2018 г."}
{"url": "https://www.novinite.bg/articles/170556/V-Siriya-presmetnaha-zagubite", "text": "Министърът на промишлеността на Сирия Мохамед Джазбе заяви, че заради терористите Сирия е загубила повече от 2,5 милиарда долара в индустриалния сектор, предаде РИА Новости.Според Джазбe терористите умишлено са атакували промишлените съоръжения на страната, за да подкопаят сирийската икономика.„[Терористите] умишлено са унищожили инфраструктурата, производствените линии, занимавали са се с плячкосването на обекти и са отнесли значително количество оборудване в Турция”, каза Джазбе.Според прогнозите на министъра щетите възлизат на 1,026 трилиона сирийски лири (2,5 милиарда долара).Джазбе също така подчерта, че властите са успели да върнат значителен брой унищожени обекти под контрол и се работи по възстановяването им.", "date": "2019.02.02", "title": "В Сирия пресметнаха загубите"}
{"url": "https://www.novinite.bg/articles/170575/Hilyadi-pensioneri-protestirat-v-Madrid-s-iskane-za-po-visoki-pensii", "text": "Хиляди пенсионери излязоха по улиците на Мадрид с искане за по-високи пенсии, съобщава Ройтерс, цитирана от БГНЕС. Демонстрантите заявиха, че протестират не само за собствените си пари за старост, но и средствата, които ще бъдат отпускани на бъдещите поколения, излизащи в пенсия.", "date": "2019.02.02", "title": "Хиляди пенсионери протестират в Мадрид с искане за по-високи пенсии"}
{"url": "https://www.novinite.bg/articles/170559/Rusiya-prekratyava-uchastieto-si-v-Dogovora-za-likvidirane-na-raketite-sas-sreden-i-malak-obseg", "text": "Президентът Владимир Путин заяви, че Русия прекратява участието си в Договора за ликвидиране на ракетите със среден и малък обсег, предаде ТАСС. \"Ще постъпим по следния начин. Нашият отговор ще бъде огледален. Американските партньори обявиха, че прекратяват участието си в договора, и ние го прекратяваме\", каза Путин на среща с министрите на отбраната Сергей Шойгу и на външните работи Сергей Лавров.Путин каза, че в Русия е започнала работа по създаване на нови оръжия заради аналогични действия на САЩ. Ще бъде започната разработка на хиперзвукова ракета със среден обсег и наземно базиране. \"Съгласен съм с предложенията на министерството на отбраната за започване на работа по \"приземяване\" на ракетите \"Калибър\" и откриване на ново направление - създаване на хиперзвукова ракета с наземно базиране, със среден обсег\", каза Путин, цитиран от ТАСС.Руският президент Владимир Путин нареди да спрат опитите за иницииране на преговори за Договора за ликвидиране на ракетите със среден и малък обсег. Всички наши предложения в тази сфера остават на масата, вратите за преговори са открити, заяви държавният глава. В същото време обаче \"моля и двете ведомства занапред да не инициират никакви преговори по този проблем\", добави той.Москва ще изчака, докато международните партньори са готови да водят с нея съдържателен диалог от позиция на равенство. Темата е важна и за нас, и за нашите партньори, и за целия свят, подчерта Путин.Руският президент напомни, че Москва от години поставя въпроса за преговори за разоръжаване, но през последните години нейните партньори не подкрепят тези инициативи. \"Напротив, през цялото време се търсят предлози за разрушаване на вече създадената система за международна сигурност\", подчерта ПутинРуските ракети със среден и малък обсег няма да бъдат разполагани нито в Европа, нито в друг регион от света, преди САЩ да разположат там аналогични оръжия, подчерта Путин на срещата с министрите.На срещата руският държавен глава добави, че е приключил ключов етап от изпитанията на стратегическия безпилотен многоцелеви подводен апарат \"Посейдон\". Според Путин Москва няма да се включи в надпревара във въоръжаването. След като прекрати участието си в Договора за ликвидиране на ракетите със среден и малък обсег, Русия ще създава нови видове оръжие, но без да увеличава бюджета на министерството на отбраната. \"Не трябва и няма да се включваме в скъпоструваща за нас надпревара във въоръжаването\", подчерта Путин пред Шойгу и Лавров.Освен това Путин нареди министерството на отбраната да подготви план за противодействие на плановете на някои страни за разполагане на оръжие в Космоса.", "date": "2019.02.02", "title": "Русия прекратява участието си в Договора за ликвидиране на ракетите със среден и малък обсег"}
{"url": "https://www.novinite.bg/articles/170564/Do-dni-NATO-podpisva-sas-Skopie-protokola-za-prisaedinyavane", "text": "Посланиците на държавите от НАТО ще подпишат на 6 февруари със Скопие протокола за присъединяване, съобщи алиансът. Отбелязва се, че на церемонията ще присъства македонският външен министър Никола Димитров.В съобщението името на Македония не се посочва - нито като \"бивша югославска република\", нито като Република Северна Македония. Това се налага заради недовършените процедури около приложението на споразумението от Преспа, отбелязва БТА. НАТО вече уточни, че когато процедурите бъдат изчерпани, Македония ще се присъедини към алианса с новото си име като 30-ата държава от организацията.С подписването на протокола за присъединяване започва последната фаза от приемането на Македония в НАТО. В този краен етап властите - обичайно парламентите на държавите от НАТО, трябва да дадат своето одобрение. Когато всички държави одобрят протокола, генералният секретар на НАТО отправя покана за присъединяване към новата страна.", "date": "2019.02.02", "title": "До дни: НАТО подписва със Скопие протокола за присъединяване"}
{"url": "https://www.novinite.bg/articles/170544/Dnes-nad-stranata-shte-ima-razkasana-sredna-i-visoka-oblachnost", "text": "Днес над страната ще има разкъсана средна и висока облачност. Ще се появи слаб, в южните и източните райони, умерен юг-югозападен вятър и с него ще се пренася по-топъл въздух. Топло за началото на февруари време с максимални температури между 12° и 17°, по-ниски в крайните северозападни райони, в София 12-13°. Над планините ще има разкъсана средна и висока облачност, по-значителна над масивите от Западна България. Ще духа умерен, по високите и открити части и временно силен югозападен вятър. Максимална температура на височина 1200 метра около 8°, на 2000 метра – около 3°.Над Черноморието ще преобладава слънчево време с разкъсана предимно висока облачност. Максимални температури от 10° в северните, до 15-16° в южните райони. Температурата на морската вода е 6-7°. Вълнението на морето ще бъде 2-3 бала.", "date": "2019.02.02", "title": "Днес над страната ще има разкъсана средна и висока облачност"}
{"url": "https://www.novinite.bg/articles/170565/Katastrofa-ogranichi-dvijenieto-po-patya-Sevlievo-Gabrovo", "text": "Временно е ограничено движението по път II-44 Севлиево - Габрово в района на Враниловци поради пътнотранспортно произшествие. Това съобщиха от пресцентъра на Агенция „Пътна инфраструктура“. Шофьорите да се движат с повишено внимание по обходен маршрут през Враниловци.", "date": "2019.02.02", "title": "Катастрофа ограничи движението по пътя Севлиево - Габрово"}
{"url": "https://www.novinite.bg/articles/170566/Jiteli-na-Dragichevo-otlojiha-protesta-si", "text": "Инициативният комитет на жителите на с. Драгичево съобщи днес, че е решил да отложи планирания за утре протест.Преди седмица стана ясно, че хората са недоволни от поставена от Агенция „Пътна инфраструктура“ мантинела. Причината е, че тя затваря северния изход на Драгичево, в резултат на което голяма част от жителите на селото са принудени да карат допълнителни 8 километра, за да излязат на пътя за София. По тази причина те обявиха, че ще излязат на протест утре.След обсъждане с местните хора обаче инициативният комитет на жителите на с. Драгичево взе решение да отмени блокадата. Причината е провелата се вчера среща с инж. Дончо Атанасов и Иван Василев от АПИ, които увериха, че ще решат проблема на недоволните жители.Атанасов е предложил идейният проект да бъде подготвен от проектант, запознат и работещ върху проблема на трасето Перник-София за реверсивно движение и се е ангажирал да съдейства за възможно най-бързото съгласуване на проекта с всички институции.", "date": "2019.02.02", "title": "Жители на Драгичево отложиха протеста си"}
{"url": "https://www.novinite.bg/articles/170567/Barz-spad-na-zabolyavaniyata-ot-grip", "text": "Има спад на заболяванията от грип в страната, съобщи за програма \"Хоризонт\" на БНР Ангел Кунчев, главен държавен здравен инспектор. Все още е висок делът на заболелите от грип в столицата.\"През по-ранната изтекла седмица средно за страната заболеваемостта достигна близо 240 на 10 000, което е достатъчно високо, но пък започна бърз спад и през цялата изтекла вече седмица отбелязахме такъв спад. Постепенно излязоха и тези 8 области от първите, които всъщност я достигнаха - Бургас, Стара Загора, Хасково, Ямбол, Перник. Същото ще се случи и с останалите, които се включиха малко по-късно. В София все още заболеваемостта е сравнително висока. Ще продължи и в началото на следващата седмица, но очаквам, че от средата на предстоящата седмица още области ще излязат от грипната епидемия, така че съвсем очевидно започва спад на заболеавемостта\", коментира д-р Кунчев.От днес се отменя грипната ваканция в област Кърджали, а от вчера - в област Бургас. Грипна епидемия има все още в 18 области на страната, в София - град грипната ваканция продължава до 5-ти февруари.", "date": "2019.02.02", "title": "Бърз спад на заболяванията от грип"}
{"url": "https://www.novinite.bg/articles/170568/Visoka-e-lavinnata-opasnost-v-planinite", "text": "\r\n\r\n\r\n\r\nВисока е лавинната опасност днес в планините, предупреждават от Планинската спасителна служба. Има спонтанно паднали лавини в района на Мальовица, в района на хижа „Безбог“ и на Витоша, съобщи за „Хоризонт“ дежурният в службата Явор Каролев.„Във високите части на планината духа доста силен вятър навсякъде. Температурите са много високи и снегът натежава много бързо. Поради това лавинната опасност е висока и непрекъснато се увеличава. Има и доста спонтанни лавини в района на Мальовица, на Безбог, включително и на Витоша на Стената и на Капакливец. Така че хората, които излизат извън обработените терени трябва да бъдат изключително внимателни В момента е неподходящо за каране извън обработените писти“, каза той.", "date": "2019.02.02", "title": "Висока е лавинната опасност в планините"}
{"url": "https://www.novinite.bg/articles/170557/Apashi-zadignaha-katalizatorite-na-linejki-parkirani-pred-speshen-centar", "text": "Откраднаха катализатори от линейки в Монтана. Колите били паркирани пред Центъра за спешна помощ в града. По случая е образувано досъдебно производство„Линейките са на паркинга денонощно. Инцидентът стана през нощта. Имаме жива охрана, камери и осветление. Въпреки това, никой не е видял нищо. Катализаторите са отрязани от колите. Те са доста скъпи и лесно се продават на черния пазар. За кражбата разбрахме сутринта, тъй като колите минават на технически преглед всеки ден”, каза в ефира на „Събуди се\" д-р Людмил Михайлов. По думите му в момента линейките са в пълна изправност. Шофьорите коментираха още, че това им е попречило да извършват служебните си задължения.", "date": "2019.02.02", "title": "Апаши задигнаха катализаторите на линейки, паркирани пред спешен център"}
{"url": "https://www.novinite.bg/articles/170571/Policiyata-razpolagashe-s-videozapis-na-krajbata-i-izdirvashe-kradeca", "text": "В Париж започна шествие на \"жълтите жилетки\" в подкрепа на пострадалите по време на демонстрациите на протестното движение, предаде ТАСС, като се позова на телевизия Бе Еф Ем.По данни на правителството над 2000 души са били ранени от началото на протестните акции на 17 ноември миналата година, отбелязва Асошиейтед прес, цитирана от БТА.Това е дванадесетата поредна събота, в която \"жълтите жилетки\" излизат по улиците на Париж и други френски градове. Няколкостотин демонстранти тръгнаха от площад \"Феликс Ебуе\" в Дванадесети район на Париж към Площада на Републиката. Така нареченият \"бял марш\" е в знак на солидарност с пострадалите по време на протестните прояви на \"жълтите жилетки\", като в него участват 30 от ранените демонстранти. Сред тях е и неофициалният лидер на движението Ерик Друе Жером Родригес, който бе ранен в главата при сблъсък между полицията и демонстрантите на Площада на Бастилията преди седмица.Много от \"жълтите жилетки\" носят плакати с надписи \"Край на полицейското насилие\".Демонстрантите настояват полицията да спре да използва специални устройства за изстрелване на гумени куршуми и гранати, за които се твърди, че причиняват сериозни наранявания и които са забранени в повечето европейски страни.Жером Родригес бе ранен в окото именно с такова устройство. Твърди се, че общият брой на тежко ранените в очите демонстранти е 20 души, като по-голямата част от тях са загубили око. Част от останалите \"жълти жилетки\" на днешния протест носят превръзки на очите в израз на солидарност с ранените.", "date": "2019.02.02", "title": "Полицията разполагаше с видеозапис на кражбата и издирваше крадеца"}
{"url": "https://www.novinite.bg/articles/170573/Ograbiha-Rojenskiya-manastir", "text": "След въоръжения грабеж миналата година, при който бе завързан и ограбен свещеника, ново посегателство върху Роженския манастир е имало в късния следобед в петък, съобщава Struma.com.Този път туристи ограбили кутията с дарения, в която не е ясно колко пари е имало.След като прибрали плячката 2-ма мъже и жена, напуснали манастира с кола с врачанска регистрация. Минути след тях свещеника забелязал кражбата. Сигнализирали са в полицията, които след преглед на охранителните камери задържали врачанския автомобил. Оказало се, че крадците са от Бяла Слатина.Мигновена реакция и на работещите в манастира и на криминалистите от Сандански, завършва с успех.", "date": "2019.02.02", "title": "Ограбиха Роженския манастир"}
{"url": "https://www.novinite.bg/articles/170553/2500-anketori-shte-broyat-fermerite-dogodina", "text": "2500 анкетьори ще бъдат обучени и наети за преброяването на земеделските стопанства в България, е записано в в проект на закон, одобрен на последното заседание на правителството.\r\nИнформацията за фермите ще бъде събирана чрез посещение на място и попълване на въпросници на хартиени бланки и ще ги въвеждат онлайн в разработения софтуер за преброяването. Работата на анкетьорите ще бъде следена от около 250 контрольори и подпомагана от придружители. Очаква се да бъдат преброени около 200 000 стопанства, които отговарят на прага за земеделско стопанство, и около 100 000, които са включени в списъка за анкетиране и са под прага или са прекратили дейността си. По-големите стопанства, които са около 10% от всички се очаква да се преброят онлайн, а останалите с анкетьор. Средното време за попълване на анкетата ще е 30 минути. Преброяването ще трае от 1 септември до 18 декември 2020 г.\r\nОбщата цена на преброяването се очаква да възлезе на 6 млн. лв. Само за принтерна хартия, тонери, канцеларски материали за всички 28 областни дирекции „Земеделие“ и за МЗХГ се предвижда харчовете да достигнат 200 хил. лв, а разходите за транспорт и командировки - четвърт милион. За застраховка на участниците в преброяването се планира да отидат 400 хил. лв.\r\n", "date": "2019.02.02", "title": "2500 анкетьори ще броят фермерите догодина"}
{"url": "https://www.novinite.bg/articles/170550/Mladite-balgari-s-osnovno-obrazovanie-po-sklonni-da-emigrirat", "text": "Младежите в България с основно и средно образование в по-големи дялове са склонни да заминат в чужбина при възможност. Това заявява вицепремиерът Марияна Николова в отговор на депутатско питане относно тенденцията за напускането на трудоспособни българи. Цитиран е годишен доклад за младежта през 2017 г.В отговора до депутата Георги Гьоков са цитирани изводи от доклада, Националния статистически институт (НСИ), научни трудове на авторски колектив от БАН.Според данни от изследване на Института за икономически изследвания при БАН - извадка от 3907 лица на възраст 15-65 години, между 23 и 25% от респондентите с висше и средно специално образование биха емигрирали.В писмения отговор до депутата се цитират и изводи от международна научна конференция на тема „Икономическо развитие и политики: реалност и перспективи\", на която е представен друг анализ. Изводът е, че голяма част от българите, завърнали се у нас, като мотив да останат, посочват основно семейни и социални причини.Младите хора в България, като своите връстници в Европа, са изправени пред безброй предизвикателства, свързани с тяхното образование, реализация, качество на живот и други.Основната причина за разработването на Годишен доклад за младежта, е именно проследяване на динамиката, анализ на ситуацията и ефективността на реализираните мерки от отговорните институции.В момента Министерство на младежта и спорта разработва Годишен доклад за младежта за 2018 г., чрез който ще могат да се проследят и най-актуалните данни.Младежите в България с основно и средно образование в по-големи дялове са склонни да заминат в чужбина при възможност. Това заявява вицепремиерът Марияна Николова в отговор на депутатско питане относно тенденцията за напускането на трудоспособни българи. Цитиран е годишен доклад за младежта през 2017 г. В отговора до депутата Георги Гьоков са цитирани изводи от доклада, Националния статистически институт (НСИ), научни трудове на авторски колектив от БАН.Според данни от изследване на Института за икономически изследвания при БАН - извадка от 3907 лица на възраст 15-65 години, между 23 и 25% от респондентите с висше и средно специално образование биха емигрирали.  \r\n\r\n В писмения отговор до депутата се цитират и изводи от международна научна конференция на тема „Икономическо развитие и политики: реалност и перспективи\", на която е представен друг анализ. Изводът е, че голяма част от българите, завърнали се у нас, като мотив да останат, посочват основно семейни и социални причини. Младите хора в България, като своите връстници в Европа, са изправени пред безбройпредизвикателства, свързани с тяхното образование, реализация, качество на живот и други.Основната причина за разработването на Годишен доклад за младежта, е именно проследяване на динамиката, анализ на ситуацията и ефективността на реализираните мерки от отговорните институции. В момента Министерство на младежта и спорта разработва Годишен доклад за младежта за 2018 г., чрез който ще могат да се проследят и най-актуалните данни.", "date": "2019.02.02", "title": "Младите българи с основно образование - по-склонни да емигрират"}
{"url": "https://www.novinite.bg/articles/170570/Protest-i-kontraprotest-sa-svikani-dnes-vav-Venecuela", "text": "Мащабни демонстрации на опозицията и на властта са свикани днес във Венецуела. Привържениците на провъзгласилият се за временен президент Хуан Гуайдо настояват за нови избори. Контрапротест свиква държавният глава Николас Мадуро, който обвинява Съединените щати в организирането на преврат.Демонстрацията на опозицията е около представителството на Европейския съюз във Венецуела. Изтича ултиматумът, поставен от шест европейски страни към Николас Мадуро да свика  честни избори, или ще признаят опонента му Гуайдо.Такива избори биха били спечелени от опозицията, прогнозира в интервю за Хоризонт професор Гонсалес Фабре от университета в Каракас, който в момента преподава в Мадрид.„Тиранията на Мадуро трябва да спре и то веднага“, заяви вицепрезидентът на САЩ Майк Пенс в Маями в навечерието на протеста.Поддръжниците на Мадуро се събират на площад „Боливар“ в центъра на Каракас – на 10-ина километра, от протеста на опозицията, за да отбележат 20-годишнината от идването на власт на предшественика му Уго Чавес, започнал лявото управление. Според опозицията то е основна причина за тежката икономическа криза в страната.Подкрепян от Русия, Китай, Северна Корея, Турция и Куба, Мадуро отхвърля европейския ултиматум и обвинява САЩ в организирането на преврат.", "date": "2019.02.02", "title": "Протест и контрапротест са свикани днес във Венецуела"}
{"url": "https://www.novinite.bg/articles/170545/Nad-polovin-milion-dushi-u-nas-ne-rabotyat-nyama-i-rabotnici-za-firmite", "text": "\r\nНад половин милион души у нас не работят, а могат да го правят, показват данните на Министерството на труда и социалната политика. В същото време работодателите отчитат недостиг на работници за предприятията. И тази година социалното министерство е разработило своя план за действие по заетостта, така че да бъде запълнена празнината между търсене и предлагане на работа.\r\nТинка Николова има висше образование, знае два езика и има компютърна грамотност, но преди месец остава без работа. Опитва се да си намери по обяви, но така и не се получава и се записва в бюрото по труда. \r\n\r\n\r\n\r\n\r\n\r\n\r\n\r\n\r\n\r\n", "date": "2019.02.02", "title": "Над половин милион души у нас не работят, няма и работници за фирмите"}
{"url": "https://www.novinite.bg/articles/170569/Velikobritaniya-obmislya-postoyanen-mitnicheski-sayuz-s-ES", "text": "Правителството е започнало \"сериозна работа\" по възможността Великобритания да остане в постоянен митнически съюз с ЕС като начин за спасяване на сделката за Брекзит, съобщава в. \"Индипендънт\".Подготовката е в ход на високо равнище под натиска на няколко министри от кабинета, които настояват премиерът Тереза Мей да се съгласи с идеята за митническия съюз, за да склони лейбъристките депутати да подкрепят договорената от нея сделка, пише вестникът, който се позовава на високопоставен източник от Уайтхол.\"Сериозно се работи по митнически съюз. Трябва да сме подготвени, ако политическата ситуация се развие в тази посока\", заявява анонимният източник, цитиран от изданието.Лидерът на Лейбъристката партия Джереми Корбин иска Обединеното кралство да бъде в постоянен митнически съюз с ЕС след Брекзит, докато Мей досега бе против, казвайки, че това ще пречи на способността на Великобритания да сключва независими търговски споразумения по света.", "date": "2019.02.02", "title": "Великобритания обмисля постоянен митнически съюз с ЕС"}
{"url": "https://www.novinite.bg/articles/170563/Kolko-struva-udovolstvieto-ot-edin-den-karane-na-ski-na-25-km-ot-Plovdiv", "text": "Само на 25 км разстояние от Пловдив ще намерите отговор на въпроса къде може да се научите да карате ски най-близо до тепетата. И то не на една, а на две писти с различни условия и цени. Първата писта е до хижа „Копривките“, а втората до еко хотел „Здравец“. Далече сме от идеята да препоръчаме и двете писти на запалени скиори, но що се отнася за деца или начинаещи в този спорт, условията са съвсем приличнПрез зимния сезон снежната покривка е около 20-30 сантиметра, има достатъчно заведения, в които може да похапнете или да се стоплите с чаша чай и най-важното – само за половин час с кола от Пловдив и сте там!", "date": "2019.02.02", "title": "Колко струва удоволствието от един ден каране на ски на 25 км от Пловдив?"}
