{"url": "https://www.novinite.bg/articles/179678/120-narusheniya-sa-otkriti-pri-proverkata-na-magistralite", "text": "\r\nОт Пътната агенция обявяват резултатите от извършените проверки на основни пътища и магистрали за наличие на нерегламентирано използване на пространството под тях и прилежащите им територии. Повод за проверките стана пожарът под виадукта на магистрала \"Струма\" при Дупница в средата на месеца. Съоръжението беше сериозно увредено, а укрепването на виадукта ще продължи около 4 месеца и ще струва близо 2 милиона лева.\r\n\r\n\r\n\r\n\r\n\r\n\r\n\r\n", "date": "2019.08.28", "title": "120 нарушения са открити при проверката на магистралите"}
{"url": "https://www.novinite.bg/articles/179683/Pravitelstvoto-otpusna-28-mln-lv-za-obezshteteniya-na-svinevadite", "text": "\r\nПравителството отпуска 28 милиона лева на министерството на земеделието за изплащане на обезщетения, компенсации и всички разходи, свързани с мерките в борба с Африканската чума по свинете. 75% от тези средства след проверка ще бъдат финансирани от Европейската комисия.\r\n\r\n\r\n\r\n\r\n", "date": "2019.08.28", "title": "Правителството отпусна 28 млн. лв. за обезщетения на свиневъдите"}
{"url": "https://www.novinite.bg/articles/179690/Intenziven-trafik-po-granicite-na-stranata", "text": "Интензивен е трафикът на границата със Сърбия, Гърция, Турция и Румъния. Това съобщиха от ГД „Гранична полиция“. Информацията за трафика е към 13.00 часа.На границата със Сърбия на ГКПП „Калотина“ трафикът е интензивен на изход за леки автомобили. На границата с Гърция на ГКПП „Кулата“ трафикът е интензивен на изход за товарни автомобили. На границата с Турция на ГКПП „Капитан „Андреево“ и ГКПП „Лесово“ трафикът е интензивен на вход за леки автомобили, а на границата с Румъния на ГКПП „Дунав мост – Русе“ и ГКПП „Дунав мост – Видин“ трафикът е интензивен на изход за товарни автомобили. На границата с Република Северна Македония трафикът е нормален на всички гранични контролно-пропускателни пункта.", "date": "2019.08.28", "title": "Интензивен трафик по границите на страната"}
{"url": "https://www.novinite.bg/articles/179701/Trenor-po-borba-e-edna-ot-jertvite-ot-Negovan", "text": "Ясно е кои са жертвите от Негован! Разследващите са установили самоличността на убитите мъж и жена, чиито тела бяха намерени изхвърлени в язовира. Двамата са живеели на семейни начала на софийския булевард \"Витоша\". По непотвърдена информация на NOVA, мъжът е Йордан Атанасов, бивш треньор по борба, дълги години живял и работил в чужбина. Съседи потвърдиха, че не са виждали двойката повече от месец.Телата на двамата бяха открити преди около десетина дни, разчленени в бидони, в язовир край Негован. По тях е имало огнестрелни рани. Освен това от полицията разпространиха снимки на дрехи, с които са били облечени жертвите, снимка на ключ от автомобил и казаха, че двамата най-вероятно са имали бяло куче.Съседи потвърждават, че двойката е имала бяло куче", "date": "2019.08.28", "title": "Треньор по борба е една от жертвите от Негован?"}
{"url": "https://www.novinite.bg/articles/179659/Radev-Kato-darjava-i-obshtestvo-tryabva-da-rabotim-taka-che-energetikata-da-se-razviva-ekologichno-i-da-ima-perspektiva", "text": "Трябва всички заедно като държава и общество да работим така, че енергетиката да се развива чисто, екологично, да има перспектива, държавата да не абдикира. Това каза държавният глава Румен Радев в Гълъбово в приветствието си по повод 50 години от обявяването на населеното място за град. Президентът призова държавата да се възползва от силните програми на Европейския съюз за въглищни региони в преход, за да можемладите да избират родното място за живот и реализация и да предначертават бъдещето на Гълъбово и на региона. Румен Радев отбеляза, че през изминалия половин век Гълъбово се е утвърдил като безспорен български енергиен център и център на въгледобива в страната. По думите му и до днес секторът се развива и модернизира, а предприятията гарантират независимостта на българската енергетика. Предприятията тук ни гарантират нещо много важно – независимост на нашата енергетика от външни фактори, посочи държавният глава. „Всичко се добива тук – и въглищата са тук, суровините, и мощностите са тук, и най-важното – хората са тук. Защото това достижение на енергетиката в Гълъбово е благодарение на всички вас – хората от Гълъбово и региона. С вашето трудолюбие и упоритост, с тежкия и достоен труд на миньора и енергетика, без който няма икономика, няма перспектива за страната“, отбеляза президентът. Предприятията в региона дават възможност не само за работа, но те дават много възможности за социални програми, за допълнителни инвестиции в инфраструктурата и обществени дейности. Държавният глава подчерта обаче, че икономическото развитие на региона не бива да се извършва за сметка на екологията и здравето на хората. Румен Радев изрази увереност, че положителните практики на спазване на екологичните норми, на модернизацията на инсталациите ще продължат. Според президентът държавата трябва да бъде на мястото си и да бъде по-силна в подкрепата на хората и в безкомпромиснотоналагане на всички екологични стандарти за региона. В тържествената церемония в парк „Младежки център“ участваха кметът на Гълъбово Николай Тонев, областният управител на Стара Загора Гергана Микова, представители на местната власт, депутати, стотици граждани и гости на Гълъбово. Водосвет за града отслужи Негово Високопреосвещенство Старозагорският митрополит Киприан. ", "date": "2019.08.28", "title": "Радев: Като държава и общество трябва да работим така, че енергетиката да се развива екологично и да има перспектива"}
{"url": "https://www.novinite.bg/articles/179702/Nad-300-dekara-gora-se-zapali-mejdu-dve-sela-v-Novozagorsko", "text": "Около 300 декара гора са се е запалила между новозагорските села Еленово и Сокол.Заради силния вятър пожарът се разраства бързо. В борбата с огнената стихия се включиха освен пожарникарите и горски служители, и доброволци, и военни.Военнослужещите са от Центъра за подготовка на специалисти - Сливен. Те са на мястото на пожара със специализирана техника, съобщиха от пресцентъра на Министерство на отбраната. С инженерна машина БАТ - М те изграждат просеки с цел ограничаването на пожара.", "date": "2019.08.28", "title": "Над 300 декара гора се запали между две села в Новозагорско"}
{"url": "https://www.novinite.bg/articles/179688/Pri-120-saorajeniya-ot-provereni-3808-sa-ustanoveni-otpadaci", "text": "Битови и строителни отпадъци, гуми, складиране на сено и отглеждане на животни под съоръженията са основните констатации от извършените проверки на мостовете по републиканската пътна мрежа. До 23 август са проверени 3 808 съоръжения. Нерегламентирано използване на пространството под мостовете и прилежащия им сервитут има при 120, съобщи на брифинг председателят на Управителния съвет на Агенция „Пътна инфраструктура“ Георги Терзийски. Работата на експертите продължава и предстои на установените нарушители, съвместно с компетентните органи - РИОСВ и общините, да се съставят актове по Закона за административните нарушения и наказания. Санкцията за физическите лица е от 200 до 500 лв., а за юридическите от 1000 до 3000 лв.Там, където нарушителите не може да бъдат открити ще премахнем неправомерно струпаните отпадъци за сметка на бюджета, подчерта Терзийски. Размерът на средствата за почистването на боклуците се уточнява и в момента се изготвят допълнителни задания към пътните управления. Прогнозата е, че ще отидат не по-малко от половин милион лева. За съжаление вместо за текущ ремонт и поддържане на пътищата, за изкърпване на настилките, за обновяване на маркировката на второкласната и третокласната мрежа и за обезопасяване на участъците ще трябва да ги хвърлим за почистване на боклуци, които недобросъвестни граждани, фирми и организации са разпръснали, подчерта Терзийски. Апелирам гражданите да не изхвърлят битовите и строителните си отпадъци не само в сервитута на мостовите съоръжения, а въобще на нерегламентирани места, защото за да бъдат предотвратени последиците от техните действия се бърка не само в нашия джоб, но и в техния включително, заяви Терзийски и подчерта, че опазването на околната среда зависи не само от институциите, но и от всеки български гражданин.Разчистването на пространствата около някои съоръжения започна и целта ни е премахването им да приключи до средата на септември, каза още председателят на УС на АПИ. Голяма част от установените нарушения са под съоръжения, които са в населените места или в непосредствена близост до тях. Например захвърлени автомобилни гуми са открити под моста при 17-ти км на път III-208 Провадия - Дългопол и община Провадия е уведомена да ги премахне. Строителни материали и механизация са констатирани и под съоръжението при 63-ти км на път III-609 в Дряново. През летните месеци някои замеделски стопани използват пространството под мостовете за временно складиране на бали със сено и слама или за отглеждане на кокошки и овце.Пространството под съоръжение над река Бели Вит на път III-3701 в Тетевен е било обособено за отглеждане на животни като мястото е било оградено с греди, дъски и талашитени плоскости. На същия път само че на съоръжение на сто места от първото е направен кокошарник. Временните селскостопански заграждения вече са премахнати. Обособени пространства за отглеждане на животни са открити и под моста в село Крушаре на път II-53 Сливен - Ямбол. Сено е намерено и под надлез на път II-23 Кубрат - Русе в Русенска област и на път II-48 Омуртаг - Котел на територията на село Тича.", "date": "2019.08.28", "title": "При 120 съоръжения от проверени 3808 са установени отпадъци"}
{"url": "https://www.novinite.bg/articles/179670/Doncheva-Geshev-nyama-nito-intelekt-nito-zadrajki", "text": "Предстоящото излъчване на главен прокурор е много неприятно и предвещава бури. Това каза лидерът на „Движение 21” Татяна Дончева по повод единствения номиниран за поста Иван Гешев, чийто избор предстои, съобщи bTV.„Човекът е завършил Полицейската школа, ходи с пищов на кръста и непрестанно е в екшъни. Как си представяте, че ще се държи по различен начин, ако го направите главен прокурор. Ще се държи по същия начин, но още по-безконтролно, защото там няма нито интелект, нито задръжки”, смята Дончева.Тя прогнозира, че предстоят незаконни арести, за които после отново ще плащаме обезщетения.Според Дончева професионалната кариера и образованието на Гешев го формират като човек с полицейски манталитет. „Такива хора си имат своите особености – полицаите и военните, те нямат нищо общо с магистратския манталитет и никога не могат да го придобият”, каза още Дончева.Тя сравни издигането на Гешев за главен прокурор със скандала около поисканата оставка на директорката на Музикалното училище в София Столина Добрева заради отказа да назначи без конкурс оперната прима Дарина Такова.Според Дончева министърът на културата Боил Банов с реакцията си е дал повод за собствената си оставка. „Фейсбук” не е място, където да се издават административни заповеди. Абсолютно недопустима е да се иска оставката на един училищен директор, защото е спазил наредбата Примадоната може да иска всичко и да проявява капризи, министърът не може даде воля на тези капризи. Това показва нашето отношение към правилата”, коментира още тя.Относно битката за София на предстоящите местни избори лидерът на „Движение 21” призова леви и десни да се обединят поне на втория тур за пробив срещу ГЕРБ. По думите ѝ те могат да застанат зад номинацията на Мая Манолова.„Гражданите в София са по-смели от тези в провинцията. Това дава възможност да се направи пробив срещу това мутренско статукво. Няма нищо лично в тази работа”, уточни Дончева.", "date": "2019.08.28", "title": "Дончева: Гешев няма нито интелект, нито задръжки"}
{"url": "https://www.novinite.bg/articles/179679/Darjavata-otpuska-28-mln-leva-za-borbata-sreshtu-Afrikanskata-chuma", "text": "В последните 2 седмици нямаме нито едно регистрирано огнище при домашните свине, заяви министърът на земеделието, храните и горите Десислава Танева на брифинг в Министерски съвет за ситуацията с африканската чума в страната, цитирана от Агенция „Фокус“.Правителството ще отпусне 28 млн. лева на Министерство на земеделието, храните и горите, за изплащане на обезщетения, компенсации и всички разходи, свързани с прилагането на мерките за борба с Африканската чума по свинете (АЧС) от Българска агенция за безопасност по храните, стана ясно още от думите на Танева. Тя уточни, че всички мерки, които прилагат ветеринарните власти, са съгласно Стратегията за борба с Африканска чума по свинете от 2015 г. на Европейския съюз.\"За целия месец август имаме 5 регистрирани огнища. През месец юли те бяха 28. Очевидна е тенденцията на рязък спад\", заяви Танева и добави, че се надява тази тенденция да продължи и да няма повече регистрирани огнища. Тя припомни, че при дивите свине има 52 случая на африканска чума. Министър Танева добави, че тези средства са част от прогнозните разходи в размер на 23 млн. евро, които са били поискани и представени на Европейската комисия /ЕК/ на 14 август. След одитите и проверка парите ще бъдат около 75% съфинансирани от Европейската комисия. Средствата ще бъдат изплащани за компенсации заради засегнатите животни, разходите по дезинфекция, както и унищожените суровини и фуражи.\"Във връзка с тези случаи са обявени общо 43 инфектирани зони в 10 области към настоящия момент\", каза още министър Танева. Министърът заяви, че има изготвен план за депопулиране на дивите свине.\"Към настоящия момент имаме изградени 450 капана и съгласно резултатите от отстрела при индивидуалния лов можем да кажем, че имаме общо близо 2000 диви свине намаление на популацията\", заяви тя. По думите й тече помощна комисия на европейски експерти на Европейската комисия за проверка и ревизиране на начина на прилагане на мерките за борба с африканската чума по свинете.\"Подготвяме 14-та годишна експертна среща на тема АЧС, като на 10 септември комисар Андриокайтис потвърди участието си в нейното откриване. Очакваме и 5 министри от Европа\", посочи Танева.Тя коментира още, че изплащането за личните стопанства ще започне след 1 септември. \"В размер на 1 млн. лв. ще се направи корекция по бюджета на Министерството за представяне на средствата за това изплащане\", заяви министър Десислава Танева.", "date": "2019.08.28", "title": "Държавата отпуска 28 млн. лева за борбата срещу Африканската чума"}
{"url": "https://www.novinite.bg/articles/179686/Pravitelstvoto-otpuska-707-mln-leva-za-provejdaneto-na-mestnite-izbori", "text": "Със свое постановление правителството одобри план-сметката за разходите по подготовката и произвеждането на първи и втори тур на изборите за общински съветници и за кметове през 2019 година, съобщиха от правителствената информационна служба.Одобрените средства са в размер на 70,7 млн. лева. С тях ще се финансират дейностите по организационно-техническата подготовка и произвеждането на изборите, които включват: подготовка и отпечатване на избирателните списъци; закупуване и изработване на необходимите изборни книжа и материали; отпечатване на бюлетините; логистично осигуряване на областните и общинските администрации и на администрацията на Министерския съвет; възнаграждения на членовете на общинските и секционните избирателни комисии; компютърната обработка на данните от гласуването и издаването на бюлетин с резултатите от изборите; провеждане на разяснителна кампания за правата и задълженията на гражданите и начина на гласуване; организиране на места за гласуване в държавните училища и др.Актът на правителството е в изпълнение на чл.18 от Изборния кодекс. Част от необходимите средства за финансирането на одобрените с план-сметката разходи ще се осигурят за сметка на предвидените в централния бюджет за 2019 г. разходи за произвеждане на избори по Изборния кодекс, а останалата част — чрез преструктуриране на разходите/трансферите по централния бюджет за 2019 г. ", "date": "2019.08.28", "title": "Правителството отпуска 70,7 млн. лева за провеждането на местните избори"}
{"url": "https://www.novinite.bg/articles/179684/Politolog-Fandakova-i-Manolova-shte-obyavyat-kandidaturite-si-idnata-sedmica", "text": "Димитър Ганев от изследователски център „Тренд“ изрази очакване, че настоящата кметица Йорданка Фандъкова и омбудсманът Мая Манолова ще обявяват кандидатурите си идната седмица, „съдейки по посланията и поведението им“.„Малко сигурни неща имаме – едното е, че те ще са двамата кандидати, а второ е, че битката ще се реши на балотаж. Това е сигурно“, заяви той за БНР.Ганев изтъкна, че Манолова е фигура с изключително висок рейтинг – с най-високо одобрение в държавата.„Съдейки по резултатите на ГЕРБ и БСП от евроизборите, виждаме дори по-къса дистанция между двете партии в София в сравнение със страната. Това говори, че един високо одобряван кандидат като Манолова ще успее да стигне до балотаж в случая срещу Фандъкова, разбира се“, смята политологът.Според него Манолова вероятно ще се опитва да се дистанцира от БСП и да се представи като граждански кандидат: „Но ако се дистанцира прекалено, може да изгуби подкрепа от гласоподавателите на БСП“, уточни Ганев.„Корнелия Нинова печели и в двата случая. Ако Мая Манолова спечели София, това ще бъде пробив за БСП и те могат да обявят, че са спечелили изборите. От друга страна, ако Манолова изгуби, Нинова елиминира свой евентуален конкурент в лявото пространство“, посочи Димитър Ганев.И допълни, че загуба на ГЕРБ в София ще бъде тежък удар, но не трябва да влизаме в „катастрофални и трагични сценарии“.„По всичко личи, че Борисов иска да изкара този мандат. При евентуална загуба той може бързо да намери диалог с Манолова и ще бъде припомнено, че тя е избрана за омбудсман с гласовете на ГЕРБ и Реформаторския блок“, отбеляза политологът.", "date": "2019.08.28", "title": "Политолог: Фандъкова и Манолова ще обявят кандидатурите си идната седмица"}
{"url": "https://www.novinite.bg/articles/179689/Borisov-poseti-Plovdivskata-duhovna-seminariya-Sv-Sv-Kiril-i-Metodij", "text": "Министър-председателят Бойко Борисов посети Пловдивската духовна семинария „Св. Св. Кирил и Методий“, чиято сграда се ремонтира основно благодарение на отпуснатите от правителството 600 000 лева.  Радвам се, че се строи здраво, заяви премиерът Борисов и акцентира върху значителните средства, предназначени за образователна инфраструктура. За нас образованието е основен приоритет, включително духовното, добави още министър-председателят Борисов.Към настоящия момент голяма част от ремонтните дейности в Семинарията са реализирани. Сменени са старите покриви, които са били в много тежко състояние. Сменена е и отоплителната система, а подовите настилки в сградата са подменени. Учебните помещения са в процес на подготовка за започването на нормален учебен процес.Пловдивската духовна семинария „Св. Св. Кирил и Методий“ се помещава в представителна сграда с богата история и специфична атмосфера. Разположена е в централната част на град Пловдив и е една от неговите забележителности.", "date": "2019.08.28", "title": "Борисов посети Пловдивската духовна семинария „Св. Св. Кирил и Методий“"}
{"url": "https://www.novinite.bg/articles/179668/8-sluchaya-na-listerioza-u-nas-ot-nachaloto-na-godinata", "text": "Епидемия от листериоза бе установена в Испания. Бактерията се развива в непастьоризирано мляко, неузряло сирене или в месо. В Испания има 150 заболели, а един човек е починал. От началото на годината повече от 100 000 българи са посетили страната, което доведе до опасенията, че епидемията може да достигне и до нашата страна.От началото на тази година са регистрирани 8 случая на листериоза у нас. За цялата минала година те са 8, а за 2017-а – 12, каза д-р Атанас Мангъров, специалист по инфекциозни болести, цитиран от bTV.Последният случай е от Стара Загора, където 56-годишен мъж се лекува вече повече от три месеца. При друг случай 18-годишен младеж от Благоевград се е заразил с бактерията в САЩ, където е бил на бригада. Близо 10 дни е бил в кома, но за щастие се е възстановил.\"Листериозата е микроб, който е много широко разпространен. Причинява едно грипоподобно заболяване с температура, болки по мускулите и не много силна диария. Може обаче да доведе и до тежки състояния. Бактерията е опасна най-вече за бременните жени, защото може да зарази плода и да доведе до мъртво раждане\", обясни д-р Мангъров.Смъртността при листериозния менингоенцефалит достига до 70%. Предразположени към заболяването са възрастните хора с по-слаб имунитет, но не е изключено и млади хора да се заразят.Епидемичен взрив се получава когато има продукти, които са замърсени, дълго време са преседели някъде и не са били обработени термично преди да се консумират.Проучване на Американския център за контрол на заболяванията е установило, че при взети проби от хладилници в 10% от случаите има листерии. До заболяване обаче се стига, когато инфектиращата доза е голяма.", "date": "2019.08.28", "title": "8 случая на листериоза у нас от началото на годината"}
{"url": "https://www.novinite.bg/articles/179692/BDJ-puska-porachka-za-40-novi-vagona", "text": "Cрeдният нeдocтиг нa лoкoмoтиви e oкoлo 15 нa дeн, при нeoбхoдимocт oт 128 лoкoмoтивa днeвнo. Тoвa кaзa прeд БНР прeдceдaтeлят нa Cъвeтa нa дирeктoритe нa ”Хoлдинг БДЖ” Григoрий Григoрoв.Тoй пocoчи, чe чecтo в БДЖ жeртвaт грaфикa, зa дa нe ce дoпуcкaт гoлeми инцидeнти: \"Мeжду 40 и 50 инцидeнтa нa мeceц ce cлучвaт, тoвa e тeндeнция, кoятo нe ce e пoдoбрилa прeз пocлeднитe 12 мeceцa, нo прeз cлeдвaщитe 12 тoвa щe бъдe cилнo пoдoбрeнo\", зaяви Григoрoв.Пo думитe му ocнoвният прoблeм, кoйтo oт хoлдингa нe ca уcпeли дa рeшaт, e вътрeшнaтa oргaнизaция нa рeмoнтитe, \"кoятo вoди дo нeдocтиг нa пoдвижeн cъcтaв и дo пo-ниcкo изпълнeниe нa грaфикa\", утoчни тoй.Oбщecтвeнa пoръчкa зa 40 нoви вaгoнa щe oбяви прeз cлeдвaщaтa ceдмицa БДЖ, cъoбщи oщe Григoрoв. Прeз aприл бe прoвeдeнo oбщecтвeнo oбcъждaнe зa пaрaмeтритe нa нoвитe влaкoвe.Oкoлo 300 вaгoнa нa cрeднa възрacт 35 гoдини ce изпoлзвaт oт БДЖ. \"Дo крaя нa ceптeмври или нaчaлoтo нa oктoмври щe бъдe oбявeнa пoръчкa зa нoви 6 лoкoмoтивa или 10, кoитo щe бъдaт нa 160 км/ч. Нaдявaмe ce зa 12 мeceцa дa бъдaт дocтaвeни\", oбяви Григoрoв и дoбaви, чe имa прeдвидeни 64 млн. лeвa зa пoдoбрявaнe нa тeхничecкoтo cъcтoяниe нa влaкoвeтe, нo мoжe би нямa дa бъдaт инвecтирaни изцялo прeз тaзи гoдинa, зaщoтo пoръчкитe вървят бaвнo.", "date": "2019.08.28", "title": "БДЖ пуска поръчка за 40 нови вагона"}
{"url": "https://www.novinite.bg/articles/179691/Finansovi-merki-v-pomosht-na-zemedelcite-ot-ES-zaradi-sushata", "text": "Държавите-членки постигнаха съгласие относно редица мерки за подкрепа, предложени от Комисията и целящи облекчаване на финансовите затруднения, изпитвани от земеделските стопани вследствие на неблагоприятни климатични условия, както и подобряване на наличностите от фуражи за животните.Като първа стъпка, в рамките на мерките за подкрепа засегнатите земеделски стопани ще могат да получат по-висок от обичайно полагащия им се процент от плащанията по линия на Общата селскостопанска политика (ОСП). Чрез тези плащания ще се осигурят повече финансови ресурси за земеделските стопани, които ще получат до 70% от преките плащания, считано от средата на октомври, и 85% от плащанията за развитие на селските райони, веднага щом решението бъде прието.Тези мерки позволяват дерогации от някои от правилата за екологизиране, като целта е да се подобрят наличностите от фуражи.След днешното гласуване пакетът следва да бъде официално приет в началото на септември. Комисията продължава да е в контакт с всички държави-членки във връзка с последиците от сушата.", "date": "2019.08.28", "title": "Финансови мерки в помощ на земеделците от ЕС заради сушата"}
{"url": "https://www.novinite.bg/articles/179674/GDBOP-provejda-akciya-v-direkciyata-po-bezopasnost-na-hranite-v-Burgas", "text": "Арестуваха шефа на агенцията по храните в Бургас заради рекет и изнудване след акция на ГДБОП, това съобщи Нова телевизия.Д-р Георги Митев е бил задържан във вторник. Не е ясно дали ареста е свързан със свинската чума и пострадалите стопанства.От самата агенция отказаха коментар. Инспекторите там не знаят какво точно се е случило. Телефонът на Митев е изключен, а пред агенцията има жандармерия.Обиските и претърсванията продължават и в момента. Сградата се пази от жандармерия и външни лица не се допускат в нея.", "date": "2019.08.28", "title": "ГДБОП провежда акция в дирекцията по безопасност на храните в Бургас"}
{"url": "https://www.novinite.bg/articles/179681/Spipaha-blizo-20-kg-heroin-na-MP-Kapitan-Andreevo", "text": "При съвместна акция на Агенция „Митници“ с Регионалното звено „БОП“ – Хасково и ОД на МВР-Хасково, под надзора на Окръжна прокуратура-Хасково, са задържани двама мъже, съпричастни към трафикаНа 19 август 2019 г.на ГКПП-Капитан Андреево, при съвместна акция  на митнически служители от Митнически пункт Капитан Андреево, Главна дирекция „Митническо разузнаване и разследване“ и служители от Регионалното звено „БОП“ – Хасково и ОД на МВР-Хасково, под надзора на Окръжна прокуратура-Хасково, са открити  близо 20 кг хероин. Наркотичното вещество е намерено в естествени кухини във вратите на автомобил, марка „Опел Зафира“, с немска регистрация, управляван от немския гражданин В.Р. Мъжът пристигнал на граничния пункт вечерта на 19 август 2019 г., на влизане от Турция. При щателна митническа проверка, в една от задните врати на автомобила и под кората на вратата на багажника, са открити общо 38 пакета, обвити с бежово тиксо. Те съдържали бежово прахообразно вещество, което при полеви наркотест реагирало на хероин. На 24 август 2019 г., като съпричастен към трафика е задържан и Р.Г., турски гражданин. Общото количество на иззетото наркотично вещество е 19.820 кг /19 820 грама/. По цени на съдопроизводството хероинът се оценява на 1 288 300 лева.Окръжна прокуратура-Хасково привлече като обвиняеми В.Р., на 56 г., немски гражданин, за това, че на 19.08.2019 г., през ГКПП-Капитан Андреево, в съучастие като извършител, без надлежно разрешително, пренесъл през границата на страната, от Република Турция в Република България, високорисково наркотично вещество – хероин , с общо тегло 19 820 грама на обща стойност 1 288 300 лева, като предмета на контрабандата е в особено големи размери и случая е особено тежък  - престъпление по чл. 242 ал. 4 пр. 1 във вр. ал. 2 пр. 1 във вр. чл.20 ал. 2 от Наказателния кодекс, и Р.Г., на 42 г., турски гражданин, за това, че на 19.08.2019 г., през ГКПП-Капитан Андреево, като помагач в съучастие с В.Р., като извършител, без надлежно разрешително пренесъл през границата на страната от Република Турция в Република България, високорисково наркотично вещество - хероин, с общо тегло 19 820 грама на обща стойност 1 288 300 лева, като предмета на контрабандата е в особено големи размери и случая е особено тежък  -  престъпление по чл. 242 ал. 4 пр. 1 във вр. ал. 2 пр. 1 във вр. чл. 20 ал. 4 от Наказателния кодекс.  С определение на Окръжен съд-Хасково, от 23 август 2019 г., спрямо В.Р. е взета мярка за неотклонение „задържане под стража“ . Днес, 28 август 2019 г., Окръжна прокуратура-Хасково внесе искане в съда за определяне на мярка за неотклонение „задържане под стража“ и спрямо Р.Г.Преди около месец на съвместен брифинг ръководствата на ОД на МВР-Хасково, Агенция „Митници“  и Окръжна прокуратура – Хасково отчетоха поредица от успешни акции, при които след разкриване на наркотичното вещество на митническия пункт, се провеждат оперативни действия, водещи до разкриване на получателя на пратката.", "date": "2019.08.28", "title": "Спипаха близо 20 кг хероин на МП Капитан Андреево"}
{"url": "https://www.novinite.bg/articles/179677/25-godini-zatvor-za-recidivist-ubil-svoj-saselyanin-kraj-Varna", "text": "\r\nВарненският окръжен съд призна за виновен 39-годишният Стоян Димитров затова, че на 1 март, т.г. в село Езерово в условията на опасен рецидив, умишлено умъртвил мъж на 54 години, като убийството е извършено по особено мъчителен начин и с особена жестокост.\r\n\r\n Пред 5-членния съдебен състав убиецът призна изцяло фактите и обстоятелствата, изложени в обвинителния акт и отказа да се събират други доказателства в съдебната фаза. Пред съда Стоян заяви, че не е действал умишлено, призна вината си и, че много съжалява за случилото се.  \r\nСпоред прокуратурата, след инцидента Стоян е направил опит да се укрие от полицията. Защитата настоя, че е бил предизвикан и е действал в състояние на афект. Делото приключи за един ден, след като в разпоредителното заседание съдът одобри искането на защитата на подсъдимия, делото да бъде гледано в условията на съкратено съдебно следствие. В този случай НПК предвижда просъдата да се редуцира с 1/3.\r\nСъдебният състав наложи на Стоян Д. наказание „доживотен затвор“, което замени с лишаване от свобода за срок от 25 години, заради съкратената процедура, по която беше гледано делото. Осъденият ще търпи наказанието си при първоначален строг затворнически режим, като ще бъде зачетено времето, през което той е бил задържан в ареста, считано от 4 март т.г.  \r\nСпоред хронологията на престъплението, убийството е извършено до закусвалня в центъра на село Езерово. 54-годишната жертва, известна в селото като бай Ахмед, се препитавал от риболов и се познавал със Стоян. От години помежду им имало конфликт, който станал повод за ново спречкване, прераснало в сбиване и завършило този път с фатален край.\r\nВследствие на множеството удари с юмруци и ритници, нанесени от Стоян в главата и тялото на неговия опонент, 54-годишният бай Ахмед починал. Обвинителният акт беше внесен във Варненски окръжен съд на 10 юли, т.г. Стоян е със средно образование, неженен, безработен, осъждан многократно за престъпления от общ характер, включително за блудство и изнасилване, като през 2013г. е бил условно предсрочно освободен.\r\n", "date": "2019.08.28", "title": "25 години затвор за рецидивист, убил свой съселянин край Варна"}
{"url": "https://www.novinite.bg/articles/179687/Pet-aresta-pri-akciya-na-GDBOP-v-Burgas-za-korupciya-v-BABH", "text": "Петима души са задържани до момента при операция на ГДБОП в Бургас. Акцията е заради разследване за корупционни действия в Областната дирекция по безопасност на храните.Обиските и претърсванията продължават и в момента. Сградата се пази от жандармерия и външни лица не се допускат в нея.Според очевидци от рано сутринта се извършват претърсвания на кабинети. Директорът на местната дирекция д-р Георги Митев по-рано не вдигаше телефона си. Той и служители не са арестувани. Това твърди известният бургаски адвокат Радостин Пенев, който излезе преди минути за кратко в сградата на Агенцията в ролята си на адвокат на служител, чието име не пожела да обяви.След това пред журналисти Пенев каза, че не е видял хора с белезници. Според него, в момента тече проверка на документи и се разпитват служители. Адвокатът заяви, че не знае по какъв сигнал се извършва тази проверка, а хората, които работят наблизо до сградата на Агенцията обясниха, че сутринта всички служители са били навън и поетапно са били вкарвани в сградата.\"Говори се за някакъв подкуп, но какъв точно - не знаем\", казаха и съседи.", "date": "2019.08.28", "title": "Пет ареста при акция на ГДБОП в Бургас за корупция в БАБХ"}
{"url": "https://www.novinite.bg/articles/179664/Prodaljava-izdirvaneto-na-izbyagalite-zatvornici-ot-Stara-zagora", "text": "\r\nПродължава издирването на двамата молдовци, които избягаха от затворническото общежитие в Стара Загора в края на миналата седмица.\r\n\r\n\r\n\r\n\r\n", "date": "2019.08.28", "title": "Продължава издирването на избягалите затворници от Стара загора"}
{"url": "https://www.novinite.bg/articles/179693/ODMVR-Burgas-prodaljava-da-izdirva-54-godishniya-Krasimir-Dimitrov-Tropotanov", "text": "ОДМВР – Бургас продължава да издирва 54-годишния Красимир Димитров Тропотанов, избягал от Университетската болница за активно лечение в Бургас на 17 май 2018 год. За последно Красимир Тропотанов е заснет от видеокамерите на лечебното заведение, като вече издирването му е популяризирано, чрез две нарочни съобщения. Висок е 170 см. с бяла къса коса и слабо телосложение.В деня, в който е напуснал болницата, е бил облечен с раирана риза и тъмен панталон. ОДМВР – Бургас призовава гражданите, разполагащи с някаква информация относно местонахождението на Красимир Димитров Тропотанов да съобщят незабавно на тел. 112 или в най - близкото Районно управление на МВР.", "date": "2019.08.28", "title": "ОДМВР – Бургас продължава да издирва 54-годишния Красимир Димитров Тропотанов"}
{"url": "https://www.novinite.bg/articles/179694/Otnovo-naprejenie-vav-Vojvodinovo", "text": "Жителите на ромската махала в село Войводиново съдят страната ни в Страсбург заради принудителното им изселване. То се случи след нападението над командоса Валентин Димов, който беше пребит навръх Богоявление от братята Асен и Борис Пакетови – също живеещи в махалата. Причината за агресията бе забележка за неправилно пресичане.Част от изселените роми, чиито домове се оказаха незаконни, вече водят дела срещу България.55 души са се обърнали за правна помощ към Българския хелзинкски комитет, каза в ефира на „Здравей, България” председателят на организацията Красимир Кънев. Той поясни, че ромите имат претенции не заради разрушаването на къщите им, а заради прогонването им от селото. „Беше им отказано да се върнат, което те поискаха няколко пъти. Освен това, са били подлагани на унижение и дискриминирани”, каза още Кънев. И подчерта, че семействата били прогонени от домовете си, още преди да е било установено, че те са незаконни.Делата, водени от ромите, предизвикаха недоволство у жителите на Войводиново. А от местната администрация са категорични, че всичките им действия са били съобразени със закона. От Община Марица са предоставили 38 парцела, за да може ромите са построят законни къщи, но на този етап няма проявен интерес.„Не е вярно, че някой е спирал достъпа им до домовете. И не е имало унизително отношение от страна нито на администрацията, нито на полицията”, заяви Димитър Тосев, кмет на Войводиново.Жителите на селото пък са категорични, че ако прогонените роми се върнат там, ще започнат нови протести.", "date": "2019.08.28", "title": "Отново напрежение във Войводиново"}
{"url": "https://www.novinite.bg/articles/179698/Razkriha-samolichnostite-na-ubitite-vav-vodoema-v-Negovan", "text": "Изяснена е самоличността на двамата убити, открити във водоема до с. Негован преди 10 дни, предава БНР.МВР провежда от вчера операция по изясняване и събиране на доказателства по случая в апартамент на столичния бул „Витоша“, където се предполага, че на семейни начала са живели починалите мъж и жена.Съседи споделиха пред \"Хоризонт\", че мъжът е известно име от миналото в спортните ни среди. Вероятно е установена и самоличността на извършителите на тежкото престъпление, допълват съседите.Полицията официално не дава подробности по случая. Работата на разследващите продължава.", "date": "2019.08.28", "title": "Разкриха самоличностите на убитите във водоема в Негован"}
{"url": "https://www.novinite.bg/articles/179682/Braziliya-zayavi-che-e-otvorena-za-pomosht-sreshtu-amazonskite-pojari", "text": "Бразилия обяви, че е готова да приеме чуждестранна помощ в борбата срещу пожарите в Амазония. Условието обаче е тя да определя как ще бъдат харчени средствата.Президентът Болсонаро заяви, че ще обмисли дали да приеме предложените от Г-7  20 милиона долара. Но преди това иска Еманюел Макрон да оттегли отправените към него обиди.„Вижте, преди всичко г-н Макрон трябва да се извини за обидите, които отправи към мен. Първо, той ме нарече лъжец. Според информацията, която имам, той е казал, че суверенитетът ни над Амазония е отворен въпрос”, каза още Жаир Болсонаро.Светът наблюдава как огънят унищожава Амазония, но едва ли има някой по силно засегнат от местното племе уайапи, което нарича тропическата гора свой дом.По тези земи, които заемат 13 % от територията на Бразилия, живеят 900 хиляди души. А тяхната земя, която осигурява 20% от кислорода на планетата ни е под постоянна заплаха от миньори, земеделци и вече от огъня.Милиони долари бяха обещани за справяне с огнената стихия. Съседите на Бразилия призоваха за намиране общо решение за справяне с пожарите в Аазония.„Договорихме се спешно да призовем другите държавни ръководители и да свикаме среща в нашата Амазония”, заяви президентът на Колумбия Иван Дуке.„В близките дни ще проведем среща на амазонската граница, поделяна между Колумбия, Перу и Бразилия”, каза още президентът на Перу Мартин Вискара.Във вторник бразилският президент Болсонаро обяви, че няма да приеме чуждата помощ. Няколко часа по-късно той сам се коригира и заяви, че ще обмисли, но при едно условие.", "date": "2019.08.28", "title": "Бразилия заяви, че е отворена за помощ срещу амазонските пожари"}
{"url": "https://www.novinite.bg/articles/179671/Ministrite-na-otbranata-ot-ES-se-sreshtat-v-Helzinki", "text": "Министрите на отбраната от Европейския съюз ще проведат днес и утре неформална среща в Хелзинки, това съобщава БНТ.Ролята на новите технологии и изкуствения интелект в европейската отбрана ще бъдат основни теми по време на разговорите във финландската столица.Срещата ще бъде председателствана от върховния представител за външната политика и сигурността Федерика Могерини.", "date": "2019.08.28", "title": "Министрите на отбраната от ЕС се срещат в Хелзинки"}
{"url": "https://www.novinite.bg/articles/179666/Dneven-horoskop-za-sryada", "text": "Не трябва да се опитвате да се забавлявате днес, то просто се случва. Независимо какво правите или къде се намирате, ще ви бъде забавно и приятно.Денят е идеален за откриване на нови места, проучване на нови възможности за работа и откриване на нови, по-интересни начини да живеете живота си.Днес ще получите много похвали, които са абсолютно заслужени. Ще разберете, че именно тези хора, които ви хвалят, могат да ви бъдат много полезни в бъдеще.Вижте повече на: ", "date": "2019.08.28", "title": "Дневен хороскоп за сряда"}
{"url": "https://www.novinite.bg/articles/179697/Gorski-pojari-v-blizost-do-Atina", "text": "\r\nСпоред гръцката пожарна служба край град Виронас, в югозападната част на Атина, с пожар се борят 32 пожарникари с 15 превозни средства, един хеликоптер и доброволчески средства, а гръцката полиция затваря няколко улици.\r\n\r\n\r\n\r\n\r\n\r\n\r\n", "date": "2019.08.28", "title": "Горски пожари в близост до Атина"}
{"url": "https://www.novinite.bg/articles/179703/GDBOP-i-prokuraturata-vlyazoha-v-BABH-Burgas", "text": "Антимафиоти атакуваха Агенцията по храните в Бургас. Търсят доказателства за рекет и  корупция. Обискирани са кабинети, иззети са документи и техника. По неофициална информация поне петима души са задържани.Според източници на NOVA разследването е след сигнали на хора, които твърдят, че служители на БАБХ са им искали пари, за да не им напишат актове и да не им запечатат обектите, въпреки че са липсвали основания за това. Групата е действала около година и половина.„Не съм видял никой с белезници. Няма задържани. Проверяват се документи и се събират сведения”, заяви адвокатът Радостин Пенев.", "date": "2019.08.28", "title": "ГДБОП и прокуратурата влязоха в БАБХ-Бургас"}
{"url": "https://www.novinite.bg/articles/179663/Patnici-masovo-se-vozyat-bez-kolani-v-avtobusite", "text": "След трагедията край Своге, парламентът задължи всички автобуси да се оборудват с колани. „Глобите при неспазване на закона са солени. Ако пътник се вози без колан, шофьорът на автобуса ще трябва да плати санкция в размер на 1500 лв., а фирмата превозвач – 3000 лв.”, заяви в ефира на „Здравей, България” Петър Захариев, от Националното сдружение на автобусните превозвачи в България.„Колани не бива да се слагат. Онзи ден една жена не можа да се откопчае. Винаги обаче им казвам да ги поставят, но те не слушат”, разказа шофьорът на автобуса.", "date": "2019.08.28", "title": "Пътници масово се возят без колани в автобусите"}
{"url": "https://www.novinite.bg/articles/179665/Visok-risk-ot-pojari", "text": " Екстремален индекс за пожароопасност в няколко области на страната и днес. Предупреждение за висока степен на опасност от пожари има за областите в Северна България- Монтана, Плевен , Русе и Враца. Предупреждението важи и за Бургас и Сливен, като и за София и областта. ", "date": "2019.08.28", "title": "Висок риск от пожари"}
{"url": "https://www.novinite.bg/articles/179680/Tonove-otpadaci-sa-strupani-kraj-TEC-Marica-3", "text": "Тонове отпадъци са струпани на площадката край димитровградския ТЕЦ „Марица 3“, съобщиха от РИОСВ- Хасково.Районната инспекция е извършила проверка след сигнали и публикации в регионалния печат. Установено е, че на площадката се съхраняват 622 тона отпадъци.Дадено е предписание отпадъците да се отстранят до 15 септември. При неизпълнение глобата може да достигне 20 хил. лева.От РИОСВ- Хасково обясниха, че в ТЕЦ-а не е позволено да се изгарят отпадъци.", "date": "2019.08.28", "title": "Тонове отпадъци са струпани край ТЕЦ „Марица 3“"}
{"url": "https://www.novinite.bg/articles/179658/Slanchevo-s-temperaturi-mejdu-30-i-35", "text": "Днес отново ще бъде слънчево. Ще духа слаб, в Източна България - до умерен, предимно източен вятър. След обяд ще е горещо с максимални температури между 30° и 35°, в крайните югозападни райони малко по-високи, в София около 31°.Над планините ще бъде предимно слънчево, след обяд с незначителна купеста облачност. Ще духа слаб до умерен изток-североизточен вятър. Максимална температура на височина 1200 метра около 25°, на 2000 метра – около 17°.Над Черноморието също ще бъде слънчево. Ще духа умерен североизточен вятър. Максимални температури между 27° и 30°. Температурата на морската вода е 26-27°. Вълнението на морето ще бъде 2-3 бала.", "date": "2019.08.28", "title": "Слънчево с температури между 30° и 35°"}
{"url": "https://www.novinite.bg/articles/179661/Cisterna-razlya-8-tona-maslo-zatrudni-dvijenieto-v-centara-na-Sofiya", "text": "Цистерна разля 8 тона масло на пътното платно и затрудни движението в центъра на София в сряда сутринта. Временно проблеми с преминаването имаше в района на кръстовището Сточна гара, участък от бул.”Данаил Николаев”, ул.”Резбарска”.На място са изпратени екипи на дирекция Аварийна помощ и превенция, съобщават от Столичната община. Направена е организация и градският транспорт се движи, но е затруднено преминаването на автомобили.„Тази нощ беше затворено движението по ул. „Резбарска”, Сточна гара и бул. „Данаил Николаев”. През нощта се работеше по отстраняване на проблема. Районът е опесъчен. Когато е възможно, ще започне и почистване на маслото, което не е опасно за здравето на хората. Въпреки това шофьорите трябва да карат внимателно, тъй като районът е хлъзгав. На шофьора на камиона ще бъде съставен акт”, заяви в ефира на „Здравей, България” кметът на София Йорданка Фандъкова.", "date": "2019.08.28", "title": "Цистерна разля 8 тона масло, затрудни движението в центъра на София"}
{"url": "https://www.novinite.bg/articles/179672/API-kazva-dnes-za-proverkata-na-magistralata", "text": "Агенция пътна инфраструктура ще оповести данните от извършените проверки на съоръженията за наличие на нерегламентирано използване на пространството под тях и прилежащия сервитут.\r\nПовод за проверката, разпоредена от председателят на Управителния съвет на АПИ Георги Терзийски беше възникналият пожар в депото за вторични отпадъци край Дупница. Вследствие на огъня част от колоните на моста на АМ \" Струма\" в този участък бяха компрометирани. Ремонтът на съоръжението ще продължи месеци и ще струва милиони левове. До тогава движението в участъка е със специална организация.\r\n", "date": "2019.08.28", "title": "АПИ казва днес за проверката на магистралата"}
{"url": "https://www.novinite.bg/articles/179675/Desislava-Taneva-Ot-dve-sedmici-nyama-ognishte-na-afrikanska-chuma", "text": "През последните две седмици няма нито едно новорегистрирано огнище на африканска чума при домашните прасета. Това обяви земеделският министър Десислава Танева пред медиите след заседанието на Министерския съвет.Кабинетът одобри постановление за отпускане на 28 млн. лв. за компенсации и разходи по предприетите мерки в борбата със заразата от страна на ветеринарните власти.Танева уточни, че изплащането започва след 1 септември по вече изготвените списъци на стопаните по места, като се отпускат по 300 лв. за дезинфекция на двор. В отговор на поисканата от ЕС финансова помощ за справяне с африканската чума, имаме уверението, че Брюксел ще ни съфинансира до 75%, съобщи министърът на земеделието.Европейски експерти вече са пристигнали у нас от снощи и тръгват на проверки в Северна България относно предприетите от държавата мерки. Инспекцията ще продължи три дни и ще се съобразим с всички препоръки на експертите, добави Танева. Тя отчете, че към момента има убити 2000 диви свине от ловците, а общо са регистрирани 52 случая на АЧС при тях в 43 инфектирани зони, които са разположени в 10 области на страната. ", "date": "2019.08.28", "title": "Десислава Танева: От две седмици няма огнище на африканска чума"}
{"url": "https://www.novinite.bg/articles/179685/Borisov-prisastva-na-starata-na-remonta-na-stadion-Hristo-Botev-v-Plovdiv", "text": "Премиерът Бойко Борисов присъства на възобновяването на строителните дейности на стадион \"Христо Ботев“.На събитието присъстват още областният управител Здравко Димитров, кметът на град Пловдив Иван Тотев и спортният министър Красен Кралев.\"Днес помогнахме на \"Арда\" (Кърджали). Сега пътувах до Пловдив, днес изпълнихме ангажимента си към \"Арда\" в Министерския съвет. На нас с Горанов ни е по-лесно да не даваме и предпочитаме да не взимаме. Смятам, че спокойно може да има една символична комисионна такса за клубовете в Пловдив\", заяви премиерът Борисов.\"Не мога да разделя отборите, нито това ни е целта - вие достатъчно се биете и се карате по стадионите и без това. Така, както винаги, в Пловдив сме помагали, ще помогнем и пак. Към строителите - Да се стягат, да работят. В цял свят собствениците на клубове правят стадионите. Но и ние ще помогнем сега, видим ли, че се работи и стават нещата\", категоричен бе той.\"И на \"Ботев\", и на \"Локомотив\" (Пловдив) ще помогнем. Желая да сте живи и здрави, на дербито да победи по-добрия. Но не се бийте, защото ние ще ви направим игрищата, не ги чупете после!\", каза още Борисов.Собственикът на Ботев (Пловдив) Георги Самуилов информира за плановете и сроковете на изпълнение. \"За да се стигне до този момент бяха преодолени редица трудности\", заяви шефът на футболния клуб.Реконструкцията на стадион \"Христо Ботев“ започна през лятото на 2013 година. Съоръжението трябваше да е готово за две години, но проектът бе замразен, а концесията, която изтече през 2018 година, бе удължена с две години след предоговаряне с Община Пловдив. За шест години е вдигнат само грубият строеж на южната и източната трибуни на стадиона. Инвестираните до момента средства са 10 милиона лева. Обектът е спрян до Акт 10.", "date": "2019.08.28", "title": "Борисов присъства на старата на ремонта на стадион \"Христо Ботев\" в Пловдив"}
{"url": "https://www.novinite.bg/articles/179676/Rashidov-e-predstavil-na-premiera-ideyata-za-forum-za-borba-s-trafika-na-kulturni-cennosti", "text": "На работна среща председателят на парламентарната Комисия по културата и медиите Вежди Рашидов представи пред премиера Бойко Борисов идеята си България да бъде домакин на среща на шефовете на парламентарните комисии по култура на страните членки на Европейския съюз.Това съобщиха от комисията по културата и медиите.Форумът има за цел задълбочаване на сътрудничеството в борбата с нелегалния трафик на културни ценности, както и с фалшифицирането на произведения на изкуството и на артефакти.Изграждането на единен европейски стандарт за борба с тези явления ще помогне за усъвършенстване на националните законодателства, а ценният опит на европейските страни може да бъде полезен за всяка държава, е било отбелязано на срещата.\"Радвам се, че министър-председателят подкрепи идеята ми за провеждане на европейски форум в София. Проблемът с трафика на културни ценности и борбата с фалшификатите на изкуството засяга сигурността на всяка страна, а Европа като най-стария континент с уникално културно наследство е особено заинтересована от успешната битка с тези негативни процеси \", е заявил след срещата Вежди Рашидов.", "date": "2019.08.28", "title": "Рашидов е представил на премиера идеята за форум за борба с трафика на културни ценности"}
{"url": "https://www.novinite.bg/articles/179669/Grigorov-BDJ-chesto-jertva-grafika-za-da-nyama-golemi-incidenti", "text": "Средният недостиг на локомотиви е около 15 на ден, при необходимост от 128 локомотива дневно. Това каза пред БНР председателят на Съвета на директорите на БДЖ Григори Григоров. Той посочи, че често в БДЖ жертват графика, за да не се допускат големи инциденти. „Между 40 и 50 инцидента на месец се случват, това е тенденция, която не се е подобрила през последните 12 месеца, но през следващите 12 това ще бъде силно подобрено”, заяви Григоров.По думите му основният проблем, който от холдинга не се успели да решат, е вътрешната организация на ремонтите, „която води до недостиг на подвижен състав и до по-ниско изпълнение на графика”. Около 300 вагона на средна възраст 35 години се използват от БДЖ. „До края на септември или началото на октомври ще бъде обявена поръчка за нови 6 локомотива и 10, които ще бъдат на 160 км/ч. Надяваме се за 12 месеца да бъдат доставени\", обяви Григоров и добави, че има предвидени 64 млн. лева за подобряване на техническото състояние на влаковете, но може би няма да бъдат инвестирани изцяло през тази година, защото поръчките вървят бавно.", "date": "2019.08.28", "title": "Григоров: БДЖ често жертва графика, за да няма големи инциденти"}
{"url": "https://www.novinite.bg/articles/179696/Borisov-poseti-arheologicheskite-prouchvaniya-na-naj-golyamata-nadgrobna-mogila-na-Balkanskiya-poluostrov", "text": "Министър-председателят Бойко Борисов посети археологическите проучвания на най-голямата надгробна могила на Балканския полуостров край пловдивското с. Маноле.През настоящия археологически сезон екип на Регионалния археологически музей в Пловдив разкри впечатляваща със своите размери пирамидална кула. Тя е с височина 20 м и е изградена е от камъни и тухли, споени с хоросанов разтвор.„Имаме прекрасни археолози и както виждате - подпомагаме ги“, заяви премиерът Борисов, докато ръководителят на Регионалния музей в Пловдив доц. Костадин Кисьов му показваше резултата от труда на екипа специалисти.Откритите досега археологически материали – монети, глинени съдове и мраморни архитектурни елементи, датират построяването на кулата и издигането на надгробната могила в периода II - ІІІ в. сл. Хр.„Антична сграда 20 метра в Европа няма запазена. Този огромен монумент ще стане една от атракциите в Европа“, отбеляза доц. Кисьов пред министър-председателя Бойко Борисов.Най-новите открития, които представляват капител - дорийски стил, както и мраморни квадри с оформени фризове, доказват наличието на масивен петредов мраморен постамент с колонада, надхвърлящи 50 тона. Те са били монтирани на върха на кулата, където най-вероятно в древността е имало издигната статуя на император или на неговия наместник, управлявал провинция Тракия през II - ІІІ в. сл. Хр.Очакванията на археолозите са в северната половина на могилата да е разположена гробницата на владетеля, в чиято чест са издигнати величественият монумент и могилата.При посещението на могилата Мал тепе до село Маноле с премиера Бойко Борисов бяха министърът на културата Боил Банов, министърът на финансите Владислав Горанов и областният управител на Пловдив Здравко Димитров.", "date": "2019.08.28", "title": "Борисов посети археологическите проучвания на най-голямата надгробна могила на Балканския полуостров"}
{"url": "https://www.novinite.bg/articles/179699/Ministar-Dimov-podpisa-dogovori-za-izgrajdane-na-vodna-infrastruktura-s-ViK-Plovdiv-i-Yambol", "text": "Министърът на околната среда и водите Нено Димов и Спартак Николов, управител на „Водоснабдяване и канализация“ ЕООД – Пловдив, днес подписаха договор за изграждане на ВиК инфраструктура. Общият размер на инвестицията е над 137 млн. лв. Оперативна програма „Околна среда“ (ОПОС)  2014-2020 г. осигурява безвъзмездна финансова помощ в размер на над 97,4 млн. лв. Πo пpoeĸтa щe бъдe pexaбилитиpaнa, peĸoнcтpyиpaнa и дoизгpaдeнa oбщo 42 ĸм BиK мpeжa зa гpaдoвeтe Пловдив, Хисаря, Карлово, Първомай, Стамболийски и Асеновград. C ycпeшнoтo изпълнeниe нa дeйнocтитe пo пpoeĸтa над 430 хил. житeли щe имaт дocтъп дo пoдoбpeнo вoдocнaбдявaнe.Днес министър Димов подписа договор и с инж. Стоян Радев, управител на „Водоснабдяване и канализация“ ЕООД – Ямбол, за доизграждане и реконструкция на водоснабдителната и канализационна система. Общият размер на инвестицията е 31,2 млн. лв., като ОПОС 2014-2020 г. осигурява безвъзмездна финансова помощ в размер на 23,2 млн. лв. По проекта ще бъде изграден нов външен водопровод от помпена станция „Кабиле“ до помпена станция „Ормана“ с обща дължина 6,5 км, както и ще бъде реконструиран външен водопровод „Воден – Елхово“ с дължина 11 км. Предвижда се разширяване на вътрешната водопроводна и канализационна мрежа на градовете Ямбол и Елхово. C ycпeшнoтo изпълнeниe нa дeйнocтитe пo пpoeĸтa 73 283 житeли щe имaт дocтъп дo пoдoбpeнo вoдocнaбдявaнe.  Директните ползи за населението са свързани с намаляване на риска от замърсяване на водни басейни чрез увеличаване на ефективността при събирането, отвеждането и пречистването на отпадъчни води и с подобряване нивото на предлаганите ВиК услуги.Срокът за изпълнение на двата проекта е 49 месеца.", "date": "2019.08.28", "title": "Министър Димов подписа договори за изграждане на водна инфраструктура с ВиК Пловдив и Ямбол"}
{"url": "https://www.novinite.bg/articles/179673/Vtori-den-tarsyat-maja-izcheznal-kraj-Varna", "text": "Втори ден търсят изчезналия мъж от къмпинг край Варна. 28-годишният Иван Йорданов е в неизвестност от неделя. Изпратил е sms на баща си и GPS кординати. След това няма следа от него.„Сигналът за изчезването на Иван е получен от баща му в 19:40 ч. в неделя. Веднага са предприети мерки. Установихме, че 28-годишният мъж е говорил с баща си по телефона и му е казал, че се е изгубил и батерията му ще падне. Чувала се е силна музика. По-късно е изпратил локацията си. Бащата веднага тръгва по следите му. Преминава през изоставеното военно поделение и стига до гората, където трябва да е синът му. Двамата пак говорят по телефона. Бащата сподели, че синът му е звучал сънен и объркан”, разказа в ефира на „Здравей, България”кметът на село Любен Каравелов Иван Димитров.Той допълни, че полицията е разговаряла и с приятелите на мъжа. „Те обясниха, че за последно са го видели в 02.00 ч. през нощта. После той се е отдалечил в гората. Събитието, на което е присъствал, се е състояло на нерегламентирано място. Имало е сцена със силна музика. Присъствали са и хора от други държави. Партито се организирало в затворена Facebook група”, каза още Димитров. В издирвателната акция са включени и кучета. ", "date": "2019.08.28", "title": "Втори ден търсят мъжа, изчезнал край Варна"}
{"url": "https://www.novinite.bg/articles/179700/Borisov-Prodaljava-tendenciyata-za-namalyavane-na-brutniya-vanshen-dalg-v-sektor-Darjavno-upravlenie", "text": "Продължава тенденцията за намаляване на брутния външен дълг в сектор „Държавно управление“. Това написа премиерът Бойко Борисов в личния си профил във \"Фейсбук\". \"Според данните на БНБ към края на месец юни той е 5,4 млрд. лева, което означава че външните задължения на държавата са под десет на сто(9,2%) от брутния вътрешен продукт\", написа още Борисов.", "date": "2019.08.28", "title": "Борисов: Продължава тенденцията за намаляване на брутния външен дълг в сектор „Държавно управление“"}
{"url": "https://www.novinite.bg/articles/179667/Svetovnata-PR-revolyuciya-na-Maksim-Behar-s-mejdunarodna-premiera-v-SASht-skoro-i-v-Balgariya", "text": "Максим Бехар – дългогодишен журналист, успешен бизнесмен, дипломат, собственик и мениджър на една от водещите PR агенции в България, M3 Communications Group, Inc., издава нова, четвърта по ред, книга в САЩ. „Световната PR революция: Как умните лидери успяват в света на променящия се PR“ (The Global PR Revolution: How Thought Leaders Succeed in the Transformed World of PR) ще излезе в началото на октомври 2019 г., а предварителните продажби вече стартираха. Читателите могат да направят поръчка в Amazon, както и на онлайн платформите на две от най-авторитетните издателски къщи в света – Simon & Schuster и Barnes & Noble. Наскоро новата книга бе представена и предпремиерно на най-голямото международно изложение за книги в Лондон – London Book Fair.„Световната PR революция“ се издава от Allworth Press, част от Simon & Schuster, издателство, основано през 1924 година, носител на 56 награди Пулицър и част от могъщата CBS Corporation. В България книгата ще бъде публикувана от традиционния издател на книгите на Максим Бехар, издателство „Ентусиаст“, по същото време, когато ще бъде пусната в продажба в САЩ. Ерик Уайнър, автор на бестселъра на Ню Йорк Таймс „География на блаженството“: „Светът се променя. Социалните медии събират все повече хора заедно и в същото време ги разделят. Трудно е да преценим в какво да вярваме и на кого да се доверим, особено става ли дума за PR. Аз ви казвам: доверете се на Максим Бехар. Той заглушава шума и увеличава сигнала. Той ни помага да навигираме промените в крачка и ни припомня, че някои неща като достойнството и почтеността са неизменими. А най-хубавото е, че отправя това послание с лека ръка, превръщайки „Световната PR революция“ в едно приятно четиво.“Франсис Ингам, генерален директор на Британската PR Асоциация (PRCA) и изпълнителен директор на Световната PR организация (ICCO): „Максим Бехар е един от най-уважаваните и известни световни PR експерти на новото време и тази книга е обречена да се превърне в задължителна класика за всеки, който работи или е свързан по някакъв начин с PR бизнеса. Той никога не е имал по-голяма сила, но тази сила трябва да бъде укротявана чрез непрекъснато изтъкване на професионалната етика и чрез разбирането на влиянието, което имаме върху околните. „Световната PR революция“ е панорамна обиколка на PR реалностите без аналог днес и завинаги.“Пол Холмс, основател и президент на The Holmes Report: „Никога досега в историята PR бизнесът не се е променял с по-бързи темпове и, което е по-важно, промените от тук нататък вече няма да се случват бавно. Да разберем кои са двигателите на промените в нашия бизнес днес е по-важно отвсякога и Максим Бехар, пионер в прилагането на същите тези промени на много места по света, изключителен професионалист и бивш президент на ICCO, може да ви бъде отличен гид.“„Световната PR революция“ е своеобразен наръчник, който събира на едно място професионалния опит на автора, най-вече като Президент на Световната PR организация ICCO, но и и мненията на близо 100 водещи PR експерти от цял свят, като Сър Мартин Сорел – основател на WPP, най-големия концерн за реклама и PR в света, Джак Мартин – доскоро CEO на Hill+Knowlton Strategies, Дейвид Галахар – част от мениджмънта на Omnicom PR Group, и много други. Предговорът е написан от легендарния Пол Холмс, основател на The Holmes Report, най-влиятелната организация за PR оценки, мениджмънт и класации в света. Книгата представя иновативните практики в сферата на комуникациите и се фокусира върху трансформацията, която социалните медии налагат на бизнеса в глобален аспект.Извличайки най-доброто от опита на специалистите в областта, „Световната PR революция“ гарантира на читателите стратегически поглед върху модерната PR действителност и разглежда теми като:• Новите правила на социалните медии• Модерни PR умения и похвати• Как да измерим въздействието• Ефектът на пълната прозрачност върху бизнеса• Бъдещето на индустрията„Световната PR революция“ може да бъде поръчана още и oт платформите на:• Skyhorse Publishing• IndieBoundкакто и от официалната страница на книгата www.theglobalprbook.com.", "date": "2019.08.28", "title": "„Световната PR революция“ на Максим Бехар с международна премиера в САЩ, скоро и в България"}
{"url": "https://www.novinite.bg/articles/179662/Dvijenieto-po-AM-Trakiya-v-posoka-Sofiya-e-vazstanoveno", "text": "Катастрофа затрудни движението на АМ „Тракия” в посока София в сряда сутринта. При инцидента е самокатастрофирал автобус, няма пострадали. Около час автомобилите се движиха само в едното платно.  Произшествието  е станало на 122 км от магистралата. Към 08.45 движението беше възстановено.", "date": "2019.08.28", "title": "Движението по АМ „Тракия” в посока София е възстановено"}
{"url": "https://www.novinite.bg/articles/179695/Uspeshno-preminava-planoviyat-godishen-remont-na-Parvi-blok-na-TEC-EJ-I-ES-Galabovo", "text": "В Първи блок на ТЕЦ „ЕЙ И ЕС Гълъбово“ успешно преминава плановият годишен ремонт. Ремонтните работи в най-модерната въглищна централа в България започнаха на 11 август 2019 г.Дейностите се извършват в срок. В рамките на ремонтната кампания се извършва профилактика на оборудването и системите на Първи блок за осигуряване на надеждната и безаварийна експлоатация през предстоящия есенно-зимен сезон. Очаква се ремонтът да приключи на 30 август 2019 г. От 1 септември ремонтната кампания на ТЕЦ „ЕЙ И ЕС Гълъбово“ ще продължи с Втори блок.Мощността ще бъде изведена от експлоатация за периода до 28 септември 2019 г. Ремонтните дейности и на двата енергоблока са част от подготовката на ТЕЦ „ЕЙ И ЕС Гълъбово“ за зимния сезон. ТЕЦ „ЕЙ И ЕС Гълъбово“ е най-новата въглищна централа в България и осигурява около 10% от електричеството в страната. Централата е в пълно съответствие с екологичните норми и условията на комплексното разрешително. Благодарение на технологичната си гъвкавост през миналата година централата е използвана 8200 часа в режим за първично регулиране, а средногодишната продължителност на работа във вторично регулиране е 13 700 часа. Това за пореден път показва ключовото значение, което ТЕЦ „ЕЙ И ЕС Гълъбово” има за енергийната система на страната.", "date": "2019.08.28", "title": "Успешно преминава плановият годишен ремонт на Първи блок на ТЕЦ „ЕЙ И ЕС Гълъбово“"}
{"url": "https://www.novinite.bg/articles/179660/Spirat-dvijenieto-po-uchastak-ot-pat-II-49-prez-selo-Kamenovo", "text": "От утре - 28 август, се ограничава движението по път II-49 през с. Каменово за ремонт на отсечката от пътя Разград - Кубрат. Обходният маршрут е от кръстовище на път II-49 при км 50+221 по път III-4902 през с. Побит камък, до кръстовището с общински път RAZ3003 за с. Брестовене – с. Брестовене – с. Медовене - кръстовището на път II-49 с път II-23 в гр. Кубрат и обратно.Очаква се временната организация да продължи до 10 октомври. В село Каменово предстои извършването на изкопни работи по цялата ширина на пътното платно, подмяна на старите бордюри, асфалтови работи, нови ограничителни системи, знаци и маркировка, което налага спиране на трафика. В момента със средства от бюджета на АПИ се ремонтират 9 км от път II- 49, в участъка между селата Топчии и Каменово. Отсечката е основна пътна връзка за жителите от община Кубрат с областния център Разград.Инвестицията е за над 7,3 млн. лв. и средствата са от бюджета на АПИ. Предвидените дейности включват ремонт на настилката, отводнителни дейности, нова маркировка, ограничителни системи и знаци. От пътноподдържащото дружество е изискано да работи максимално мобилизирано, за да може ремонтните дейности да завършат в строителния сезон. През м. г. със средства от ОП „Региони в растеж“ бяха рехабилитирани общо 31 км от път II-49 Търговище - Разград - Кубрат - Тутракан. Второкласният път е основна транспортна връзка за областите Търговище, Разград и Силистра. Инвестирани са над 20 млн. лв. Основно ремонтирани са участъците Търговище - Разград и Кубрат и Тутракан.", "date": "2019.08.28", "title": "Спират движението по участък от път II-49 през село  Каменово"}
