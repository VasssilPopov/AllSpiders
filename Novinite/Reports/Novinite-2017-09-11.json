{"url": "http://www.novinite.bg/articles/149842/Vatreshnata-komisiya-na-NS-pita-ministar-Radev-za-otvlichaneto-na-Adrian-Zlatkov", "text": "Вътрешният министър Валентин Радев ще обяснява пред депутатите от ресорната комисия на парламента подробности по разследването за отвличането на Адриан Златков. Това ще се случи на редовно заседание на Вътрешната комисия на НС тази сряда от 14.30 часа, съобщи БГНЕС, цитира БНТ.Снощи Златков бе освободен край Панчарево. Към момента от МВР не са дали официална информация по последното развитие на случая.Тази сутрин, собственикът на автокъща за продажба на луксозни автомобили, камиони и селскостопанска техника, Тони Златков съобщи пред журналисти, че е платил откуп за свободата на сина си Адриан Златков. 25-годишният мъж е в добро здравословно състояние и тепърва с него ще работят психолози от Института на МВР. Бащата потвърди, че е комуникирал с похитителите с текстови съобщения.Златков-син бе отвлечен на 30 август в близост до дома на семейството в Герман. Полицията откри опожарен автомобил, с който групата е инсценирала полицейска проверка, за да спре движещия се с луксозен “Мерцедес” Адриан Златков. След отвличането, ръководството на МВР, включително и министърът на вътрешните работи Валентин Радев призоваха медиите да не разгласяват информация по случая, за да не се пречи на разследването, както и да не се застрашава живота на жертвата.", "date": "2017.09.11", "title": "Вътрешната комисия на НС пита министър Радев за отвличането на Адриан Златков"}
{"url": "http://www.novinite.bg/articles/149795/Nankov-Neobhodim-e-treti-most-svarzvasht-Balgariya-s-Rumaniya", "text": "„Необходим е трети мост, който да свързва България с Румъния. Имаме насрочена среща на 3 октомври между двете правителства. Тогава ще обсъдим и детайлите на бъдещия проект. Логично е този мост да бъде над Русе, тъй като това е връзката между Европа, Санкт Петербург с Близкия Изток и с Югоизточна Европа”, заяви в студиото на „Здравей, България” регионалният министър Николай Нанков, информира НОВА.Той коментира и изграждането на магистрала „Хемус”.„Работим усилено, за да завършим изцяло магистрала „Хемус” до 2025 г. Остават ни общо 250 км, които трябва да бъдат направени. Започнахме вече първите 9 километра от Ябланица до Тетевен. До края на годината планираме да имаме проект за още 50 км. – до разклона Ловеч – Плевен”, добави Нанков.Относно тол таксите, регионалният министър коментира: „Моторните превозни средства до 3,5 тона ще останат на винетния режим. Докато автобуси и камиони над 3,5 тона ще попаднат в тол системата и ще заплащат тол такси. Като автобусите ще бъдат на по-специален режим. Огромната тежест ще бъде поета от големите тирове. Винетките остават, но те ще бъдат електронни. Няма да се използват хартиените стикети, които в момента се залепват на предното стъкло на превозното средство. Освен това в пиковите часове и в летните месеци, ще се въвеждат по-високи такси за тежкотоварните автомобили”.Министър Нанков коментира и промените на движение, които ще станат факт от новото трасе на магистрала „Струма” в района на Кресна. Предвижда се пътуващите към Кулата да използват досегашния път край Кресна, като пътят ще бъде разширен до 3-лентов. Новото трасе, източно от Кресненското дефиле, ще бъде предназначен за автомобилите, пътуващи в посока Кулата-София.„За нас е най-важно да има магистрала, защото тя ще даде голям тласък за развитието на икономиката и местния бизнес”, заяви за „Здравей, България” кметът на Община Симитли Апостол Апостолов.  Еколозите обаче контрираха:„Това ще бъде магистрала, която ще убива хората. Вътре в дефилето има пешеходци. Това е решение, което противоречи на европейското законодателство и ако правителството го приеме, ще загуби всички пари и ще навлезем в наказателни процедури”, комчентира природозащитникът Андрей Ковачев. ", "date": "2017.09.11", "title": "Нанков: Необходим е трети мост, свързващ България с Румъния"}
{"url": "http://www.novinite.bg/articles/149845/Prezidentat-otkri-uchebnata-godina-v-UASG", "text": "Президентът Румен Радев откриване днес учебната година в Университета по архитектура, строителство и геодезия /УАСГ/ в София. \"Тук се подготвят най-добрите строителни инженери, хидроинженери, геодезисти, архитекти и градостроители. Тук се задава бъдещият облик на България, каза Румен Радев, информира БНТ.\r\n\"Времето е динамично, пред вас има много предизвикателства, много проблеми.\", посочи президентът, който преди церемонията разговаря с ръководството на университета, който е най-голямото висше техническо училище в областта на строителството в България. \"В много продуктивна и откровена среща обсъдихме много от проблемите - и във връзка с финансирането, и начина на разпределение на субсидиите и тяхното обвързване с вашата реализация, качеството на обучението ви. То е изключително важно не просто за красотата на сградите, важно е и за нашата национална сигурност.\", посочи президентът Радев.\r\nОбсъдихме какви са перспективите пред вас, как да стане така, че тук да се прави наука, защото вие сте университет и само преподаването, усвояването, запаметяването на готови знания вече е недостатъчно. Тук трябва да се прави наука и държавата трябва да помогне така, че да има лаборатории за научноизследователска дейност, за да може вие, студентите, на практика да проверявате тези знания, да търсите новите пътища, да търсите така важния за всички нас мост от знанията към практиката, към бъдещето, каза държавният глава, който добави, че остава открит по всички тези въпроси.\r\nПо думите му ще има бъдещи дискусии и срещи с ръководствата не само на , а и на другите университети. Ще направим по-динамичен и по-пълноценен диалога с държавните институции, така че да се намери най-добрият баланс между финансиране, качество, нормативна база, изисквания и крайни резултати в нашето образование, посочи президентът Радев.\r\nПреди 75 години, в разгара на Втората световна война, българското правителство и цар Борис III вземат решение и откриват Висше техническо училище в България, припомни в приветствието си ректорът на университета проф. Иван Марков. Представете си, огън гори в цяла Европа, ние българите откриваме инженерно-техническо училище. Това показва стремежът ни към знания, светлина, стремеж към просперитет. Оттогава 75 години, вие сте 76-ия випуск, се развива висшето техническо образование, посочи проф. Марков.\r\n", "date": "2017.09.11", "title": "Президентът откри учебната година в УАСГ"}
{"url": "http://www.novinite.bg/articles/149789/MVR-Nameriha-otvlecheniya-Adrian-Zlatkov", "text": "Намериха отвлечения Адриан Златков, съобщи МВР. Синът на собственика на столичната автокъща \"Софавто\" изчезна в края на август. Бащата Tони Златков потвърди пред NOVA, че Адриан е в добро здравословно състояние, информира НОВА.25-годишният мъж изчезна на 30-и август сутринта в Герман. Автомобилът му беше намерен на пътя близо до дома му. В колата бяха открити негови документи и лични вещи.Младежът е оставен снощи от похитителите си в района на „Панчарево”. Адриан Златков спрял кола на автостоп и стигнал до бензиностанция в квартал „Горубляне”, откъдето се е обадил на родителите си. По непотвърдена информация на NOVA няколко дни след отвличането са започнали преговорите за откуп, а първоначално исканата сума е 3 милиона лева. Дали и какъв откуп е платен не е ясно. Няма информация похитителите да са задържани. Още снощи обаче са започнали заградителни мероприятия – полицейски патрули са заградили около София и са започнали претърсване на района с цел да бъдат намерени похитителите. ", "date": "2017.09.11", "title": "МВР: Намериха отвлечения Адриан Златков"}
{"url": "http://www.novinite.bg/articles/149813/Maje-izlagaha-policiyata-che-sa-bili-prostrelyani-v-Burgas", "text": "Двама мъже, на 33 и 38 години, заявили, че на кръстовището между улиците Иван Шишман” и „Цар Петър“ били нападнати от трима непознати, единият от които ги прострелял в краката с пневматичен пистолет и ограбил от тях златен синджир и 160 лева, съобщава ДАРИК.   Едната от жертвите на атаката успяла да напръска с лютив спрей нападателите и пострадалите се укрили във входа на казиното на хотел Бургас и съобщили за случая на телефон 112. След десетина минути двамата излязли, но били нападнати от същите,дошли и още трима.   В резултат на полицейските действия е установено, че двамата бургазлии лъжат, че са били простреляни и ограбени. Първо РПУ разяснява случая в детайли.", "date": "2017.09.11", "title": "Мъже излъгаха полицията, че са били простреляни в Бургас"}
{"url": "http://www.novinite.bg/articles/149802/Andersan-Nauchih-urocite-si-shte-si-spomnyam-chesto-tozi-turnir", "text": "Кевин Андерсън отдаде дължимото на шампиона Рафаел Надал след финала на US Open, който  южноафриканецът загиби 3-6, 3-6, 6-4 Той не скри разочарованието си от поражението, но призна, че е научил много уроци от този сблъсък. Това бе първи финал на турнир от Шлема за 203-сантиметровата машина за асове.\"Първо искам да поздравя Рафа, защото той е един от най-добрите посланици, които тенисът може да има\", заяви благородният южноафриканец. \"Получи се много труден мач за мен, в който научих много уроци. Имах много специални моменти на Централния корт и съм сигурен, че ще си ги спомням много пъти. Опитах се да се насладя на финала и на самия факт, че успях да го достигна, но не намерих най-добрия си тенис. Рафа ме постави в много неудобна ситуация, променяше постоянно позицията си при ретур, вкара много топки обратно в корта и почти не бъркаше\", не скри разочарованието си Андерсън.Все пак, той извлече позитивите от представянето си, което е най-доброто в цялата му кариера.\"За мен изминалите две седмици бяха много специални, особено след контузиите, през които минах през миналата година. Нивото на ATP тура е много високо и винаги е трудно да се върнеш след травма, но сега се чувствам силен и съм горд от това, че достигнах първия си финал в Големия шлем. Целият труд, който вложих, придоби смисъл през последните две седмици, които наистина бяха много специални\", призна 31-годишният гигант.\"За мен ще е страхотна новина, ако успея да се класирам на финалния Мастърс в Лондон, след като пропуснах първата част от сезона. Сезон 2018 ще е изключително интересен, защото има тенисисти, които се опитват да пробият и други, които ще се завърнат по-силни\", сподели целите си Андерсън.За момента той е в позиция на резерва за турнира на осемте най-добри през календарната година, но има още време, за да се изкачи сред тях.", "date": "2017.09.11", "title": "Андерсън: Научих уроците си, ще си спомням често този турнир"}
{"url": "http://www.novinite.bg/articles/149809/Patna-policiya-zasileno-proveryava-za-izpolzvaneto-na-kolani", "text": "От днес до 17 септември \"Пътна полиция\" започва операция по линия на TISPOL – Европейската организация на службите на пътна полиция, за използването на обезопасителни средства по време на пътуване. Това съобщиха от пресцентъра на МВР, информира БНТ.\r\nЩе има засилени проверки сред водачите и пътниците в автомобилите дали слагат предпазни , а при ползващите мотоциклети, ще се следи за каски. Освен това пътните полицаи ще проверяват и за използването на обезопасителни столчета при превозването на деца в автомобилите.\r\nОсновната цел на операцията е да се осъзнае от водачите и пътниците, че неизползването на обезопасителни средства води до значително увеличаване на риска от сериозен травматизъм и дори смърт при инцидент на пътя.\r\nПо време на операцията пътните полицаи у нас ще следят и за наличието на задължителната застраховка „Гражданска отговорност“.\r\n ", "date": "2017.09.11", "title": "\"Пътна полиция\" засилено проверява за използването на колани"}
{"url": "http://www.novinite.bg/articles/149822/Stenli-Yunajted-me-iskashe-Mou-znae-mnogo-za-balgarskiya-futbol", "text": "\r\nРекордьорът по мачове за националния отбор на България Стилиян Петров призна, че в един момент от кариерата му е имало оферта за него от страна на Манчестър Юнайтед. Стенли сподели в предаването \"Код Спорт\" по \"ТВ+\", че \"червените дяволи\" са настоявали за правата му, но мениджърът на Селтик Мартин О'Нийл не го пуснал на \"Олд Трафорд\", защото българинът е бил един от основните му футболисти. Бившият капитан на Астън Вила не е знаел за тази случка, като е научил чак преди две години, когато се е видял със собственика на \"детелините\". \r\n\"Да, имало е интерес. Вече мога да го споделя, защото е отминало. Преди около две години една от дъщерите на Мартин О'Нийл се омъжи. Тогава от доста години видях Дермът Дезмънд, собственикът на Селтик, който също беше на сватбата. Каза ми, че има един грях към мен, но виновникът е Мартин. Имало е оферта от Манчестър Юнайтед за мен, но той е бил категоричен, че няма да се раздели с мен, защото съм много важна част от отбора, който иска да гради. Стана ми малко неприятно, но това е бил моят път, който трябваше да извървя. Знаех, че имаше интерес, но на моето място отиде Лиъм Милър. Така е трябвало да стане. Не съм имал възможността да играя в Манчестър Юнайтед, но друг българин - Митко Бербатов, го направи и се представи много добре. Може би, ако бях отишъл, нямаше да го вземат\", пошегува се бившият капитан на \"лъвовете\".\r\nТой разкри и доброто си впечатление от настоящия мениджър на Юнейтед Жозе Моуриньо. Стенли сподели, че е останал впечатлен от Специалния, който му назовавал имена на десетки български футболисти и показал завидни познания за родния футбол. \r\n\"Спомням си един разговор, когато играхме контрола с Челси, преди да премина в Астън Вила. Тогава ме бяха наказали, исках да напускам, станаха скандали. Гордън Страхан не ме пускаше. Всички загряваха за мача с Челси, но мен ме бяха наказали, нямах право да играя и ги гледах от скамейката. Тогава Моуриньо дойде до мен и започнахме да говорим. Попита ме дали искам да напускам, а аз му казах: \"Да, време е вече\". Той ми отговори, че е така. Учуди ме доста, защото говореше много за българския футбол. Нямах никаква представа, че знае толкова много български футболисти, които в момента играеха в чужбина. Имаше голяма информация за тях. Винаги сме имали респект срещу Челси и срещу Порто. Моуриньо е голям човек и треньор. Доказал го е с годините работа и с постиженията си. От такива хора можем само да се учим и да приемаме съвети\", сподели Петров.\r\nСтилиян бе попитан дали възнамерява някой ден да бъде ръководител в българския футбол и остави отворена вратичка към подобна стъпка. Бившият халф на \"лъвовете\" изрази и подкрепата си към родните национали.\r\n\"Не мога да кажа, не съм се замислял. Започвам един курс по мениджмънт, който се прави от УЕФА. Неговата продължителност е 15 месеца. Тогава ще имам самочувствието, а и ще навляза в тези среди и ще видя дали ще ми хареса. Все пак не обичам да се хвърлям там, където не мога да се справя. Ще бъде нещо ново за мен. С нетърпение очаквам да започна курсът. Прави се по една седмица на всеки два месеца в различен град по света. Още не е излязла програмата. Все още не знам дали мога да бъда на такъв пост. Може би след две години ще можем да говорим по този въпрос. Засега съм по-близо до треньор, отколкото до ръководител. Много е трудно на човека, който ръководи българския футбол, защото много хора се мешат в родния футбол. Всеки иска да бъде ръководител, всеки иска да бъде неговото, а това е много трудно. Един ръководител трябва да бъде оставен да ръководи и да не се бъркаме. Важното е да има закони и правила. Тогава е много трудно да се мешат в работата на някой ръководител. Видях базата на националния отбор и останах очарован. Направи се нещо невероятно. Много е хубаво и се радвам. Аз не съм завистлив човек, но завиждам с добро за това, което имат днешните футболисти. Ние нямахме такава база. Пътувахме от Бояна до Панчарево по три часа в задръстване, потни и т. н. Много се радвам за тези момчета и дано да оценят това, което имат. Да идват с голямо желание, защото всички ние се надяваме да ни класират отново на едно първенство. Отново да се заговори за България. Те имат таланта и могат да го постигнат, стига да си повярват. Трябва да знаят, че доста хора са против тях и ги плюят, но има и хора с тях. Може би мнозинството е с тях, подкрепяме ги и ще продължим да го правим\", заяви Стилиян Петров. \r\n", "date": "2017.09.11", "title": "Стенли: Юнайтед ме искаше, Моу знае много за българския футбол"}
{"url": "http://www.novinite.bg/articles/149815/Krusharski-sabudi-smarfovete-i-im-chete-zdravo-konsko", "text": "Собственикът на Локомотив (Пловдив) Христо Крушарски скочи в атака срещу футболистите на \"смърфовете\" след срамния разгром с 0:5 за гостите от Пирин. Бизнесменът смята, че такива поражения са недопустими и това вече е преляло чашата, пише \"Такива загуби са недопустими! Имах доста разговори до този момент, ще имам още! Бесен съм!\", избухна босът, цитиран от \"Меридиан мач\". Тази сутрин пък Крушарски е наказал жестоко играчите на \"черно-белите\", като ги е привикал на ранно събиране на стадиона, за да им се скара по телефона, разкриват колегите от \"Топспорт\". Той е в Аржентина, но това по никакъв начин не му е попречило да удари жестоко конско на \"смърфовете\" още в 8 часа сутринта. Босът обмисля да наложи и парични санкции на играчите за срамния резултат.Вече се обмисля и смяната на старши треньора Войн Войнов. Още след мача с Пирин феновете поискаха специалиста да си депозира оставката. Сред обсъжданите имена за наследник на Войнов на \"Лаута\" е треньор, който вече е водил Локо в своята кариера, съобщават колегите от \"Тема: Спорт\".", "date": "2017.09.11", "title": "Крушарски събуди \"смърфовете\" и им чете здраво конско"}
{"url": "http://www.novinite.bg/articles/149834/Chicho-Toni-Nadal-shte-stigne-Federer-po-Shlemove", "text": "Треньорът на Рафа Надал и негов чичо - Тони, е убеден, че Матадора скоро ще изравни рекорда на Роджър Федерер от 19 титли от Големия шлем, пише Макар вече да е на 31 години и да изостава с 3 титли от швейцарския маестро, Надал играе най-добрия си тенис и ако запази формата си, непременно ще атакува всички големи трофеи и през следващия сезон.  \"Рафа ще достигне 19-е титли на Федерер в Шлема\", категоричен бе чичо Тони пред радио \"Cadena Cope\". По принцип треньорът на Матадора е доста стриктен и не си позволява да прави подобни изказвания, но Рафа вчера явно е вдигнал духа му. Това бе последен турнир от Шлема, на който Тони е в щаба на племенника си, като от следващия сезон той ще се отдаде напълно на работата си в академията на Матадора в родния Манакор.\"Рафаел ще може да изиграе още няколко издания на Ролан Гарос и все ще успее да спечели още една титла в някой от останалите турнири от Шлема. Финалът в Ню Йорк се разви по-добре от очакваното. Истина е, че Рафа се чувстваше комфортно на корта през повечето време и нервите го завладяха единствено в края, когато трябваше да затвори мача\", сподели Тони, цитиран от tenniskafe.com.Тази година Надал и Федерер си поделиха по две \"мейджър\" титли. Испанецът спечели 10-и рекорден трофей на любимия си \"Ролан Гарос\", а сега триумфира и в Ню Йорк. Швейцарецът победи Матадора на финала на \"Аустрелиън Оупън\" и завоюва за осми път \"Уимбълдън\". ", "date": "2017.09.11", "title": "Чичо Тони: Надал ще стигне Федерер по Шлемове"}
{"url": "http://www.novinite.bg/articles/149837/Lyupko-prenese-umeniyata-si-vav-Vietnam-lider-e-v-parvenstvoto", "text": "Бившият треньор на Левски Люпко Петрович вече е истинска звезда във Виетнам, където прави фурор с местния Тан Хоа. Отборът досега винаги гравитираше в средата на класирането в шампионата, но сръбският тактик е лидер десет кръга преди края на надпреварата, пишеЕвропейският клубен шампион с Цървена звезда от 1986 година напусна \"Герена\", защото почувства, че атмосферата при \"сините\" трови здравето му и реши да покаже уменията си в екзотичната страна. Засега сърбинът успява да го стори доста успешно.\"Първи сме десет кръга преди края и ако продължим така, ще станем шампиони\", похвали се Люпко пред сръбските медии, цитиран от offnews. Петрович се появи в Белград на събитие, организирано от \"звездашите\".\"Поех отбор, който винаги е бил между 5-о и 15-о място, а сега след изиграни 16 кръга сме лидер. Очаквам да спечелим титлата\", не скри амбициите си бившият наставник на Литекс.\"Виетнам е уникална страна, има 90 милиона жители. Радвам се, че скоро ще се махнат визите между Сърбия и Виетнам ище отворим консулство там\", казва още Люпко Петрович.Тан Хоа води в класирането с 33 точки, но има аванс от само 2 пред втория Ха Ной и три пред Сайгон. ", "date": "2017.09.11", "title": "Люпко пренесе уменията си във Виетнам, лидер е в първенството"}
{"url": "http://www.novinite.bg/articles/149801/Grisho-ostava-deveti-Kareno-Busta-nahlu-v-top-10", "text": "\r\n запазва деветата си позиция в световната ранглиста на АТР и след края на US Open, макар първата ни ракета да отпадна още във втори кръг от тийн сензацията Андрей Рубльов (Русия). Гришо има актив от 3575 точки и изостава с малко повече от 100 пункта от осмия Стан Вавринка. Българинът е преследван от Пабло Кареньо Буста, който дебютира в топ 10 на тура с актив от 2855 точки. Испанецът стори това, след като достигна полуфиналите в Ню Йорк, но там загуби от Кевин Андерсън, пише\r\nВ топ 10 има и още няколко важни промени. Новак Джокович губи една позиция и вече се смъкна на 6-ото място, докато Роджър Федерер измести Анди Мъри на втората позиция. От върха гледа шампионът на US Open Рафаел Надал, който увеличи актива си пред своите конкуренти и вече събра 9465 точки.\r\nИначе Александър Лазов отстъпва с 10 места до номер 376, но Димитър Кузманов се изкачва с 21 позиции нагоре до 463-ото място. Александър Лазаров пък се придвижва напред с 15 места до номер 541.\r\n\r\n1. Рафаел Надал (Испания) 9465 точки 2. Роджър Федерер (Швейцария) 7505 точки 3. Анди Мъри (Великобритания) 6790 точки 4. Александър Зверев (Германия) 4470 точки5. Марин Чилич (Хърватия) 4155 точки 6. Новак Джокович (Сърбия) 4125 точки 7. Доминик Тийм (Австрия) 4030 точки8. Стан Вавринка (Швейцария) 3690 точки 9.  (България) 3575 точки 10. Пабло Кареньо Буста (Испания) 2855 точки\r\n", "date": "2017.09.11", "title": "Гришо остава девети, Кареньо Буста нахлу в топ 10"}
{"url": "http://www.novinite.bg/articles/149850/Sasho-Stankov-doletya-ot-Kitaj-da-venchae-sina-si", "text": "Синът на Александър Станков вдигна пищна сватба на 9 септември, а бившият треньор на ЦСКА се прибра специално в България, за да преживее емоциите с него. Сашо води китайския втородивиционен Мейджоу Хака, където бе треньор на Валери Божинов. Футболът обаче може да почака, тъй като в живота на Станков има по-важно събитие и той е на седмото небе от радост, информира Заедно със своята съпруга те бяха главни действащи лица на церемонията, която събра погледите на спортните личности у нас. Сашо и жена му обраха погледите с изискани облекла, не по-малко впечатляващи от тези на младоженците.", "date": "2017.09.11", "title": "Сашо Станков долетя от Китай да венчае сина си"}
{"url": "http://www.novinite.bg/articles/149798/Dneven-horoskop-za-ponedelnik-11-septemvri-2017-g", "text": "\r\n\r\n\r\n\r\n\r\n\r\n\r\n\r\n\r\n\r\nОпитайте нещо ново днес. Не сте сами, имате подкрепата на любимите си хора. Днес е подходящ ден за проучвания и разследвания. Със сигурност ще се сблъскате с нещо ново, което ви се струва познато от някъде.\r\nАко сте представител на друга зодия, можете да видите хороскопа си \r\n", "date": "2017.09.11", "title": "Дневен хороскоп за понеделник, 11 септември 2017 г."}
{"url": "http://www.novinite.bg/articles/149790/Uraganat-Irma-vze-28-jertvi", "text": "Окото на урагана „Ирма” достигна сушата на Флорида и се движи на север по западните брегове на американския щат, информира НОВА.Стихията вече отслабна до втора категория по петстепенната скала, но продължава да е изключително опасно с ветрове от 175 км/ч.Най-малко 28 души загинаха по пътя на „Ирма” през Карибите, 3-ма от тях са във Флорида.Президентът Доналд Тръмп обяви цялата територия на щата за зона на най-голямо природно бедствие. Близо 3 милиона и половина домакинства са без ток, а части от Маями са под водата.„Ирма” се движи към северната част на полуострова със скорост от 22 км/ч. Днес следобед се очаква „Ирма” да премине по-навътре по сушата, към северната част на Флорида и Югозападна Джорджия.Очаква се скоро „Ирма” да удари град Тампа със сила на вятъра от 160 км/час. 500 000 къщи се намират в тези ниски райони. Градът не е достатъчно добре подготвен. Хората имаха 24 часа да се евакуират.  ", "date": "2017.09.11", "title": "Ураганът „Ирма” взе 28 жертви"}
{"url": "http://www.novinite.bg/articles/149840/Palas-uvolni-De-Bur-sled-samo-4-macha-i-nito-edin-gol", "text": "Шефовете на Кристъл Палас уволниха мениджъра на тима Франк де Бур след само 4 мача начело на \"орлите\" от Лондон. Отборът тръгна кошмарно в английската Висша лига през тази кампания, записвайки 4 поражения, а още по-фрапантното е, че Палас не съумя да отбележи нито един гол в тези мачове. Босовете на клуба не са издържали и гилотината над холандския наставник вече е паднала, съобщават медиите на Острова, пише Бившият селекционер на Англия Рой Ходжсън е големият фаворит за горещия стол на \"Селхърст парк\", а някои специалисти в Англия твърдят, че 70-годишният наставник вече е подписал двугодишен контракт с \"орлите\". Председателят на Борда на директорите Стийв Париш подкрепи Де Бур за работата му въпреки поредната загуба с 0:1 от Бърнли. Той заяви, че стартът е лош, но тимът трябва да се обедини и да изплува нагоре. Явно обаче притиснат от другите директори, Париш е решил да смени холандеца, чийто период начело на Палас може да се окачестви най-малко като \"провал\".Самият Де Бур вчера обясни, че няма да издържи още дълго на \"Селхърст парк\", ако продължава с подобни резултати. Той все пак се надяваше да получи шанс от ръководството, но такъв рядко се среща от безмилостните английски ръководители.", "date": "2017.09.11", "title": "Палас уволни Де Бур след само 4 мача и нито един гол!"}
{"url": "http://www.novinite.bg/articles/149793/Rafael-Nadal-specheli-US-Open", "text": "Световният номер едно в тениса Рафаел Надал спечели 16-ата си титла от Големия шлем и третата си корона от Отвореното първенство на САЩ (US Open) в неделя. Той победи южноафриканеца Кевин Андерсън с 6-3, 6-3, 6-4, предаде БГНЕС.Надал спечели голямата награда от 3,7 милиона долара (3,07 милиона евро) и втората си корона от Големия шлем за годината. ", "date": "2017.09.11", "title": "Рафаел Надал спечели US Open"}
{"url": "http://www.novinite.bg/articles/149852/Kubrat-Pulev-i-Antani-Djoshua-za-parvi-pat-ochi-v-ochi", "text": "Дните до дългоочакваната среща между Кубрат Пулен и Антъни Джошуа се стопяват. На 28 октомври двамата боксьори ще се качат на ринга на стадион \"Милениум\" в Кардиф, за са решат съдбата на световната титла в тежка категория на IBF. Днес (11 септември) в 15:30 ч. пък ще застанат за първи път очи в очи на съвместна пресконференция, която може да гледате тук, информира бТВ.За втори път в 9-годишната си професионална кариера Кубрат Пулев добива правото на официален претендент за световната титла. Първият бе през ноември 2014-та в Хамбург, когато той срещна тогавашния хегемон в тежка категория Владимир Кличко. Загубата от украинеца е единствената досега във визитката на Кобрата в 26-те му професионални двубоя. Джошуа пък спечели пояса след победа именно над Кличко през 90 хил. зрители на \"Уембли\".Мачът между Кобрата и непобедения британец (19 мача, 19 победи) стана факт, след като украинецът сложи изненадващо край на кариерата си преди желания реванш.", "date": "2017.09.11", "title": "Кубрат Пулев и Антъни Джошуа за първи път очи в очи"}
{"url": "http://www.novinite.bg/articles/149817/Vijte-koga-e-parvoto-El-Klasiko-tozi-sezon", "text": "\r\nПървият мегасблъсък между Реал (Мадрид) и Барселона от Примера дивисион през тази кампания ще се проведе на 23 декември на \"Сантяго Бернабеу\" от 14:00 часа българско време. Шефът на испанската \"Ла Лига\" Хавиер Тебас съобщи това късно снощи. Класикото \"висеше\" в календара на първенството заради участието на \"кралския клуб\" на Световното клубно първенство и не бе ясно кога ще се изиграе.\r\nШампионатът на най-добрите тимове в света ще бъде в Обединените арабски емирства от 6 до 16 декември. Носителят на Шампионската лига ще изиграе полуфиналния си мач на 13 декември, като ще направи всичко възможно да защити трофея си.\r\nТочно тогава испанските тимове ще играят мачове от междинния 17-и кръг в Примера, а Реал ще се завърне за  на 23 декември.\r\n", "date": "2017.09.11", "title": "Вижте кога е първото \"Ел Класико\" този сезон"}
{"url": "http://www.novinite.bg/articles/149799/Obvinenie-na-streleca-ot-Kostenec", "text": "Софийската окръжна прокуратура ще предяви обвинение на мъжа, който уби човек и рани друг в , информира НОВА.Държавното обвинение ще поиска на 63-годишния мъж да бъде наложена най-тежката мярка за неотклонение „Задържане под стража”.Разследващите още изясняват мотивите за престъплението. Ако бъде признат за виновен, стрелецът може да получи между 10 и 20 години затвор. ", "date": "2017.09.11", "title": "Обвинение на стрелеца от Костенец"}
{"url": "http://www.novinite.bg/articles/149796/16-godini-ot-atentatite-sreshtu-kulite-bliznaci-v-Nyu-Jork", "text": "Навършват се 16 години от атентатите срещу кулите близнаци в Ню Йорк и Вашингтон, при които загинаха близо 3000 души. На 11 септември 2001 година, светът стана свидетел на безпрецедентно нападение.Два самолета се удариха в кулите близаци в Ню Йорк, трети порази Пентагона. 16 години по-късно, той продължава да бъде наричан \"атентатът на атентатите\". Сега обаче сме свидетели на нова, дори по-опасна вълна ислямски тероризъм, а мишена на нападенията все по-често са хора, които са излезли да се забавляват. Джанан Дурал с обобщение на пътя на терора от 2001-а до днес, цъобщава БНТ.\r\n11 септември 2001-а година. Вторник сутрин в Ню Йорк. В 8:46 местно време самолет \"Боинг-767\" се врязва в Северната кула на Световния търговски център. След тази минута светът никога няма да бъде същия.\r\n9:03 - CNN предава на живо от мястото на сблъсъка, а пред погледа на милиони зрители по целия свят, втори самолет се врязва в Южната кула. Точно 37 минути по-късно трети самолет удря сградата на Пентагона във Вашингтон.\r\nВ следващите часове двете кули не издържат на пламъците и рухват. По официални данни жертвите са близо 3000, ранените около 6000. Загиват и най-малко 300 пожарникари по време на спасителните операции. Повече от година продължава разчистването на останките. Част от жертвите никога не са идентифицирани.\r\nОтговорност поема талибанската групировка \"Ал Кайда\". Вашингтон започва военна офанзива в Афганистан и Ирак. През следващите 10 години най-издирваният човек е лидерът на талибанита Осама Бин Ладен. Едва десетилетие след нападението срещу двете кули Бин Ладен е ликвидиран.\r\nВ рамките на тези 10 години, талибаните са страшилището на Съединените щати и Европа. Техни последователи стоят зад десетки и. През март 2004-а, близо 200 души са убити при серия от бомбени нападения във влакове в Мадрид. Юли 2005-а, в Лондон. Самоубийствени и в три влака на метрото и градски автобус. Загиват 56 души.\r\n16 години след 11 септември, \"Ал Кайда\" постепенно загуби позициите си. На сцената се появи нова, още по-кръвожадна групировка - \"Ислямска държава\". Джихадистите умело пропагандират идеите си в интернет. При вдъхновени от тях удари загиват хиляди.\r\nПрез януари 2015-а терористи нахлуват в редакцията на френското сатирично списание \"Шарли Ебдо\". Предизвикали са гнева на двама братя радикални ислямисти заради карикатура на пророка Мохамед. За първи път светът се обединява около надслова \"Аз съм Шарли\".\r\nПрез ноември Париж отново потъна в скръб. Координирана атака в концертна зала \"Батаклан\", опит да бъде взривен Стад дьо Франс, изстрели проехтяват покрай няколко заведения в центъра на френската столица. В петъчната вечер губят живота си 130 души, излезли да се забавляват.\r\nСветът е Париж, месеци по-късно светът е Брюксел, Ница, Берлин, Истанбул, Лондон, Барселона. Летище, парад, коледен базар, дискотеки, ресторанти, туристически атракции. Новите мишени.\r\nГодина по-късно певецът Стинг открива зала Батаклан с концерт, в памет на загиналите.\r\nПрез май тази година, ор самоубиец се взриви минути след концерт на американската певица Ариана Гранде в Манчестър, а жертвите са предимно деца и млади хора. Скоро след това, тя и редица музикални звезди организират концерт, а към терористите за пореден път е отправено посланието \"няма да поддадем на страха\".\r\n ", "date": "2017.09.11", "title": "16 години от атентатите срещу кулите близнаци в Ню Йорк"}
{"url": "http://www.novinite.bg/articles/149800/Uraganat-Irma-veche-e-parva-kategoriya", "text": "Ураганът „Ирма“, който вчера премина през северозападното крайбрежие на американския щат Флорида, е отслабнал до буря от първа категория. В момента природното явление се намира на около 40 км от град Тампа, информира БНТ.\r\nМаксималната сила на ветровете отслабнаха до 136 км/ч около 2 часа местно време. „“ продължава да е тропическа буря, като се очаква по-късно днес да се придвижи към щата Джорджия.\r\nНа територията на по-голяма част от полуостровната част на Флорида в сила остават и предупрежденията за опасност във връзка с природното бедствие. В навечерието на урагана над 6 млн. души трябваше да бъдат евакуирани от щата.\r\n", "date": "2017.09.11", "title": "Ураганът „Ирма“ вече е първа категория"}
{"url": "http://www.novinite.bg/articles/149794/Nyama-informaciya-za-postradali-i-bedstvashti-balgari-v-SASht", "text": "„Досега на телефона в кризисния щаб, който създадохме в Посолството на България във Вашингтон, няма постъпила информация за пострадали и бедстващи български граждани, които са засегнати от урагана „Ирма”, заяви за „Здравей, България” Любомир Грънчаров, зам.-ръководител на Посолството на България в САЩ, информира НОВА.Стихията вече отслабна до втора категория по петстепенната скала, но продължава да е изключително опасно с ветрове от 175 км/ч. Най-малко 28 души загинаха по пътя на „Ирма” през Карибите, 3-ма от тях са във Флорида.„Получихме обаче много обаждания на близки на хора, които живеят в района, за ситуацията в щата Флорида. Отговорихме на десетки запитвания от България за хора, с които роднините им нямат връзка. Поддържаме връзка с представители на българските общности, намиращи се в градовете, откъдето се очаква да премине урагана „Ирма”, добави Любомир Грънчаров.  ", "date": "2017.09.11", "title": "Няма информация за пострадали и бедстващи българи в САЩ"}
{"url": "http://www.novinite.bg/articles/149804/Maj-napadna-hora-s-noj-v-carkva-v-Birmingam", "text": "рима души са ранени, след като мъж нападна хора с нож в църква в английския град Бирмингам, информира ДАРИК. Според местните медии, нападателят е на около 46 години. Той е задържан веднага. Тамошните издания съобщиха, че близо 150 души са се намирали в апостолската църква \"Нов Йерусалим\" край Астън в 10:50 ч. сутринта местно време, когато мъжът нахлул в зданието с голям кухненски нож. Ранените са настанени в болница. Смята се, че са без опасност за живота.", "date": "2017.09.11", "title": "Мъж нападна хора с нож в църква в Бирмингам"}
{"url": "http://www.novinite.bg/articles/149805/Merkel-Sporat-v-ES-za-razpredelyaneto-na-bejancite-skoro-shte-priklyuchi", "text": "Германският канцлер Ангела Меркел изрази оптимизъм, че спорът за това как да бъдат разпределени търсещите убежище в ЕС скоро ще бъде решен, след като съдът постанови в сряда, че страните членки трябва да приемат дял от бежанците, достигащи Европа, предаде Ройтерс, цитирано от ДАРИК. Пред в. \"Франкфуртер алгемайне зонтагсцайтунг\", две седмици преди изборите (на 24 септември), на които се очаква да спечели четвърти мандат, Меркел приветства съдебното решение. Отделно вестникът написа също, че в преговорите между държавите членки за преразпределянето започва да се оформя компромис, който би обвързал приемането на бежанци с плащания, идващи от ЕС. \"Огромното мнозинство от страните в ЕС не бяха подали жалба за преразпределянето и не са на мнение, че никога не искат да приемат бежанец, затова мисля, че има възможност да постигнем преразпределяне на бежанците, което показва солидарност, в не много далечно бъдеще\", казва Меркел в интервюто. Съдът на ЕС отхвърли жалби на Словакия и Унгария за задължителните квоти, въведени през 2015 година, за преместване на търсещи убежище от Гърция и Италия, припомня Ройтерс. Според Меркел е важно да се прояви солидарност в справянето с мигрантската криза.", "date": "2017.09.11", "title": "Меркел: Спорът в ЕС за разпределянето на бежанците скоро ще приключи"}
{"url": "http://www.novinite.bg/articles/149806/Balgarin-e-zadarjan-v-Belgiya-za-nezakonen-prevoz-na-migranti-ot-Irak", "text": "Българин на 33 години, шофьор на камион, е задържан в Белгия с обвинение за превоз на мигранти, съобщиха местни медии. Съдът в Брюж ще прецени утре дали българският гражданин да бъде лишен от свобода с постоянна мярка, информира БНТ.\r\nМиналата седмица камионът му е бил проверен при опит да бъде натоварен на ферибот към Великобритания през белгийското пристанище Зеебрюхе.\r\nБелгийските власти възприемат българина като каналджия, защото в камиона му са били намерени седем мигранти от Ирак. В информацията не се уточнява съдбата на незаконните мигранти - две семейства с общо три деца на възраст между 2 и 6 години.\r\n", "date": "2017.09.11", "title": "Българин е задържан в Белгия за незаконен превоз на мигранти от Ирак"}
{"url": "http://www.novinite.bg/articles/149810/Registriraha-novo-moshtno-slanchevo-izrigvane", "text": "Поредното силно слънчево изригване с бал X8,2 беше регистрирано в неделя вечерта, съобщи ТАС, цитирано от БНТ.\r\nМощността на изригването е Х8,2, където \"Х\" означава най-мощно , а цифрите уточняват неговата интензивност. На 10 септември са регистрирани общо седем изригвания от клас \"С\" и по-висок. \r\nИзригването е било от 18,35 ч. до 19,31 ч. в неделя московско време. Пикът на активността е бил в 19,06 ч.\r\nСерията от слънчеви изригвания започна на 4 септември. Отначало имаше пет слаби изригвания от клас \"М\" и мощност 4-5 бала. На 6 септември последва изригване от клас \"Х\" и мощност 2,2 бала, а след това изключително силно изригване Х9.3.\r\nТакова изригване не е регистрирано от 7 септември 2005 г. То предизвика една от най-силните магнитни бури в историята на наблюденията - от 4-та степен.\r\n", "date": "2017.09.11", "title": "Регистрираха ново мощно слънчево изригване"}
{"url": "http://www.novinite.bg/articles/149803/Edinna-Rusiya-pecheli-mestnite-izbori-v-Rusiya", "text": "\"Единна \" потвърди статута си на водеща партия след избори на различни равнища в 82 региона в страната, заяви пред журналисти един от партийните лидери на управляващите Борис Гризлов. Избори на различни равнища бяха проведени в неделя в 82 от 85 региона на Русия. Изключение са Санкт Петербург, Ингушетия, Магаданска област, информира БНТ.\r\nОбщо по време на 5,8 хиляди избора от регионално и общинско равнище се сменят около 36,7 хиляди мандата. в изборите участваха 42 партии и 6 обществени организации.\r\nУчастието на избирателите бе изключително ниско, отбелязват наблюдатели.\r\n", "date": "2017.09.11", "title": "\"Единна Русия\" печели местните избори в Русия"}
{"url": "http://www.novinite.bg/articles/149816/Balgarin-arestuvan-v-Belgiya-za-trafik-na-migranti", "text": "\r\n33-годишен шофьор на камион от България е задържан в  заради трафик на , съобщиха местни медии.\r\nСъдът в Брюж ще прецени утре дали българският гражданин да бъде лишен от свобода с постоянна мярка. Миналата седмица камионът му е бил проверен при опит да бъде натоварен на ферибот към Великобритания през белгийското пристанище Зеебрюхе.\r\nБелгийските власти възприемат на като каналджия, защото в камиона му са били намерени 7  от Ирак - две семейства с общо три деца на възраст между 2 и 6 години.\r\n", "date": "2017.09.11", "title": "Българин арестуван в Белгия за трафик на мигранти"}
{"url": "http://www.novinite.bg/articles/149818/Turski-darjavni-slujiteli-s-molbi-za-ubejishte-v-Germaniya", "text": "След миналогодишния опит за държавен преврат в Турция хиляди държавни служители бяха освободени от служба, а мнозина от тях дори бяха арестувани. По данни на федералния министър на вътрешните работи на ФРГ Томас де Мезиер оттогава насам стотици, засегнати от мерките на управляващите в Анкара, са кандидатствали за убежище в Германия, пише изданието \"Der Spiegel\", цитиран от Агенция \"Фокус\", цитирано от НОВА.Сред тях са 250 души с турски дипломатически паспорт и 365 титуляри на т.нар. \"служебни паспорти\", поясни германският министър, цитирайки данни, актуални към края на август 2017 г. Те включват и членовете на семействата на потърсилите закрила в Германия. За Томас де Мезиер броят им е „значителен, но и изключително голям“. Федералната служба за миграция и бежанци третира всеки от тези случаи „като всички останали, съгласно закона\".Отношенията между Берлин и Анкара са напрегнати от месеци. Причината е свързана с редицата арести на германски граждани в Турция по политически причини. Ситуацията провокира германските политици да призоват за незабавно прекратяване на преговорите за турското членство в Европейския съюз, а също и за преустановяване на оръжейния износ за страната.  ", "date": "2017.09.11", "title": "Турски държавни служители с молби за убежище в Германия"}
{"url": "http://www.novinite.bg/articles/149826/Hilari-Klintan-Badeshteto-na-SASht-e-zalojeno-na-karta", "text": "Бившият държавен секретар на САЩ Хилари Клинтън заяви, че повече няма да се кандидатира за политически постове, но планира да остане ангажирана в политиката, предаде ДПА, цитирано от ДАРИК. Клинтън, която загуби президентските избори миналата година от Доналд Тръмп, беше интервюирана от Си Би Ес преди излизането утре на новата й книга \"Какво се случи\", в която анализира предизборната кампания. Бившата първа дама посочи, че няма да се стреми към президентската номинация на демократите през 2020 г., но няма да се откаже от политиката, защото смята, че бъдещето на страната е заложено на карта. Клинтън разказва за основните моменти от кампанията, включително за решението на тогавашния директор на ЦРУ Джеймс Коми да поднови разследването за личния й сървър за имейли, докато беше държавен секретар, което според нея й е струвало изборите. Тя признава също, че е водила кампанията си по начин, който не е отговарял на настроенията в страната. \"Разбирах, че има много гневни американци заради финансовата криза, имаше и много омраза. Знаех това. Но вярвах, че е мой дълг да опитам да предложа решения, а не да го раздувам\", каза Клинтън. Тя отчита това като грешка, защото \"явно хората очакваха от мен да споделя гнева им\". Клинтън заяви, че Тръмп, бивша реалити звезда, е признал, че да си президент е по-тежко, отколкото си е мислил, че ще бъде. \"Така е, защото това не е шоу, а реалност\", добави Клинтън.", "date": "2017.09.11", "title": "Хилари Клинтън: Бъдещето на САЩ е заложено на карта"}
{"url": "http://www.novinite.bg/articles/149836/ES-otpuska-2-mln-evro-za-posledicite-ot-Irma", "text": "Европейската комисия съобщи днес, че отпуска 2 милиона евро за държавите от Карибите заради пораженията от урагана \"Ирма\". Уточнява се, че това е само първоначална помощ, както и че всички държави от региона могат да поискат европейска подкрепа, информира БНТ.Комисията отбелязва, че е в пълна готовност да окаже съдействие на страните от Карибския басейн и САЩ. На място са изпратени експерти на ЕС, които оценяват пораженията. Отпуснатата днес помощ за засегнатите острови ще послужи за осигуряване на вода, здравни грижи и логистика.", "date": "2017.09.11", "title": "ЕС отпуска 2 млн. евро за последиците от \"Ирма\""}
{"url": "http://www.novinite.bg/articles/149823/Milioni-sa-bez-tok-chasti-ot-Mayami-sa-pod-voda", "text": "Ураганът „Ирма” продължава да руши всичко по пътя си. Окото на стихията достигна Флорида и се движи на север по бреговете на американския щат. Части от Маями са под вода, a три и половина милиона домакинства са без ток, информира НОВА.Въпреки че „Ирма” отслабна до 2 категория, стихията продължава да е изключително опасна – скоростта на ветровете все още достига до 160 км/ч. Много българи, живеещи Отвъд Океана, са побързали да се евакуират, преди да дойде бедствието.Президентът Доналд Тръмп обяви цялата територия на щата за зона на най-голямо природно бедствие.„Всички спасителни екипи са много добре координирани. Лошата новина обаче е, че това е едно голямо чудовище. Надявам се, че няма много хора по пътя му. Не бихте искали да сте на пътя му”, заяви американският президент Доналд Тръмп.Близо 3 милиона и половина домакинства са без ток, а части от Маями са под водата. Милиони други са заплашени от прекъсване на тока, а пълното възстановяване на електрозахранването може да отнеме седмици.Мощната стихия предизвика приливни вълни с височина над 2 метра в много райони на западното крайбрежие на Флорида. Три големи строителни крана бяха повалени от поривите на „Ирма”. Сега стихията се придвижва на север и се достигна Южна Джорджия.„Целият щат Джорджия ще бъде засегнат от този ураган и последиците от него. Взимаме предпазни мерки във всяка една област на щата. Със сигурност обаче има неща, които са извън нашия контрол”, заяви губернаторът на Джорджия Натан Дийл.По предварителни данни, щетите от преминаването на „Ирма” през Карибите и Съединените щати ще бъдат най-малко 290 милиарда долара. ", "date": "2017.09.11", "title": "Милиони са без ток, части от Маями са под вода"}
{"url": "http://www.novinite.bg/articles/149811/Koj-e-otgovoren-za-svetovnite-kataklizmi", "text": "По-рано природните бедствия бяха съдба. Днес веднага се търсят виновници. Не е грешно да се търси отговорност, но циклоните, например, просто няма как да бъдат политически инструментализирани, твърди Йоахим Мюлер-Юнг, информира ДАРИК. Опустошенията от тропическите циклони, а и от земетресения като това в Мексико, достигнаха нови измерения през последните години. При всички положения става дума за катастрофа и за застрахователните компании - неизмерима и неизчислима понастоящем. Но какво са огромните застрахователни обезщетения и загубите на застрахователите в сравнение с човешките трагедии, на които ставаме свидетели в реално време, благодарение на модерните комуникационни канали? Всеки може да види какво означава да бъдеш изложен на смъртоносните природни стихии. Това е нещо като социално упражнение по съпричастие, в което няма как да не участваш. Защото травмиращите преживявания, предизвикани от „Ирма“, „Харви“,„Хато“ и останалите природни катастрофи, оставят трайни следи в милиони човешки души. Те не могат да оставят равнодушен никого, включително и онези, които  живеят далеч от мястото на катастрофите. Грешно ли е, че непосредствено след някое бедствие, тъкмо когато хората очакват помощ, започваме да търсим отговорности? Едно време на природните бедствия се гледаше като на съдба. А днес след първия шок идва ред на възмущението - без значение дали от климатичните промени или от неразумната политика на определени хора. Има и такива, които се възмущават от самата вълна на възмущение. Дали не е цинично да търсим тогава някаква отговорност? Със сигурност - не, но отговорите на тези въпроси не са никак лесни. Учените например се въздържат да търсят пряка взаимовръзка между затоплянето на глобалния климат и тропическите циклони. Дори и оправданото от физическа гледна точка предположение, че в по-топлите морета могат да се очакват по-интензивни, и съответно по-опасни циклони, не бива да се инструментализира, защото не всяка катастрофа може да се припише на вредното влияние на човека над климата. Да се твърди обратното би било просто несериозно.Идеологическото инструментализиране отдавна вече се е превърнало в хит. То обаче не води до никъде. Паралелно с него съществува и друго възмущение, което е съвсем навременно, а и необходимо. Това е възмущението от онези лица, които е трябвало да носят отговорност за приемането на жизненоважни защитни мерки, и които, подобно на отговорните в Хюстън, не са се съобразили с тези фактори при планирането на градските пространства. А тъкмо в тази сфера промените в климата трябва да се превърнат в мерило за всяка дейност. Защото затоплянето на климата става все по-мощно и просто ни принуждава към преосмисляне на превантивните мерки.", "date": "2017.09.11", "title": "Кой е отговорен за световните катаклизми"}
{"url": "http://www.novinite.bg/articles/149832/Rusiya-razkri-lideri-na-grupi-na-smartta-v-socialnite-mreji", "text": "Служители в руското вътрешно министерство са разкрили тартори на т.нар. \"групи на смъртта в интернет\", сред които има и непълнолетни, съобщи говорителката на министерството Ирина Волк, цитирана от ТАСС и БНТ.\r\nПри оперативно-следствени действия, извършени от служители на руското МВР в Самарска, Нижегородска и Владимирска области, са разкрити организатори на затворени групи, склонявали непълнолетни към опасни за техния живот и здраве действия. Нерядко и подрастващи са ставали лидери на такива групи, съобщи тя.\r\nВъв Владимирска област 14-годишен жител на селцето Сокол водел кореспонденция с непълнолетни в социалните мрежи, представяйки се за координатор на една от тези групи. При неизпълнение на поставената задача той прибягвал към заплахи, като точно описвал местоположението на домовете на децата. \r\nОсмокласничка от Толиати, в Самарска област, започнала кореспонденция с други непълнолетни участници, като им поставяла задачи, които трябвало да доведат до трагичен финал, обясни Волк.\r\nПодобни несъстояли се лидери, които не са достигнали възраст за носене на наказателна отговорност, са поставени на профилактичен отчет в комисиите за работа с непълнолетни, добави говорителката на руското МВР.\r\nТАСС припомня, че през юни т.г. Наказателният кодекс на Русия бе допълнен с текстове, предвиждащи отговорност за съдействие за извършване на самоубийство, за склоняване към самоубийство, а също и за организиране на дейност, насочена към подтикване към такова действие. Максималното наказание за тези деяния е до 15 г. лишаване от свобода. Въведена беше и наказателна отговорност за въвличане на непълнолетен в извършване на действия, опасни за здравето му.\r\n\"За изтеклите три месеца служители на полицията в различни райони на Руската федерация са открили около 15 лица, склонявали непълнолетни към самоубийство, включително чрез оказване на психологическо въздействие по интернет и конкретно чрез социалните мрежи\", посочи Волк, цитирана от ТАСС.\r\n ", "date": "2017.09.11", "title": "Русия разкри лидери на \"групи на смъртта\" в социалните мрежи"}
{"url": "http://www.novinite.bg/articles/149791/Zemetresenie-raztrese-Italiya", "text": "След бурите и наводненията и земетресение удари централната част на Италия. Трусът е почувстван малко преди 22:00 часа и е бил с магнитут от 3,9 по скалата на Рихтерсъобщава НОВА.Епицентърът е на дълбочина 8 километра и е в близост до град Акуила, където през 2009 година над 300 души загубиха живота си при серия разрушителни земетресения.Трусът е усетен леко и в някои зони на столицата Рим, която пък бе парализирана през деня от силни бури и наводнения.Два часа преди това по-слаб трус е усетен и в северно италианския град Пиаченца. Сеизмолозите на Апенините са регистрирали 6 труса през деня. Няма данни за щети и пострадали. ", "date": "2017.09.11", "title": "Земетресение разтресе Италия"}
{"url": "http://www.novinite.bg/articles/149788/Dnes-shte-bade-predimno-slanchevo", "text": "Днес ще бъде предимно слънчево. Сутринта на места в низините и около водните басейни ще се образува мъгла, която бързо ще се разсее. Ще духа до умерен, северно от планините и временно силен юг-югоизточен вятър. След обяд ще е горещо с максимални температури - между 30° и 35°, по Черноморието малко по-ниски. Това съобщи за Агенция \"Фокус\" Боряна Маркова, дежурен синоптик в Националния институт по метеорология и хидрология (НИМХ) към Българската академия на науките (БАН). Атмосферното налягане е по-ниско от средното за септември и през деня значително ще се понижи. През нощта срещу вторник облачността в крайните западни райони ще се увеличи и на места там ще превали и прегърми. По Черноморието ще е предимно слънчево. На места в сутрешните часове ще има мъгла или ниска слоеста облачност. Ще духа до умерен вятър от изток-югоизток. Максималните температури ще са 26-29°. Температурата на морската вода е 23-24°, на север от н. Калиакра – около 20°. Вълнението на морето ще е около 2 бала. В планините ще е предимно слънчево. Ще духа умерен южен вятър, който привечер ще се усили. Ще е топло, с максимална температура на височина 1200 метра – около 25°, на 2000 метра – около 18°.", "date": "2017.09.11", "title": "Днес ще бъде предимно слънчево"}
{"url": "http://www.novinite.bg/articles/149848/Roni-Uud-se-varna-na-scenata-sled-bitka-s-raka", "text": "Рони Ууд отбеляза триумфално завръщане в шоуто на \"Ролинг Стоунс\" в Хамбург в събота вечер, след няколко месеца на битка с рака, информира БГНЕС, цитирано от НОВА.70-годишният китарист съобщи, че страда от злокачествено образувание на белите дробове и е претърпял успешна операция през май и изглежда вече е в добра форма, след като се присъедини към колегите си Мик Джагър, Кийт Ричардс и Чарли Уотс в тяхното европейско турне \"Без филтър\" на стадион \"Щадпарк\" в Хамбург.Рони, който пристигна в Германия със съпругата си Сали и техните 16-месечни близнаци, каза „Всички сме еднакво ентусиазирани от това невероятно преживяване, защото обичаме да бъдем заедно и да правим хората щастливи с музиката си. Това е като подарък, който не може да бъде купен”.73-годишният музикант увери феновете си, че рок динозаврите от все още са пълни с енергия за усилен труд.Той заяви: \"Още не сме свършили. Твърде рано е да говоря за наследството на „Ролинг Стоунс”.Групата продължава турнето си във вторник в Олимпийския парк в Мюнхен.  ", "date": "2017.09.11", "title": "Рони Ууд се върна на сцената след битка с рака"}
{"url": "http://www.novinite.bg/articles/149838/Potop-v-Zadar", "text": "Силна буря се разрази от 8:00 до 10:00 ч. (9:00 - 11:00 ч. българско време) тази сутрин над , Северна Далмация, като за броени минути наводни всички подлези и превърна улиците на туристическия град в същински реки, информират хърватските медии, цитирани от Агенция \"Фокус\", цитирано от НОВА. Електронното издание Dnevno твърди, че градът е в колапс, докато Index озаглавява публикацията си \"Потоп в \" и съобщава, че местния център 112 е затрупан с обаждания. Големи части от града са без електричество.", "date": "2017.09.11", "title": "Потоп в Задар"}
{"url": "http://www.novinite.bg/articles/149808/Phenyan-zaplashi-Vashington", "text": "Северна Корея заплаши Съединените щати, че ще им причини \"най-големите страдания и болки\", ако продължават да настояват ООН да затегне санкциите срещу Пхенян, след шестия му ядрен опит, предаде Франс прес, цитирано от ДАРИК.   В комюнике, разпространено от официалната агенция КЦТА, севернокорейското външно министерство предупреждава, че ако Вашингтон прокара \"тази незаконна резолюция за втвърдяване на санкциите, Северна Корея ще направи всичко възможно САЩ да платят за това\".   \"Мерките, които ще бъдат взети, ще причинят на Съединените щати най-големите страдания и болки в цялата им история\", посочва министерството.   \"Светът ще стане свидетел на начина, по който Северна Корея усмирява американските гангстери, предприемайки поредица от действия, които ще бъдат най-твърдите, които някога са си представяли\", добавя севернокорейското външно министерство.   Съветът за сигурност на ООН беше призован от Вашингтон да приеме нови строги санкции срещу Северна Корея, обвинена в заплашване на мира с програмите си за ядрено и конвенционално въоръжаване, припомня АФП.", "date": "2017.09.11", "title": "Пхенян заплаши Вашингтон"}
{"url": "http://www.novinite.bg/articles/149824/Socialna-pomosht-pod-formata-na-obrazovatelni-pomagala", "text": "Социалните помощи за деца от семейства с финансови затруднения да бъдат под формата на образователни помощи. Това предлага министърът на образованието Красимир Вълчев, информира НОВА.Според него учителите трябва да преценяват от какво имат нужда децата в училище, а не родителите.И още. Държавата трябва да използва всички методи да върне децата в училище, дори и принуда. А родителите, които не допускат децата си до класните стаи да носят наказателна отговорност.Какво от тези предложения ще се превърне във факт, разказваме в следващите ни емисии.  ", "date": "2017.09.11", "title": "Социална помощ под формата на образователни помагала"}
{"url": "http://www.novinite.bg/articles/149830/Otpadat-ejegodni-medicinski-pregledi-za-uchiteli", "text": "Министерство на здравеопазването е предприело изменение на Наредба № 4 от 24.10.2016 г. за определяне заболяванията и отклоненията, които застрашават живота и здравето на децата и учениците. Тъй като посочените в Наредбата заболявания са тежки и периодът за развиване на част от тях е различен, а обвързването му с фиксирани срокове не е целесъобразно, Министерство на здравеопазването предприе изменение на Наредбата, информира БНТ.\r\nМЗ предлага да отпадне периодичността на задължителните медицински прегледи. Отпада и срокът, в който да се провеждат прегледите, а именно до 30 септември. В проекта се предвижда работодателят да има самостоятелност относно необходимостта от извършване на медицински преглед при промяна на различни обстоятелства.\r\nПредложена е и промяна на наименованието на Наредбата, с което ще акцентира върху основното предназначение на поднормативния акт – при наличие на определени заболявания/ отклонения да не може да се заема длъжността „педагогически специалист“. Предложението на здравно министерство е Наредбата да бъде озаглавена „Наредба № 4 за определяне заболяванията и отклоненията, при които не може да се заема длъжността на педагогически специалист.“\r\nВ рамките на днешния ден проектът на Наредбата ще бъде изпратен за спешно съгласуване в МОН с оглед необходимостта от бързо публикуване за обществено обсъждане.\r\nПрипомняме, че съгласно Закона за предучилищното и училищното образование лице, което страда от заболявания и отклонения, които застрашават живота и здравето на децата и те, определени с наредба, издадена от министъра на здравеопазването, съгласувано с министъра на образованието и науката, не може да заема длъжност на педагогически специалист. На това основание е издадена Наредба № 4 от 24.10.2016 г. за определяне заболяванията отклоненията, които застрашават живота и здравето на децата и те, като преди обнародването на Наредбата (близо 4 месеца) в МЗ не е постъпило нито едно становище.\r\nКъм момента Наредбата регламентира, че лицата, заемащи длъжността педагогически специалист, подлежат ежегодно на задължителен медицински преглед и представят пред работодателя си документ за проведен медицински преглед, удостоверяващ липсата на тези заболявания ежегодно в срок до 30 септември.\r\n", "date": "2017.09.11", "title": "Отпадат  ежегодни медицински прегледи за учители"}
{"url": "http://www.novinite.bg/articles/149839/Lyutiv-gaz-be-razprasnat-na-germansko-letishte", "text": "Неизвестно лице разпръсна лютив газ на летището във Франкфурт на Майн, пострадали са няколко души, информира ТАСС, цитирана от БГНЕС, цитирани от НОВА.Инцидентът е станал пред стойките за чекиране на полетите, уточни изданието \"Фокус-онлайн\".  ", "date": "2017.09.11", "title": "Лютив газ бе разпръснат на германско летище"}
{"url": "http://www.novinite.bg/articles/149847/Velikobritaniya-podgoni-imigrantite-ot-ES", "text": "\r\nБроят на гражданите от , върнати в родните им държави от британското правителство след референдума за Брекзит, се е увеличил значително, предаде БНР, като цитира в. \"Индипендънт\".\r\nЗа последните 12 месеца  е върнала принудително в родните им страни около 5000 европейски граждани.\r\nСпоред данни, представени от правителството на Тереза Мей, за първите три месеца на 2017 г. са извършени 26% повече принудителни връщания на хора, отколкото за същия период предишната година. \r\nМинистерството на вътрешните работи обяви преди дни намеренията си да ограничи сериозно имиграцията от Европа след Брекзит. Вчера бившият премиер Тони Блеър призова за нови строги мерки за обуздаване на имиграцията, което да промени мнението на гласоподавателите за Брекзит и да не се стигне до излизане от ЕС.\r\nЗащитници на човешките права във  твърдят пред \"Индипендънт\", че принудителното връщани на граждани на  често е незаконно и потърпевши вече водят дела. Лейбъристите определиха представените данни като \"позор за \".\r\n", "date": "2017.09.11", "title": "Великобритания подгони имигрантите от ЕС"}
{"url": "http://www.novinite.bg/articles/149812/Izbori-v-Norvegiya", "text": "В Норвегия гласуват на парламентарни избори. Днес е последният ден, в който гласоподавателите могат да отидат до урните, информира \"Ройтерс\", цитирана от Агенция \"Фокус\"., цитирано от НОВА.Докато консерваторите на настоящия премиер Ерна Солберг искат да намалят данъците, за да стимулират растежа, то опозиционната Работническа партия на Йонас Гар Стоере залага на увеличаване на данъците, за да финансира по-добри обществени услуги в страната. Резултатът от вота може да повлияе на норвежката петролна индустрия, тъй като Солберг или Гар Стоере вероятно ще зависят от една или повече малки партии, за да формират правителство, а голяма част от тези политически сили се стремят да наложат ограничения за проучвания в арктическите води край северното крайбрежие на Норвегия.Предварителните резултати от изборите ще бъдат публикувани след 19 часа в понеделник (21 часа българско време). Социолозите предвиждат оспорвана надпревара, което означава, че преброяването на гласовете вероятно ще продължи във вторник.", "date": "2017.09.11", "title": "Избори в Норвегия"}
{"url": "http://www.novinite.bg/articles/149797/Obsajdat-badeshteto-na-AM-Struma", "text": "Обществено обсъждане на трасето на магистрала \"Струма\" ще се проведе в Симитли и Кресна. Местните жители ще кажат мнението си по 5-е предложени варианта - откъде и как да минава автомагистралата в участъка от Крупник до Кресна, информира БНТ.\r\nПет са вариантите за строителството на АМ \"\" през Кресненското дефиле. Първият предвижда използването на сега съществуващия път през дефилето в посока Гърция, а към София да се построи нов път по билото на планината източно от Кресна.\r\nВторият вариант е 15-километров тунел, който през годините беше отхвърлен заради сеизмичност, радиоактивност и висока цена.\r\nТретият вариант е магистрала изцяло извън дефилето, източно от Кресна.\r\nА четвъртият и петият- с две платна в дефилето. След обществените обсъждания, проектът за магистралата и Докладът за оценка за въздействие върху околната среда трябва да мине одобрение през екологичното министерство.\r\n", "date": "2017.09.11", "title": "Обсъждат бъдещето на АМ \"Струма\""}
{"url": "http://www.novinite.bg/articles/149821/V-Goce-Delchev-rastat-cenite-na-gorivata", "text": "Все още без резултат са исканията на жителите на Гоце Делчев и региона за нормални цени на бензина, дизела и газта, за които настояваха в три протеста. Търговците на горива по никакъв начин не се съобразяват и цените остават  все така високи, дори имат допълнително леко повишаване през летния сезон. Драстични са разликите например в бензиностанциите в Благоевград и Гоце Делчев, информира ДАРИК. По данни на Георги Темелков – председател на Асоциацията за малък и среден бизнес в града през миналата седмица с 11 стотинки по-скъп е бил дизела, а тази седмица разликата в цените е 7 стотинки. Газта за автомобили също се продава по-скъпо в гоцеделчевските бензиностанции. 2.08 лв. е дизела, 1.06 – газта за автомобили. За съжаление хората не реагират и от това се възползват търговците на горива. Причината според Георги Темелков вероятно е във все още отпускарския сезон. Повече от 200 души се подписаха в протестен сигнал до КЗК, Комисията за защита на потребителите, омдусмана Мая Манолова и премиера Борисов, на последния протест. Отговори в Асоциацията очакват от август, но все още не са получили такъв от нито една отговорна институция, уточни Темелков.  ", "date": "2017.09.11", "title": "В Гоце Делчев растат цените на горивата"}
{"url": "http://www.novinite.bg/articles/149827/Vse-po-chesto-stavame-jertva-na-onlajn-izmami", "text": "Българският потребител все по-често става мишена на онлайн измами. В повечето случаи клиентите са подведени от добре направени, \"уж\" европейски страници, информира бТВ.Масово обаче зад измамата стоят сайтове, регистрирани извън ЕС, което не дава никаква защита на правата ни.  Симона и съпругът й поръчват маркови маратонки от италиански сайт. Симона Дончева посочва, че цените са били реални, а след поръчката от сметката им са били изтеглени 161 лв.Три месеца след като от доставката няма и следа Симона се опитва да се свърже с търговеца - телефон или адрес няма - единствено контактна форма. 70% от сигналите до европейския потребителски център са именно за проблеми при пазаруване онлайн. Измамните сайтове вече заблуждавали с професионален вид.„Обикновено са под 100 евро сумите, но има и крупни измами с трактори, коли каравани, където вече става въпрос за хиляди евро”, посочва Игнат Арсенов от  Европейски потребителски център. Такива са между 5 и 10 случая в годината.„Тези сайтове са с доста кратък живот – един например е на 33 дни и след още толкова ще изчезне и ще създаде друг”, коментира експертът. Оказва се, че собствеността на сайта е скрита и съвсем не е регистриран в европейския съюз.", "date": "2017.09.11", "title": "Все по-често ставаме жертва на онлайн измами"}
{"url": "http://www.novinite.bg/articles/149807/Vse-poveche-balgari-se-zavrashtat-v-rodinata", "text": "След голямото изнасяне от България - част от нашите сънародници отново избират родината, разказва НОВА. През последните 10 години има трайна тенденция българи, заминали да учат или работят в чужбина, да се връщат и да развиват своята кариера обратно в България. Според проучване на форум „Кариера в България”, за периода 2009-2017 г. средно 58% от заминалите да учат в чужбина вече са се върнали в България, 18% имат намерение да го направят, а 24% се колебаят.Най-много млади хора се връщат от Англия – 23%, следвани от Германия (16%) и САЩ (14%).", "date": "2017.09.11", "title": "Все повече българи се завръщат в родината"}
{"url": "http://www.novinite.bg/articles/149825/Spryaha-prodajbata-na-21-tona-yajchen-jaltak-bez-sertifikat", "text": "Звеното \"Фискален контрол\" в Националната агенция за приходите /НАП/ пресече опит за реализиране на територията на България на 21 тона течен яйчен жълтък без сертификат, съобщиха от приходната агенция. При проверка на товарния камион, превозващ стоката, служителите на НАП са установили, че липсват документи за произхода и годността на жълтъка, цъобщава БНТ.\r\nФискалните агенти са пломбирали камиона и са сигнализирали служители на Българската агенция по безопасност на храните чрез Междуведомствения координационен център за противодействие на контрабандата и контрол на движението на рискови стоки и товари на ГДБОП. Заради липсата на сертификат, здравните инспектори са наложили възбрана на стоката.\r\nВъпреки че яйчният жълтък не попада в Списъка на стоки с висок фискален риск, звеното за фискален контрол в  следи движението на тази стока на територията на страната след оповестяването на случаи на заразени яйца в търговската мрежа в Западна Европа.\r\nОт началото на 2017 г. фискалните агенти на  са извършили 201 000 проверки на транспортни средства, като на близо 64 000 са поставени технически средства за контрол. В резултат на извършените контролни действия са наложени 1100 обезпечения, за да се избегне отклонение от облагане, допълват от НАП.\r\n", "date": "2017.09.11", "title": "Спряха продажбата на 21 тона яйчен жълтък без сертификат"}
{"url": "http://www.novinite.bg/articles/149819/Chast-ot-stolicata-bez-voda-na-12-septemvri", "text": "На 12 септември 2017 г. (вторник), във връзка с направа на връзки на улични водопроводи на ул. „Цар Асенов път“, с. Бистрица  се налага спиране на водоподаването от 9:00  до 21:00 часа на клиентите на „Софийска вода”, живеещи в района на: вилна зона „Беликата“, вилна зона „Батийница“, вилна зона „Бяла нива“, вилна зона „Дебело Гуно“, вилна зона“ Косанин дол“, вилна зона „Градище“, вилна зона „Ловджийска чешма“ и с.Кокаляне, информира ДАРИК.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: вилна зона“ Косанин дол“ – ул. „Карачаир“ и ул. „Зебел“; вилна зона „Беликата“ – на входа на вилната зона; вилна зона „Бяла нива“ – ул. „Горна Батийница“.   На 12 септември 2017 г. (вторник), във връзка с направа на връзки на улични водопроводи на бул. „Президент Линкълн“, кв. „Овча купел“  се налага спиране на водоподаването от 9:00  до 21:00 часа на клиентите на „Софийска вода”, живеещи в района на: бл.601, бл. 602, бл. 604, бл. 605; ул. „Първенец“, по ул. „Лиляче“ от бул. „Президент Линкълн“ до бл. 602.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  между бл. 604 и бл. 606.   На 12 септември 2017 г. (вторник), във връзка с изграждане на сградно водопроводно отклонение на ул. „Люлин планина“, Център  се налага спиране на водоподаването от 9:00  до 18:00 часа на клиентите на „Софийска вода”, живеещи в района на: по ул. „Люлин планина“ от ул. „Доспат“ до ул. „Шандор Петьофи“ по ул. „Доспат“ от ул. „Дукатска планина“ до ул. „Св. Иван Рилски“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Доспат“ ъгъла с ул. „Люлин планина“.   На 12 септември 2017 г. (вторник), във връзка с изграждане на сградно водопроводно отклонение на ул. „Асенова крепост“, кв. „Подуене“  се налага спиране на водоподаването от 10:00  до 19:00 часа на клиентите на „Софийска вода”, живеещи в района на: ул. „Погледец“, ул. „Царичина“, ул. „Асенова крепост“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Асенова крепост“ ъгъла с ул. „Царичина“.   На 12 септември 2017 г. (вторник), във връзка с подмяна на сградно водопроводно отклонение на ул. „Криволак“, с. Бистрица  се налага спиране на водоподаването от 9:00  до 17:00 часа на клиентите на „Софийска вода”, живеещи в района на: ул. „Криволак“, по ул. „Ивайло“ от ул. „Криволак“ до ул. „Младен Ангелов“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Криволак“, ъгъла с ул. „Ивайло“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.   “Софийска вода” АД предварително се извинява на своите клиенти за причинените временни неудобства!   Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.09.11", "title": "Част от столицата без вода  на 12 септември"}
{"url": "http://www.novinite.bg/articles/149814/Konfiskuvani-kartofi-otivat-v-dom-za-stari-hora-vav-Varna", "text": "НАП Варна предостави безвъзмездно 2 тона картофи на дома за стари хора „Гергана“ в морската столица. Зеленчуците са конфискувани, след като е наложено обезпечение на фирмата вносител, информира ДАРИК. Картофите са влезли в страната от Румъния през ГКПП „Дунав мост“, като камионът е запечатан с пломба и проследен до склад в Русе. Собственикът на товара е разполагал със 72 часа да заплати обезпечението и да освободи стоката, но не го е направил и тя се счита за изоставена в полза на държавата. Преди да бъдат предоставени на дома, служители от Агенцията за безопасност на храните са изследвали картофите. През летния сезон под постоянно наблюдение на служителите от “Фискален контрол“ са били всички  превозни средства,  които  зареждат със стока курортните комплекси по Северното Черноморие. От началото на юли до края на месец август фискалните агенти на НАП са извършили 26 843 проверки на транспортни средства, като са проследили движението на рискови стоки, включително алкохол и тютюневи изделия, на стойност близо 18 млн. лева.", "date": "2017.09.11", "title": "Конфискувани картофи отиват в дом за стари хора във Варна"}
{"url": "http://www.novinite.bg/articles/149841/Zdravni-inspektori-proveryavat-uchilishtata-vav-Vraca", "text": "Инспектори от Районната здравна инспекция обикалят училищата във Врачанско, за да направят проверки дали с ремонтите през лятото са изпълнени техните предписания. Такива предписания за безопасните и здравословния условия в училищата се правят в края на всяка учебна година. “До момента няма затворено от нас училище” – коментираха за от РЗИ, пица ДАРИК. През изминалата седмица на едно училище е издадено предписание. Това е Основното училище “Георги Стойков Раковски” в село Търнак. “Предписанието е до края на месеца да поставим решетки на прозорците на физкултурните салони. Вчера поставихме на единия салон и решетките за другия също са готови, но човекът, който ги монтира в момента е зает и ще ги поставим не в тази, а в следващата неделя” – каза за “Дарик” Людмил Николов – директор на училището. През лятото в сградата са направени само козметични ремонти – боядисани са цоклите на всички стаи и коридори. Очаква се през тази година в училището в с. Търнак да се обучават около 120 деца. Заради ремонтни дейности за два дни е била спряна детска градина във Враца, съобщиха също от РЗИ. От днес детското заведение отново е отворило врати. Всички ремонти в училищата трябва да са приключили до 13 септември. Във врачанска област се очаква само в две училища този срок да не бъде спазен – в Професионалната аграрна гимназия “Н. Й. Вапцаров” в Бяла Слатина и в Средното училище в с. Зверино. Строителните дейности там обаче ще бъдат организирани така, че да не пречат на учебния процес – това обяви преди седмица Галина Евденова, началник на Регионалното управление на образованието във Враца. Във всички останали училища ремонтите трябва да приключат преди началото на учебната година.", "date": "2017.09.11", "title": "Здравни инспектори проверяват училищата във Враца"}
{"url": "http://www.novinite.bg/articles/149828/Tapata-kam-Plovdiv-ostava", "text": "\r\nВъвежда се временна организация на движението за ремонт на \"Симеоновско шосе”, съобщиха от пресцентъра на Столична община, цитирани от агенция \"Фокус\".\r\nОт днес до 24.00 часа на 17 септември 2017 г. се забранява влизането на превозни средства по две ленти от дясната страна на южното пътно платно на Околовръстен път при пътен възел \"Симеоновско шосе” на 165 м в посока гр. Пловдив.\r\nДвижението ще се извършва в останалата една лента от пътното платно в същия участък.\r\nОт 00.00 часа на 18 септември 2017 г. до 24.00 часа на 24 септември се забранява влизането на превозни средства по лявата пътна лента от южното пътно платно на Околовръстен път при пътен възел \"Симеоновско шосе” на 165 м в посока гр. Пловдив. Движението ще се извършва в останалите две ленти от пътното платно в същия участък.\r\n", "date": "2017.09.11", "title": "Тапата към Пловдив остава"}
{"url": "http://www.novinite.bg/articles/149849/Rajdat-po-malko-deca-i-golyama-chast-ne-hodyat-na-uchilishte", "text": "\"В България се раждат по-малко деца, но все по-голяма част от тях не ходят на училище. От друга страна учителите са все по-възрастни, а авторитетът им е все по-нисък.\" С тези думи описа ситуацията в българското образование проф. Антоанета Христова - директор на Института за изследване на обществата и знанието при БАН, на дискусията \"Образование и демография\", информира БНТ.\r\nТя коментира, че \"пирамидата у нас е обърната\" - имаме по-малко млади хора и увеличаващо се възрастно население, но младите хора са по-необразовани от възрастните.\r\nПроф. Христова отбеляза, че възрастните хора са преминали през по-сериозно образование и са имали дълго време за квалификация, а младите хора получават по-ниско образование, но тези от тях, които са с по-добро образование заминават за чужбина.\r\n ", "date": "2017.09.11", "title": "Раждат по-малко деца и голяма част не ходят на училище"}
{"url": "http://www.novinite.bg/articles/149833/Otnovo-gori-ceh-v-ekozavoda-kraj-Shishmanici", "text": "Пожар избухна тази нощ в екозавода край пловдивското село Шишманци, съобщиха от пожарната. Сигналът е подаден в 2:20 часа. На място гасят четири противопожарни автомобила, информира БНТ.\r\nПожарът е избухнал в същия цех, който горя в началото на юни, съобщиха от Община Раковски. Това е седмият пожар от откриването на завода за преработка на твърди битови отпадъци. Според служителите на пожарната размерите на огъня са по-малки от последния път.\r\nКъм огнището пътува мобилна лаборатория на РОСВ-Пловдив за измерване на качеството на въздуха в село Шишманци и околните села.\r\n", "date": "2017.09.11", "title": "Отново гори цех в екозавода край Шишманици"}
{"url": "http://www.novinite.bg/articles/149820/Pavlova-Ochakva-se-programata-za-predsedatelstvoto-ni-da-se-prieme-prez-dekemvri", "text": "Окончателен вариант на Националната програма за Българското председателство очакваме да бъде приет в началото на декември. Това каза министърът на Българското председателство на Съвета на ЕС Лиляна Павлова на конференция, по повод навършването на 10 години от присъединяването на България към ЕС и предстоящото председателство на Съвета на ЕС, информира БНТ.\r\n„От септември до ноември предстои да проведем редица обществени обсъждания в Народното събрание и с неправителствени организации, за да можем в края на ноември да обобщим резултатите и да направим завършена версия на Националната ни програма“, обясни тя.\r\n„Премиерът Бойко Борисов създаде Висш консултативен политически съвет с подкрепата на европейски политици, с които да работим за налагането на приоритетите ни и те да бъдат посланици на Българското председателство“, посочи  и допълни, че сред членовете на борда са Симеон Сакскобурготски и Росен Плевнелиев.\r\n„През октомври ще бъде първата среща на този борд“, коментира тя. Министърът посочи, че откриването на Българското председателство ще бъде на 4 януари в Народния театър „Иван Вазов“.\r\n", "date": "2017.09.11", "title": "Павлова: Очаква се програмата за председателството ни да се приеме през декември"}
{"url": "http://www.novinite.bg/articles/149851/Ochakva-se-dobra-rekolta-ot-grozdobera", "text": "Очаква се тази година реколтата от гроздобера да бъде с много добро качество и количество. Това обяви министърът на земеделието, храните и горите Румен Порожанов, който откри гроздобера в село Черногорово край Пазарджик, пише ДАРИК.   „Очаква се преработеното грозде за вино през тази година да бъде над 200 000 тона“, каза Порожанов.   Той подчерта, че тазгодишната реколта е с отлично качество, което е предпоставка за добри вина. Положителна тенденция е и увеличаването на относителния дял на виното с по-висока експортна цена.   Към момента регистрираните винарски изби в страната са над 260, като постепенно нарастват.   В България има над 660 000 дка лоза, като много от тях са направени или реновирани по европейски програми. От земеделското министерство отбелязват, че интересът към производството на вино в България расте. Основните външни пазари за българското вино са Русия, Китай и Великобритания.\r\n   Министър Порожанов обясни, че в подкрепа на сектора се очакват около 26 млн. евро годишно до 2024 г., което ще даде възможност на производителите да направят преструктуриране на винените лозя.   ", "date": "2017.09.11", "title": "Очаква се добра реколта от гроздобера"}
{"url": "http://www.novinite.bg/articles/149835/Valeri-Simeonov-razkri-brutalna-korupcionna-sdelka-v-TEC-Marica-iztok-2", "text": "\r\nВицепремиерът  съобщи, че на 1 септември се е  натъкнал на \"брутална корупционна сделка\" в ТЕЦ \"Марица-изток 2\" ЕАД. На посочената дата през Българска стокова борса е сключена сделка за доставката на два пъти по 1,2 млн. тона варовик на цена от 21 лв. за тон.\r\nЗаявената от дружеството цена от 15 лв. на тон стояла около 28-29 дни и изведнъж едностранно била повишена от дружеството на 21 лв. за тон, каза Симеонов по БНТ. \r\nОт разказа на вицепремиера не се разбира как дружеството - купувач на варовика, е повишило цената, но според Симеонов не са налице правилата, при които се наддава с оферти и се сключва сделка на най-ниската предложена цена.\r\n \r\nСделката в резултат на обявена обществена поръчка била сключена освен това с две предварително избрани фирми, които не били платили и депозит за участие в процедурата.\r\n\"Цената от 15 става 21 лв. по изключително криминален начин, с нареждане на борда на директорите на предприятието\", обяви Симеонов.\r\nТой бил поставил въпроса пред премиера, но \"там развитие няма\". Според него в енергетиката са много консервативни нещата, особено в кадрово отношение. Симеонов очаквал доклад и от Държавната комисия по стоковите борси и тържищата по случая.\r\n\"Тука става въпрос за мене за абсолютно съгласувани действия, които трябва да са обект на проверка от прокуратурата\", обяви той. Според него от завишената цена са се облагодетелствали точно определени фирми.\r\nОт сайта на държавното дружество се вижда, че поръчката за доставката на варовика е обявена на 3 август, като очакваната цена на доставката е 48 млн. лв. В крайна сметка сделката е сключена за общо 50,4 млн. лв.\r\n", "date": "2017.09.11", "title": "Валери Симеонов разкри \"брутална корупционна сделка\" в ТЕЦ \"Марица-изток 2\""}
{"url": "http://www.novinite.bg/articles/149831/Ogneborcite-praznuvat-cyala-sedmica", "text": "С дни на отворените врати във всички местни служби започна отбелязването на Седмицата на пожарната безопасност в Бургаска област. Последният от тях ще е 15 септември. Основните събития са в сряда, информира ДАРИК.   Тогава ще бъде почетена паметта на загинали при изпълнение на служебния си дълг огнеборци на плочата пред Регионалната дирекция, а от 16.30 часа същия ден е предвидена среща с ветерани.   В 18.00 часа пред Пантеона в Морската градина ще бъдат представени възможностите на новата пожарогасителна и аварийно-спасителна техника и ще бъдат разяснени правилата за пожарна безопасност и защита при бедствия, аварии и извънредни ситуации.  ", "date": "2017.09.11", "title": "Огнеборците празнуват цяла седмица"}
{"url": "http://www.novinite.bg/articles/149792/Visshiyat-sadeben-savet-izbira-predsedatel-na-VAS", "text": "Висшият съдебен съвет ще избере нов председател на Върховния административен съд. Кандидатите са двама - Георги Чолаков и Соня Янкулова. И двамата са съдии във ВАС.Смята се, че фаворит е Чолаков, който е подкрепян от сегашния председател - Георги Колев. ", "date": "2017.09.11", "title": "Висшият съдебен съвет избира председател на ВАС"}
{"url": "http://www.novinite.bg/articles/149846/Ovladyan-e-pojarat-v-Shishmanci", "text": "Пожарът в склада за пластмаси в Шишманци е овладян. Според ръководството на предприятието става въпрос за умишлен палеж, предаде кореспондентът на bTV в региона, съобщава бТВ.Хора от селото споделиха, че са почувствали неприятна миризма по обяд, когато вятърът се е обърнал към населеното място. Пушеците този път са доста по-скромни по размери в сравнение с тези преди 3 месеца.  Жители на Шишманци са възмутени от ситуацията – те твърдят, че редовно са обгазявани от пожари в близкото предприятие и заплашват с блокада на магистралата, защото очевидно взетите мерки не дават резултати. На мястото пристигна подвижната измервателна станция на министерството на околната среда и водите, която веднага започна замервания на чистотата на въздуха. Към момента няма тревожни данни за отклонения в нормите. \r\nОт пловдивската на уточниха, че огнената стихия е засегнала площ с размери около един декар. В момента огнището е о и няма опасност да се разрасне.\r\n", "date": "2017.09.11", "title": "Овладян е пожарът в Шишманци"}
{"url": "http://www.novinite.bg/articles/149843/Tri-pojara-v-Kyustendilska-oblast", "text": "Три пожара с материални загуби са гасили екипи на РС \"Пожарна безопасност и защита на населението\" в Кюстендилска област в края на миналата седмица. Късо съединение в къща е причинило пожар в с. Еремия, изгорели са 6 дка овощна градина, прозорец на къща и ел. табло. Пожарът е угасен от 2 екипа на РС \"ПБЗН\"-Кюстендил. Спасени са намиращи се наблизо 2 къщи и 3 дка овощна градина, информира ДАРИК. Пожар в с. Крумово, община Кочериново е причинен поради небрежно боравене с открит огън, изгорели са 50 кв. м покривна конструкция, спасена е къща. Няма пострадали хора. Лек автомобил „Тойота“ горя в Дупница. Огънят унищожи калник и подкалникова кора. Противопожарният екип е спасил останалата част от автомобила и паркираните наблизо други 3 МПС. Причините за възникването на този пожар изяснява Районно управление-Дупница, не се изключва умисъл.", "date": "2017.09.11", "title": "Три пожара в Кюстендилска област"}
{"url": "http://www.novinite.bg/articles/149829/Italianec-padna-ot-darvo-i-pochina", "text": "71-годишен италианец почина, след като падна от дърво в землището на разградското село Балкански, информира ДАРИК.   Роко Монтанори живеел в Осенец от около 2 години заедно със семейството си – съпруга, дъщеря, зет и внук. Занимавали се с бране и изкупуване на трюфели и орехи.   Инцидентът с възрастния италианец станал привечер на 10 септември в гориста местност в землището на село Балкански. Мъжът паднал от високо орехово дърво.   С множество фрактури и в кома пострадалият е откаран в разградската болница, където по-късно починал.", "date": "2017.09.11", "title": "Италианец падна от дърво и почина"}
{"url": "http://www.novinite.bg/articles/149844/43-godishen-maj-se-udavi-v-Dunav-kraj-Ruse", "text": "43-годишен мъж се удави в Дунав край Русе. Инцидентът е станал снощи, а тялото му бе намерено днес по обед, информира БГНЕС. Операцията по издирването му продължи шест часа с участието на водолазни екипи от Велико Търново и Русе, цитира НОВА.\"По разкази на очевидци мъжът е скачал на няколко пъти от понтон №6 в реката, за да се разхлади. При поредния скок е извикал за помощ и е изчезнал във водите на Дунава\", обясни директорът на областното управление „Пожарна безопасност и защита на населението“-Русе комисар Димитър Павлов.От 6 часа сутринта на крак са вдигнати спасителните екипи на „Пожарна безопасност и защита на населението“ в Русе, като са извикани и двама водолази от Велико Търново. На помощ се е притекъл и специализиран катер на пожарната. Издирването е било затруднено, тъй като дълбочината на реката в района достига 6 метра и има затлачени дървета и клони.По обед тялото на мъжа беше извадено. Самоличността му е известна, тъй като той е оставил на брега на реката дрехи и документи.Това е първи случай на удавен в Дунава край Русе за това лято. От началото на годината има още два, но те са в други райони на областта – в река Русенски Лом край село Сваленик, където се удави 59-годишен мъж, и в язовира край село Пейчиново, където загина 23-годишен младеж. През миналата година случаите на удавени хора също са три – двама в Дунава край остров Люляка и един в река Русенски Лом.  ", "date": "2017.09.11", "title": "43-годишен мъж се удави в Дунав край Русе"}
