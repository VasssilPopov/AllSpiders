{"url": "https://www.novinite.bg/articles/185199/Na-1-fevruari-v-Haskovo-EVN-dava-vazmojnost-na-vseki-jelaesht-da-proizvede-unikalen-shal-polzvajki-svoyata-energiya-za-5-minuti", "text": "На 1 февруари 2020 г. (събота) EVN предоставя на всеки желаещ в Хасково възможността да изплете собствен уникален шал, ползвайки своята енергия за 5 минути. Нестандартното решение е възможно чрез специално конструираната инсталация, която ще се намира през целия ден в ЦУМ Хасково.Инсталацията включва фиксиран велосипед и плетачна машина. Въртенето на педалите на велосипеда задвижва плетачна машина, която произвежда шал. Така само с няколко завъртания на педалите се създава достатъчно енергия, която води до създаването на реален продукт. Видео от инсталацията „Екоплет“ можете да видите тук: С тази инициатива EVN България продължава да напомня, че малките стъпки за енергийна ефективност могат да имат реален ефект, когато ги прилагаме редовно и последователно. Инициативата се организира за втора поредна година, след като през 2019 г. инсталацията гостува в Стара Загора, Бургас и Пловдив. Инсталацията ще пътува в следните градове в Югоизточна България през февруари.  1 февруари 2020 г. - Хасково, ЦУМ Хасково, от 10:00 до 18:00 ч.  8 февруари 2020 г. - Казанлък, Универмаг, от 10:00 до 18:00 ч.  9 февруари 2020 г. - Сливен, Сити Център Сливен, от 10:00 до 18:00 ч.", "date": "2020.01.30", "title": "На 1 февруари в Хасково EVN дава възможност на всеки желаещ да произведе уникален шал, ползвайки своята енергия за 5 минути"}
{"url": "https://www.novinite.bg/articles/185212/Jenata-na-Emo-Cholakov-ugasna-edva-na-39-godini", "text": "Жената на бившия синоптик на bTV Емо Чолаков Красимира бе погребана вчера в родния град на двамата Гоце Делчев. Ден преди това тя е починала в София след дълга и изтощителна битка с рака. Красимира бе едва на 39 години, ридаят близки до семейството. Именно заради болестта на жена си, Чолаков напусна bTV, а не в търсене на по-голяма заплата, както повечето медии писаха.Лечението на онкологичното заболяване изисквало цялото внимание на семейството и затова Емо прекарвал всяка свободна минута с Красимира, разказаха негови близки. Заетостта му в телевизията нямала да му позволи да бъде плътно до нея и затова Емо без колебание напуснал медията. Въпреки голямата загуба той ще снима новото риалити предаване, което ще тръгне по Нова телевизия. Както вече стана ясно, бившият синоптик става водещ на \"Един за друг\".10 двойки ще заложат на силната връзка помежду си, за да докажат, че когато са заедно са непобедими. Колко добре се познават и дали ще се променят отношенията им, зрителите ще проследят от 22 февруари. Снимките започват след седмица и Чолаков ще бъде пред камерата, пише \"Хотнюз\".", "date": "2020.01.30", "title": "Жената на Емо Чолаков угасна едва на 39 години"}
{"url": "https://www.novinite.bg/articles/185216/Prof-Lyubomir-Stojkov-poluchi-pochetniya-znak-SvKliment-Ohridski-sas-sinya-lenta", "text": "Известният наш университетски преподавател, журналист, учен, изкуствовед и културолог проф. д.н. Любомир Стойков бе удостоен с едно от най-високите отличия на Софийския университет - Почетния знак „Св. Климент Охридски“ със синя лента. Наградата му бе връчена от проф. дфн Анастас Герджиков, ректор на СУ „Св. Климент Охридски“, за неговия цялостен принос към развитието на журналистиката, както и за заслугите на проф. Стойков към дейността на Факултета по журналистика и масова комуникация, и към катедра „История и теория на журналистиката“. Ритуалът по награждаването се проведе в зала 1 на Университета по време на редовно заседание на неговия Академичен съвет. В своето благодарствено слово проф. д.н. Любомир Стойков подчерта, че приема тази награда като признание за духовната енергия и усилията, които е положил по време на близо 40-годишната си преподавателска дейност във Факултета по журналистика и масова комуникация. Той не пропусна да спомене имената на свои любими преподаватели, които с мъдрост и харизматичност са го вдъхновявали и продължават да го вдъхновяват до ден днешен: професорите Иван Славов, Исак Паси, Марко Семов, Кирил Нешев, Минчо Драганов и др.Награденият сподели някои от генералните си принципи и методи на преподаване, сред които: да даваш на студентите повече, отколкото си длъжен да дадеш, преодолявайки формални и бюрократични ограничения; да преподаваш креативно и дивергентно, стимулирайки академичната младеж към самостоятелно мислене; да градиш мостове между теорията и реалния живот; да отдаваш дължимото на хумора, защото прекалената назидателност и дидактичност убиват пълноценния контакт със студентите. Професорът благодари на Софийския университет и за това, че именно в него е получил автономията и независимостта на учен, изследовател и преподавател, благодарение на което се е реализирал и утвърдил като анализатор на 2 такива „маргинални“ (за високомерната наука) зони като всекидневната медийна култура, модата, субкултурите, лайфстайла, знаменитостите, еротиката, порнографията и пр. В заключение той отправи апел към академичната общност за повече атрактивност и естественост в образователния процес и за по-голям респект към студентите.„Нека да се вслушваме в техните идеи и критики, защото не само студентите се учат от своите професори, но и професорите трябва да се учат от своите студенти!“ – изтъкна проф. д.н. Любомир Стойков. На церемонията за награждаването присъстваха колеги на професора, бивши и настоящи негови студенти, телевизионни екипи и др. Деканът на Факултета по журналистика и масова комуникация проф. д-р Веселина Вълканова сподели пред тях: „Проф. Любомир Стойков е бил мой преподавател и аз отлично познавам неговата педагогическа и преподавателска кариера, както и, разбира се, научните му изследвания... Той е от най-ценените и обичани от студентите преподаватели... Споделям този вълнуващ и радостен за професора миг, тъй като почетният знак „Св. Климент Охридски“ със синя лента е огромно признание. Голяма чест и удоволствие е днес да връчим на проф. Стойков това най-високо отличие, защото той има извънредно големи постижения и принос в развитието на нашата академична общност.“ Снимки:1. Проф. д.н. Любомир Стойков произнася благодарствено слово следполучаването на Почетния знак „Св. Климент Охридски“ със синя лента.Фото: Виктория Сиракова / Алма комуникация2. Проф. д.н. Любомир Стойков пред иконата на патрона на Софийскияуниверситет „Св. Климент Охридски“.Фото: Виктория Сиракова / Алма комуникация3. Ректорът на СУ „Св. Климент Охридски“ проф. дфн Анастас Герджиковпоздравява проф. д.н. Любомир Стойков по случай удостояването му сПочетния знак „Св. Климент Охридски“ със синя лента.Фото: Виктория Сиракова / Алма комуникация4. Проф. д.н. Любомир Стойков произнася благодарствено слово следполучаването на Почетния знак „Св. Климент Охридски“ със синя лента.Фото: Виктория Сиракова / Алма комуникация5. Проф. д.н. Любомир Стойков произнася благодарствено слово следполучаването на Почетния знак „Св. Климент Охридски“ със синя лента.Фото: Лилия Йотова / Алма комуникация6. Проф. д.н. Любомир Стойков заедно с декана на Факултета по журналистика имасова комуникация проф. д-р Веселина Вълканова.Фото: Виктория Сиракова / Алма комуникация7. Проф. д.н. Любомир Стойков заедно с ръководителя на катедра „История итеория на журналистиката“ доц. д-р Мария Попова.Фото: Лилия Йотова / Алма комуникация8. Проф. д.н. Любомир Стойков след получаването на Почетния знак „Св.Климент Охридски“ със синя лента.Фото: Екатерина Титова / Алма комуникация9. Проф. д.н. Любомир Стойков след получаването на Почетния знак „Св.Климент Охридски“ със синя лента.Фото: Виктория Сиракова / Алма комуникация", "date": "2020.01.30", "title": "Проф. Любомир Стойков получи почетния знак „Св.Климент Охридски“ със синя лента"}
{"url": "https://www.novinite.bg/articles/185227/Nove-Holding-s-nova-poziciya-Iskat-da-ovladeyat-uspeshen-chasten-biznes-i-FK-Levski", "text": "Във връзка с наложените запори на фирми, свързани с Васил Божков и изземане на имуществото му, случили се през изминалите дни, от Нове АД Холдинг излязоха с позиция.Налагането на запори на фирми, свързани с бизнесмена Васил Божков, както и запори на негово лично имущество без задължителното за това съдебно разпореждане може да се определи само по един начин – като абсолютен произвол. По силата на Данъчно-процесуалния кодекс на предварително обезпечаване подлежат единствено вземания за данъци и осигурителни вноски, но не и други публични вземания. За да бъдат обезпечени вземания за държавни такси, то същите следва да са установени с влязъл в сила ревизионен акт. Такъв е ревизионен акт, който е минал едноистанционно административно обжалване и двуинстанционно в съда. Това е фактическата ситуация по отношение на твърденията на АДФИ, че Националната лотария дължи невнесени суми от такси за минал период.По отношение на личното имущество на г-н Божков, по силата на ЗКПОНПИ, КПОНПИ може да изиска запори при наличие на достатъчно данни и обосновано предположение за незаконно придобито имущество, но отново с мотивирано искане до съда. При действия на данъчни органи, това отново не може да стане без влязъл в сила данъчен ревизионен акт. Отново искаме да напомним, че г-н Божков е акционер във въпросните компании и на тази основа действията срещу него са абсолютно незаконосъобразни.С всеки следващ ден от началото на тази печална сага става все по-ясно, че целта е овладяването на успешен частен бизнес и футболен клуб, който за последната година бе изваден от фалит. Всички действия на властимащите – хора и институции, са в разрез с действащите в страната ни закони. Те целят на практика да блокират дейността ни като поставят компаниите в невъзможност да извършват нормалната си дейност.Така например, трябваше да бъдат платтени 41 000 евро на мениджърска агенция за два трансфера за ПФК “Левски” и ако тази сума не бе осигурена, клубът би загубил 3 т. от първенството, а при забавяне от 14 дни щеше да бъде изхвърлен от групите.Също днес беше срокът да се платят 144 000 лв. по споразумението за дълговете на клуба в размер на 5 млн. към НАП. Ако не бяха осигурени в срок, това би развалило автоматично споразумението, което щеше да означава поредна огромна загуба за клуба. Това е само един нагледен пример.Утре ние няма да сме в състояние да оперираме с активите на компаниите си поради незаконосъобразните действия на правоохранителните органи и това ще доведе до много последствия на много нива. Ще търсим правата си в съда и ще отстояваме правото си да работим, въпреки държавните институции и репресивния държавен апарат.", "date": "2020.01.30", "title": "Нове Холдинг с нова позиция: Искат да овладеят успешен частен бизнес и ФК Левски"}
{"url": "https://www.novinite.bg/articles/185200/Proveryavat-102-kontejnera-s-italianski-bokluk-na-pristanishteto-vav-Varna", "text": "Експерти от Районната прокуратура, полицията, митницата, ДАНС и РИОСВ днес започват оглед на още 102 контейнера с италиански боклук, складирани на пристанище Варна-Запад, съобщиха от пресслужбата на Апелативната прокуратура в крайморския град. Товарът е установен в хода на разследването по досъдебното производство, образувано на 16 януари тази година, за разтоварени на пристанище Варна-запад 25 контейнера на 9 октомври 2019 г.Изпращачът и на тези 102-а контейнера, чийто оглед започва днес, е същата фирма от град Салерно. Идентичен е и получателят на товара - фирма, регистрирана в София. Експертите трябва да установят дали има разминаване между посоченото в митническите документи и реалното съдържание на контейнерите. Информацията за товара е, че е пластмаса и каучук. И тези 102 контейнера са с режим на временно съхранение до 90 дни, които вече са изтекли.Втората пратка с италиански отпадъци е започнала да пристига на 21 октомври миналата година. Тогава на пристанище Варна-Запад са разтоварени 29 контейнера. Останалите са пристигнали поетапно през ноември.При отварянето на част от първата пратка с италиански боклук се оказва, че съдържат текстилни, стъклени и дървени отпадъци, а не декларираните пластмасови и каучукови. Тогава е установено също, че отпадъците не са транспортирани във вакуумирани бали, както се изисква по закон.Досъдебното производство за контейнерите с италиански боклук е взето на специален надзор от Апелативната прокуратура във Варна по разпореждане на главния прокурор Иван Гешев", "date": "2020.01.30", "title": "Проверяват 102 контейнера с италиански боклук на пристанището във Варна"}
{"url": "https://www.novinite.bg/articles/185217/Mlad-shofor-ubi-chujdenec-na-TIR-parking", "text": "Лек автомобил блъсна смъртоносно пешеходец на 2 км преди ГКПП \"Лесово\", съобщи полицията в Ямбол.Управляваната от 21-годишен жител на община Котел кола е ударила 62-годишен чужденец, който стоял до паркиран на платното ТИР.Пострадалият е транспортиран до Спешно отделение на МБАЛ \"Св. Пантелеймон\" в Ямбол с черепно-мозъчна травма, където по-късно е починал. Пробата за алкохол на водача на лекия автомобил е отрицателна.", "date": "2020.01.30", "title": "Млад шофьор уби чужденец на ТИР паркинг"}
{"url": "https://www.novinite.bg/articles/185224/6-yazovira-u-nas-sa-s-obem-pod-polovinata", "text": "Басейновите дирекции ще извършат проверки на всички ВиК оператори по изпълнение на условията в разрешителните за водовземане. Това решение беше взето днес на извънредно заседание на Висшия консултативен съвет по водите в МОСВ под ръководството на министъра на околната среда и водите Емил Димитров и с участието на зам.-министър Красимир Живков. Сред участниците бяха представители на МРРБ, Министерството на енергетиката, „Язовири и каскади“ ЕАД, „Напоителни системи“ ЕАД и „Софийска вода“ АД, съобщиха от МОСВ.Експертите от басейновите дирекции ще проверяват дали са изпълнени условията в разрешителните за монтиране на измервателни устройства. Така ще се проследи отчита ли се реално ползваната от ВиК операторите вода и рационалното използване на наличния природен ресурс.„Проблемите във ВиК сектора ги знаете – върви едно междусистемно надлъгване от години. За да скрият загубите по мрежата и авариите по довеждащия водопровод, не отчитат колко взимат от язовирите. Имаме ВиК-та, които работят прекрасно, има други, които някак си не работят“, каза министър Димитров по време на заседанието. Според информацията, изнесена от зам.-министър Живков, има ВиК оператори, които отчитат 95% загуби по мрежата – като в Шумен, много други дружества пък съобщават за 70-85% загуби по водопровода.„Ние всеки месец гледаме една справка, сверяваме с другата на ВиК и басейнова дирекция и потвърждаваме тяхната потребност. Но вярвайки безрезервно, стигаме до конфликти ситуации. Затова ще променим системата. Ще се срещна с представители на Министерството на енергетиката, МЗХГ, МРРБ, „Язовири и каскади“ и всички заинтересовани страни. Ние сме в началото на процеса по разрешаване на водовземането, затова трябва да променим начина на работа първо при нас и после да го изисквам от другите“, обясни министърът.„Всеки ден ще отчитаме, всеки ден ще проверяваме потоците. Не може цял месец да е една и съща цифра приток и разход. Ясно е какво се прави – гледат миналогодишна база, не се мери и си пускат данни каквито си искат. Няма измервателни уреди и после сме изненадани. Ще изпращаме данните на всички ведомства по служебен ред, за да е ясно, че не крием нищо и да сме максимално прозрачни. И ще изискваме от тях по служебен ред информация“, категоричен беше Димитров.Министър Димитров съобщи още, че в МОСВ ще бъде създаден специален център, който ежедневно ще следи, и ако трябва ще се променят графиците на 10 дни. Според него има няколко проблемни язовира – „ако затегнем режима там, ще имаме вода за цяла година, ако не го затегнем, след 3 месеца ще питаме къде е водата“. Ще водя разговор с ВиК, но ние трябва да защитим обществения интерес. Важно е да се осигури за населението вода, приоритет са хората“, каза министър Димитров.Общо 6 язовира от 52, наблюдавани от МОСВ, са с обем под 50%. Студена е на 13,4% от обема, Асеновец – 28,3%, Дяково – 35,5%, Ястребино – 31,1%, Калин – 33,7, Карагьол – 32%. Съветът взе решение МОСВ да продължи да следи състоянието на всички 52 значими и комплексни язовира. И при установяване на обем под 50% на 15-те язовира, от които се използват води за питейно водоснабдяване, да се вземат мерки за спиране на водите за промишлеността, енергетиката и др. нужди и ограничаване на водите за питейни цели и преминаване към алтернативни водоизточници.", "date": "2020.01.30", "title": "6 язовира у нас са с обем под половината"}
{"url": "https://www.novinite.bg/articles/185192/106-000-e-vinetki-sa-izdadeni-na-hora-s-uvrejdaniya-ot-nachaloto-na-godinata", "text": "106 000 годишни електронни винетки са издадени чрез дирекциите “Социално подпомагане” от началото на годината. Те са безплатни за хората с увреждания и са за сметка на Агенция \"Пътна инфраструктура\" (АПИ). От това право могат да се възползват хората с 50 на сто намалена работоспособност, както и семействата, които отглеждат деца с трайни увреждания. Съгласно Закона за пътищата, правото е за един автомобил с мощност до 160 к.с. На 31 януари 2020 г. изтичат 4 860 безплатни е-винетки.Проверка за срока на валидност на е-винетките, отпуснати чрез Агенцията за социално подпомагане, може да бъде направена на сайта на АПИ api.bg и на сайта bgtoll.bg. Директният линк за проверка е https://check.bgtoll.bg. Препоръчително е заявленията за подновяване на е-винетките да бъдат подавани, когато наближи крайната дата на валидността им. Процедурата отнема около 10 дни за издаване на нова винетка. Хората, които имат право на е-винетка, издавана чрез Агенцията за социално подпомагане, трябва да подадат заявление в съответната регионална дирекция по настоящ адрес – лично, с писмо или по електронен път с електронен подпис.Социалните служби обработват документите в 7-дневен срок. Агенцията за социално подпомагане изпраща всекидневно обработените заявки на Агенция „Пътна инфраструктура“, която издава е-винетката в рамките на следващия работен ден. При прехвърляне на собствеността на пътното превозно средство, смяна на регистрационните табели или бракуване на автомобила, например, безплатната е-винетка не следва автомобила. В този случай правоимащият трябва в срок до три работни дни да уведоми АПИ, за да може да получи нова безплатна винетка до изтичането на валидността на първата.", "date": "2020.01.30", "title": "106 000 е-винетки са издадени на хора с увреждания от началото на  годината"}
{"url": "https://www.novinite.bg/articles/185189/Simeon-Slavchev-ot-PP-MIR-Fandakova-nezabavno-da-podade-ostavka", "text": "Половин година след сигнала на председателя на ПП МИР Симеон Славчев до прокуратурата за нарушения по време на обществена поръчка проведена от „Софийска вода” за доставка на коагулант (специален химикал) за пречистване на питейната вода на София, вече има образувано досъдебно производство и започна сериозно разследване на поръчката на стойност близо 1 млн. и 200 хил. лв.На 6-ти август 2018-та година Симеон Славчев, в качеството му на общински съветник, заедно с експерти от Института за изследвания на климата, атмосферата и водите при БАН дават специална пресконференцияq по време на която изнасят всички факти и доказателства, че с фалшифицирани и подправени документи „Софийска вода” АД избира питейната вода на София да се пречиства с един гръцки продукт наречен Lubrоflоg 19, кoйтo ocвeн, чe ce oкaзвa пo-cкъп и нeтрaeн е и c нeизяcнeн cъcтaв.„От август месец 2018-та година в пречиствателните станции на язовир „Искър се вкарва гръцкия продукт „Lubroflog 19“ и в момента не знаем как се пречиства водата на София. Темата е от огромен обществен интерес, защото водата е част от националната сигурност на страната, още повече, че питейната вода на София се ползва от милиони хора“, каза председателя на политическа партия МИР Симеон Славчев. Досъдебното производство на Софийската районна прокуратура е под № ЗМИП – ДП5010 от 2020 и за сега е срещу неизвестен извършител, но във входа на разследването се очаква да бъдат повдигнати и конкретни обвинения.„Настоявам прокуратурата незабавно да влезе в „Софийска вода” АД и да спре използването на препарата за пречистването на софийската вода „Lubroflog 19“, докато не се докаже, че този продукт е безвреден за здравето на хората и съответно има одобрение от Министерство на здравеопазването, както и направени съответни тестове и проучвания за качествата и безопасността му.Също така е необходимо прокуратурата да извърши проверка, дали ползвания продукт за пречистването на питейната вода е записан в европейската листа за химикали REACH, което е задължително условие подобни химикали да се ползват за пречистване на питейните води”, каза още председателя на ПП МИР Симеон Славчев и настоя докато тече досъдебното производство кмета на София Йорданка Фанъкова да бъде отстранена от длъжност, заради престъпна небрежност и за да не повлияе на разследването.„В случая има написване на документи с невярно съдържание от една страна и подмяна на продукта от друга страна, т.е. декларирания продукт, който е предмет на обществената поръчка не е този, който „Софийска вода” влага в питейната вода на столицата”, подчерта председателя на ПП МИР Симеон Славчев. Според доказателствата, представени от Симеон Славчев на прокуратурата, в хода на обществената поръчка е проведен и некоректен лабораторен тест, като направения тест не симулира действителните условия на работа на пречиствателните питейни станции Панчарево, Бистрица и Пасарел. Оказва се също така, че на сайта на производителя на гръцкия химикал, който в момента се влага в питейната вода на София няма никаква информация за продукта. От проведените в различни сертифицирани лаборатории изследвания на отделни партиди на Lubroflog 19 става ясно, че продуктът е приложим само за отпадъчни води, не и за питейни. От ПП МИР настояват Йорданка Фандъкова незабавно да подаде оставка, както и да се прекрати концесията на „Софийската вода”.", "date": "2020.01.30", "title": "Симеон Славчев от ПП МИР: Фандъкова незабавно да подаде оставка"}
{"url": "https://www.novinite.bg/articles/185223/Revizoro-kam-kmetovete-Badete-nashtrek-za-nezakonni-smetishta-v-obshtinite", "text": "Министърът на околната среда и водите Емил Димитров изпрати писмо до областните управители и кметовете за засилен контрол с цел предотвратяване на нерегламентирано съхранение на отпадъци и изхвърлянето им на нерегламентирани места.Писмото е във връзка със зачестилите случаи с опити за изхвърлянето на отпадъци на неразрешени за целта места след въвеждане на засиления контрол и проверки на държавни институции, включително ДАНС, МВР и РИОСВ, съобщиха от пресцентъра на ведомството.МОСВ въведе редица мерки за подобряване на ефективността и координацията на контролните органи на границата на страната и общността, за да предотврати незаконния внос на отпадъци. Чрез своите контролни органи по места в лицето на РИОСВ са предприети допълнителни мерки за контрола на площадки и съоръжения за дейности с отпадъци.Писмото е насочено към местните власти, тъй като отговорността за недопускане изхвърлянето на отпадъци на неразрешени за това места и създаване на незаконни сметища на територията на общините е на кмета на съответната община. В правомощията на областните управители е да координират работата на органите на изпълнителната власт и техните администрации на територията на областта по отношение провеждането на държавната политика по опазване на околната среда.В случай на установено нерегламентирано съхранение или изхвърляне на отпадъци, следва да бъдат информирани незабавно съответното РИОСВ, на чиято територия са установени замърсяванията, и да бъдат предприети действия по тяхното премахване и предаването им в съоръжения за законосъобразно третиране.", "date": "2020.01.30", "title": "Ревизоро към кметовете: Бъдете нащрек за незаконни сметища в общините"}
{"url": "https://www.novinite.bg/articles/185187/VSS-reshava-s-kolko-da-badat-uvelicheni-zaplatite-na-magistratite", "text": "С колко да бъдат увеличени заплатите на магистратите. Това ще решава пленумът на Висшия съдебен съвет.Кадровият орган беше планувал ръст на възнагражденията в съдебната система със 17% за настоящата година. Според разчетите на Министерството на финансите обаче, парите ще стигнат за 10% вдигане на заплатите, както е предвидено за всички служители от държавната администрация.", "date": "2020.01.30", "title": "ВСС решава с колко да бъдат увеличени заплатите на магистратите"}
{"url": "https://www.novinite.bg/articles/185195/Vavejdat-ednakvo-zaryadno-za-vsichki-telefoni", "text": "Ще бъдат ли всички смартфони с еднакво зарядно? Тази тема ще излезе на дневен ред днес в Европейския парламент. Евродепутатите призовават Европейската комисия да окаже по-голям натиск върху производителите.По данни на Европейския парламент старите зареждащи кабели генерират около 51 000 тона отпадъци всяка година в ЕС. От производителите ще се изисква да предложат общо зарядно за мобилни телефони, таблети, електронни книги и други устройства.", "date": "2020.01.30", "title": "Въвеждат еднакво зарядно за всички телефони"}
{"url": "https://www.novinite.bg/articles/185196/Jena-ot-Dobrich-e-pod-nablyudenie-samnyavat-se-za-koronavirus", "text": "Млaдa жeнa oт Дoбрич в мoмeнтa e пoд лeкaрcкo нaблюдeниe зaрaди cъмнeниe, чe e зaрaзeнa c oпacния кoрoнaвируc, cтaвa яcнo oт инфoрмaция нa bTV.Cпoрeд лeкaритe тя e в дoбрo oбщo cъcтoяниe, нo въпрeки тoвa e пoд кaрaнтинa в бoлницaтa в Дoбрич.Cтaвa яcнo, чe жeнaтa e билa нa пoчивкa в Тaйлaнд, a кoгaтo ce e върнaлa ca зaпoчнaли cимптoмитe нa грип. Зaрaди риcкa oт зaрaзa c кoрoнaвируca, кoйтo върлувa вeчe нe caмo в Китaй, тя e нacтaнeнa в бoлницaтa зa нaблюдeниe.Oщe при пocтъпвaнeтo нa жeнaтa във втoрник в бoлницaтa ca ѝ нaпрaвeни вcички нeoбхoдими изcлeдвaния, кaтo cпoрeд здрaвнитe влacти вcички, кoитo ca кoнтaктувaли c жeнaтa, зaceгa ca здрaви.Oчaквa ce дo крaя нa ceдмицaтa дa бъдaт гoтoви и рeзултaтитe oт нaпрaвeнитe изcлeдвaния. Eдвa тoгaвa щe cтaнe яcнo и кoлкo врeмe щe ocтaнe жeнaтa в бoлницaтa.", "date": "2020.01.30", "title": "Жена от Добрич е под наблюдение - съмняват се за коронавирус"}
{"url": "https://www.novinite.bg/articles/185203/20-stari-koli-izgoryaha-v-Burgas-snoshti", "text": "При снощния пожар в бургаския квартал \"Победа\" са изгорели 20 автомобила, предадени за скрап. Пострадали няма, а причината за инцидента вероятно е късо съединение в трансформатор. Това съобщиха от полицията днес. Припомняме, че сигнал за пламналия трафопост бе подаден снощи около 19.40 часа. Огънят обхвана около 200 квадратни метра площ от намиращо се наблизо депо за стари коли и отпадъци. На място са пристигнали четири противопожарни автомобила. След овладяването на пламъците е установено, че са обгорели външни захранващи кабели, опънати по стена, които захранват с електричеството част от живущите в квартала. Това е била и причината част от \"Победа\" да остане без електрозахранване снощи. Предстои извършването на повторен оглед за установяване на точните причини за пожара, както и стойността на нанесените щети.", "date": "2020.01.30", "title": "20 стари коли изгоряха в Бургас снощи"}
{"url": "https://www.novinite.bg/articles/185207/Dojivoten-zatvor-bez-pravo-na-zamyana-za-ubieca-na-7-godishnata-Kristin-ot-Sotirya", "text": "Доживотен затвор без право на замяна получи 21-годишният Мартин Трифонов, който бе признат за виновен за убийството на 7-годишната Кристин от сливенското село Сотиря.Сливенският окръжен съд му наложи още присъда от 20 години затвор за опит за изнасилване и 10 години за блудство с малолетно дете. На майката, бабата и дядото на детето осъденият трябва да заплати общо 600 000 лева за нанесени неимуществени вреди.Наказанието ще бъде изтърпявано при първоначален специален режим. В 15-дневен срок присъдата може да бъде обжалвана пред Бургаския апелативен съд.Адвокат Сиво Сивов, който представлява частните ищци - роднините на детето заяви, че това е първата присъда след промяната в закона за съкратено съдебно следствие. По думите му, това ще бъде назидание за престъпниците и те ще имат пример за тежестта на закона. Милка Георгиева, която е баба на убитата Кристин, благодари на хората, които подкрепиха с подписки и мирни протести промените в закона и посочи, че ако получи пари от обезщетението, ще ги дари на деца в нужда.Престъплението бе извършено на 15 август, като Трифонов бе заловен след почти 24-часово издирване на следващия ден и бе ранен след като оказал съпротива.Случаят доби широк обществен отзвук, като на няколко протеста и бдения граждани поискаха отмяна на съкратеното съдебно следствие и успяха да променят закона", "date": "2020.01.30", "title": "Доживотен затвор без право на замяна за убиеца на 7-годишната Кристин от Сотиря"}
{"url": "https://www.novinite.bg/articles/185198/Greta-Tunberg-stava-targovska-marka", "text": "Шведската екоактивистка Грета Тунберг е подала заявка за регистрация на своето име, на на името на международното климатично движение на учениците „Петъци в името на бъдещето“ / „Училищни стачки за климата“ като търговска марка. Това съобщи самата тя в Instragram.„Мошеници, брандове, търговски интереси, парични отчисления и фондове... Първо: за съжаление, продължават да се намират хора, които се опитват да ме имитират или лъжливо да твърдят, че ме „представляват“, така че да стигнат до известни личности, политици, медии, артисти и т.н. Знайте, че това се случва, отнасяйте се с подозрение, ако към вас се обърнат „от мое име“ или името на някой, който уж ме „представлява“. Моля извинение от всички, попаднали на такива контакти и дори въведени в заблуждение от подобен род поведение“, написа Тунберг.„Второ, моето име и движението „Петъци в името на бъдещето“, „Училищни стачки за климата“ постоянно се използват с търговски цели без каквото и да е мое съгласие. Това се случва в маркетинга, продажбата на стоки и събирането на дарения под моето име и името на движението. Точно поради това аз подадох заявка за регистрация на моето име, „Петъци в името на бъдещето“, „Училищни стачки за климата“ и т.н. като търговска марка. Тази стъпка е с цел защита на движението и неговата дейност“, пише още екоактивистката.Тунберг подчертава, че движението „Петъци в името на бъдещето“ принадлежи  на всекиго, който участва в него и не бива да се използва за индивидуални или търговски цели. По-нататък Тунберг съобщава, че заедно със семейството си учредява нестопанска организация, чиято цел е „способстване на екологичната, климатичната и социалната устойчивост, както и психическото здраве“.17-годишната активистка Грета Тунберг стана известна особено след емоционалната си реч в ООН през септември 2019 г., която предизвика голям обществен отзвук, припомня ТАСС. В речта си на срещата за климата тя се обърна към държавните глави, че с празните си обещания са й отнели мечтите и детството. Тя упрекна също световните лидери, че не полагат достатъчно усилия за борба със замърсяването на въздуха.През 2018 г. Тунберг започна училищна стачка за климата – всеки петък тя протестираше сама пред сградата на шведския парламент. Примерът й беше последван от ученици и", "date": "2020.01.30", "title": "\"Грета Тунберг\" става търговска марка"}
{"url": "https://www.novinite.bg/articles/185220/Specializirani-policejski-sili-sledyat-za-reda-v-malkite-naseleni-mesta-na-oblast-Sliven", "text": "Вчера се проведе последната за този месец операция в малките населени места с участието на Специализираните полицейски сили към ОДМВР-Сливен. Групата за бързо реагиране, както са по-известни специализираните полицейски сили, взе участие в три акции, съвместно с служители на районните управление в Нова Загора, Котел и Твърдица. Проведени са срещи с кметове на част от населените места в общините за набелязване на съвместни действия по подобряване средата на сигурност. Целта е да се извадят най-характерните проблеми и да се предприемат мерки по тяхното отстраняване. В по-голямата си част представителите на местното самоуправление са изразили мнение, че от началото на година обстановката е спокойна и не се наблюдават сериозни нарушения на обществения ред и не са регистрирани тежки криминални престъпления. Като основни проблеми остават нарушаването на тишината, семейни и междусъседски конфликти и други проблеми от битово естество. Друг проблем, който изисква съвместни усилия за решаването му е свободното движение на домашни животни, оставени без надзор /коне и крави/, в землището на село Градец. Отчита се добрата практика с действащото видеонаблюдение на входно-изходните пътни участъци в някои от селата и редовните специализирани полицейски операции. По разпореждане на директора на ОДМВР-Сливен старши комисар Димитър Величков групата за бързо реагиране участва в акциите, провеждани в малките населени места, на територията на областта. Целта е да се засили полицейското присъствие в по-голяма част от селата и особено в по-отдалечените и по-слабо населени местата. Тяхното участие е свързано основно с превантивна дейност, целяща гарантиране на обществения ред, наблюдение и контрол на лицата, склонни към извършване на противообществени и криминални деяния. При вчерашната операция са извършени обходи и контрол в селата Бинкос, Сърцево, Червенаково, Близнец, Боров дол, Бяла паланка и Жълт бряг. Проверени са 59 автомобила и превозни средства с животинска тяга, 100 лица и обекти на територията на РУ-Твърдица. Констатирани са 17 нарушения. Съставени са актове и фишове по ЗДвП и едни акт за превоз на животни /крави/, без необходимите документи. Установен е случай на незаконен добив и превоз на дърва. За месец февруари в ОДМВР-Сливен е създадена организация за провеждане на седмични специализирани операции по опазване на обществения ред, противодействие на престъпления срещу собствеността, ежедневен контрол по пътна безопасност и други инициативи от териториална, охранителна и криминална полиция, районните управления, полицейските участъците и специализираните полицейски сили.", "date": "2020.01.30", "title": "Специализирани полицейски сили следят за реда в малките населени места на област Сливен"}
{"url": "https://www.novinite.bg/articles/185226/Bojkov-otvarna-Ne-e-vyarno-che-golemite-pechalbi-v-lotariyata-sa-potavali-prevejdani-sa-po-bankov-pat", "text": "Бизнесменът Васил Божков коментира пред БНТ, че повдигнатите му 7 обвинения от прокуратурата, включително за предлагане на подкуп в Комисията по хазарта, са на база „някой казал, друг чул, че някой предлагал“. „Как ми са предявени обвинения чрез служебен адвокат – нито са ме питали, нито са ме търсили. Аз имам собствени адвокати, не съм социално слаб. Никой не се е свързвал с мен, имам си адвокати, които са упълномощени“, каза той.Божков заяви още, че трудно би се върнал в България, тъй като има притеснения от изказването на главния прокурор Иван Гешев за прилагане на психотерапия. „Точно от тази психотерапия ме е страх. Ще се върна в България пред съда. Първо искам да предявят обвинения на моите адвокати. Това всичко е съшито с бели конци. Какви доказателства могат да бъдат предмети на изкуството?“, каза бизнесменът.Не е тайна къде съм, това не е от значение, заяви Божков на въпроса къде се намира в момента.На твърденията на прокуратурата, че голяма част от лицата, които се афишират като спечелили от лотарийните игри, не съществуват реално, Божков заяви: „Това нанася големи вреди на бизнеса и тука ще заведа лични дела. Всички лица съществуват и парите им са преведени по банков път, както е по закон. Освен това, някой от прокурорите каза, че няма средства да се обезпечат печалбите. Нека да не се изказват по бизнес, както аз не се изказвам по техните работи. Това са нелепи твърдения и лъжи, които уронват престижа и пречат на бизнеса. Мисля да предявя лични дела към тези, които ги казват“.", "date": "2020.01.30", "title": "Божков отвърна: Не е вярно, че големите печалби в лотарията са потъвали, превеждани са по банков път"}
{"url": "https://www.novinite.bg/articles/185215/2-godishno-dete-pochina-v-Plovdivsko-padnalo-v-septichna-yama", "text": "2-годишно дете е починало, след като паднало в септична яма в село Върбен, община Брезово, съобщиха за от пресцентъра на полицията под тепетата. Трагедията се разиграла в двора на къща в селото. Сигналът за инцидента е бил подаден в Спешна помощ-Раковски, уточниха от полицията. На място медиците установили, че детето е починало. Според първоначалната информация 32-годишната майка на детето го оставила на баба му да го гледа. Най-вероятно тогава се е случило нещастието. ", "date": "2020.01.30", "title": "2-годишно дете почина в Пловдивско, паднало в септична яма"}
{"url": "https://www.novinite.bg/articles/185184/Dneven-horoskop-za-chetvartak", "text": "Наистина искате да се погрижите за нещо, но определено моментът не е подходящ. Първо опитайте да разберете дали ще получите подкрепата на вашите хора и чак тогава започнете да действате.Много неща се случват в живота ви напоследък и е време да съчетаете двете страни на личността си. Време е да обясните на вашите близки какво се случва с вас и да обясните странното си държание.Имате сериозни планове за днешния ден, но не е сигурно, че ще можете да ги изпълните. Днес сте много по-импулсивни от обикновено и правите веднага всичко, което ви хрумне Вижте повече на:", "date": "2020.01.30", "title": "Дневен хороскоп за четвъртък"}
{"url": "https://www.novinite.bg/articles/185225/Shterkata-na-Bil-Gejts-se-sgodi-za-egiptyanin", "text": "Бил и Мелинда Гейтс получиха щастлива новина тази седмица: сгоди се по-голямата им дъщеря - Дженифър. 23-годишната възпитаничка на Станфордския университет потвърди в инстаграм, че ще се омъжи за 28-годишния Найел Наср, родом от Чикаго, който участва в конни състезания за Египет - родината на неговите родители.Двойката се среща от няколко години. \"Найел Наср - ти си единствен по рода си... Нямам търпение да прекараме остатъка от живота си заедно - да се учим, да растем, да се смеем и да се обичаме! \"Да\" милион пъти\".Бъдещият младоженец също публикува свое съобщение по темата: \"В момента се чувствам като най-щастливия човек на света... Нямам търпение да продължим да израстваме заедно през това приключение, наречено живот. И не мога да си представя моя живот без теб. Обичам те повече, отколкото можеш да си представиш и ти благодаря, че правиш всеки ден като сбъдната мечта за мен!\".На 1 януари родителите на Дженифър - 64-годишният милиардер и 55-годишната му съпруга, които ръководят \"Фондация Бил и Мелинда Гейтс\", отбелязаха своята 26-та годишнина от сватбата. Бил и Мелинда имат още две деца - синът им Рори, който е на 20 години и Фийби.", "date": "2020.01.30", "title": "Щерката на Бил Гейтс се сгоди за египтянин"}
{"url": "https://www.novinite.bg/articles/185228/MVR-pokaza-VIDEO-s-imaneto-na-Bojkov-i-opredeli-akciyata-kato-naj-mashtabnata", "text": "МВР разпространи снимки и видео от специализираната полицейска операция в София, при която бяха проверени имотите на бизнесмена Васил Божков заради образуваното досъдебно производство в Спецпрокуратура.“Това е най-мащабната операция, провеждана на територията на страната ни. Постигнат е изключителен синхрон между институциите”, съобщават от МВР.След операциите от сряда са повдигнати обвинения на петима души. Четирима от тях били извън страната. Петият обвиняем е бившият шеф на Комисията по хазарта Огнемир Митев.Сред обвинените е и соченият за ръководител на организирана престъпна група Васил Божков. Според прокуратурата тя е действала от 2014 г. в цяла България и е създадена с користна цел – принуда, изнудване, длъжностни престъпления и пране на пари. От обитаваното от Божков жилище са иззети множество картини, а от казино, също негова собственост – голяма сума пари.В хода на разследването са разпитани много хора, които свидетелстват за престъпната дейност на групата. Има данни, че ръководителят е предлагал по 10 000 лв. на ден на служител от Комисията по хазарта, за да внесе предложения за отнемане на лицензи на конкуренти дружества. За всичко това са уведомени КПКОНПИ, НАП и Министерството на финансите, съобщават още от МВР.Установява се дали са реални всички печалби от лотарийните игри и дали сумите са изплащани. “От извършените проверки на АДФИ се установява, че е налице нарушение на закона и неупражняване на ефективен контрол от страна на Комисията по хазарта, в резултат на което в държавния бюджет не са постъпили повече от половин милиард лева”, съобщават още от полицията. ", "date": "2020.01.30", "title": "МВР показа ВИДЕО с имането на Божков и определи акцията като най-мащабната"}
{"url": "https://www.novinite.bg/articles/185188/Palen-potres-Vijte-ujasyavashtiya-pazar-v-Uhan-otkadeto-tragna-koronavirusat-VIDEO", "text": "Гнусотия и адска картина. Така може да се опише пазарът в китайския град Ухан, откъдето смъртоносният коронавирус тръгна да се разпространява. Новата зараза вече е на няколко континента, а светът е силно притеснен, защото починалите вследствие на нея са стотици. Хиляди пък са болни, а темповете се покачват, въпреки мерките.Пазарът в Ухан е трудно да бъде описан с думи и затова е по-добре да гледате видеото, което показва разнообразни видове животни, които са убити, опечени, намушкани на шиш или пък чакат живи в клетки някой от клиентите да ги купи, за да ги сготви.От кучета, през змии и гризачи, до прилепи - потресаваща гледка на пазара в Ухан!", "date": "2020.01.30", "title": "Пълен потрес! Вижте ужасяващия пазар в Ухан, откъдето тръгна коронавирусът ВИДЕО"}
{"url": "https://www.novinite.bg/articles/185182/Koronavirusat-pokosi-oshte-hora-v-Evropa-v-Kitaj-novi-1700-sa-bolni-svetat-e-v-shah", "text": "Броят на починалите в Китай от новия коронавирус достигна 170 души, а над 1700 нови случая на заразени бяха установени в страната, съобщи китайското правителство, цитирано от Франс прес От новите смъртни случаи 37 са в провинция Хубей и един е в провинция Съчуан.Общият брой на заразените е около 7700, което надвишава броя на хората, които бяха заразени от тежкия остър респираторен синдром. Този коронавирус отне през 2002 и 2003 г. живота на 774 души, от които 349 в Китай.Трима от общо 206 японци, евакуирани от китайския град Ухан, са заразени, съобщи тази сутрин японското министерство на здравеопазването. Те ще бъдат лекувани в болница в Токио, която е специално подготвена за приемането на такива пациенти, информира БТА.Още 210 души бяха върнати в Япония със самолет тази сутрин. Предстои и те да бъдат изследвани за болестта.Никой от евакуираните 195 американци от Ухан не проявява симптоми, съобщи Центърът за контрол и превенция на заболяванията в САЩ. Пристигналите вчера сутринта със самолет във военноморската боза в Ривърсайд, Калифорния, ще останат там под 72-часова карантина.Във Франция е потвърден пети случай на зараза с новия коронавирус от Китай, съобщи здравната министърка Анес Бюзен, цитирана от Ройтерс. Тя уточни, че новият пациент е дъщерята на 80-годишен човек, който вече е настанен в болница със заболяването. Вече имаме пет случая, два от които са под наблюдение, каза на пресконференция министърката.Бюзен съобщи, че първият самолет, който ще евакуира френски граждани от огнището на заразата град Ухан, ще отпътува за Китай по-късно днес, а втори самолет ще замине утре или в петък.Канадското правителство ще репатрира сънародниците си, живеещи в района на Ухан, съобщи канадският външен министър Франсоа-Филип Шампан, цитиран от Франс прес.Около 160 канадци от района на Ухан поискаха консулско съдействие и правителството ще изпрати самолет.Финландия съобщи за първи регистриран в страната случай на зараза с новия коронавирус, предадоха световните агенции. Става дума за китайски пътник, пристигнал от Ухан. Той е поставен в изолация в болница в Лапландия, в северната част на страната. Още 15 души, за които се предполага, че са били в контакт с него, са под наблюдение, предаде Ройтерс.Директорът на Програмата за извънредни здравни ситуации към Световната здравна организация Майкъл Райън призова целия свят да действа за справяне с новия коронавирус, предаде Франс прес.За днес се свиква ново заседание на Комитета за действие при извънредни ситуации към СЗО. На заседанието ще се определи дали епидемията от коронавируса, появил се в Китай, представлява \"извънредно положение за общественото здраве от международен мащаб\", предадоха световните агенции.", "date": "2020.01.30", "title": "Коронавирусът покоси още хора в Европа, в Китай нови 1700 са болни, светът е в шах"}
{"url": "https://www.novinite.bg/articles/185209/Fandakova-pokaza-metrostanciyata-na-Orlov-most-VIDEO", "text": "Столичният кмет Йорданка Фандъкова показа във Facebook станцията на \"Орлов мост\" от третата линия на метрото. Тя е на дълбочина от 24 метра, под Перловската река.\"Продължават тестовете на системите и влаковете в участъка от \"Красно село\", бул. \"България\", Медицинска академия, НДК, Одеон\", съобщи кметът. ", "date": "2020.01.30", "title": "Фандъкова показа метростанцията на „Орлов мост“ (ВИДЕО)"}
{"url": "https://www.novinite.bg/articles/185204/2-3-ot-balgarite-se-pritesnyavat-ot-bednost-1-3-ot-samota", "text": "32% от българите са притеснени от самотата, а 69% се притесняват от това да не бъдат добре материално осигурени. Половината от българите са притеснени да не забравим традициите/корените/обичаите си. Когато става дума за света – то българите в най-малка степен се притесняват от технологичния напредък (27%) и в най-голяма степен от замърсяването на околната среда (79%), показват данни на проучване на „Тренд”.62% от българските граждани се притесняват за своето бъдеще, а 28% не се притесняват. С увеличаването на възрастта се отчита и повишаване на дела на тези, които се притесняват за бъдещето си. Хората с по-високи доходи в по-малък дял се тревожат за бъдещето си за сметка на тези с по-ниски доходи.На въпрос „Кое е най-голямото ви притеснение, свързано с вашето лично бъдеще?“, то с най-големи стойности са „финансова издръжка, доходи, бедност“ – 27%, „за здравето, да не се разболея от тежка, нелечима болест“ – 23% и „дали ще намеря работа/реализация“ – 13%.32% от българите са притеснени от самотата, докато 65% посочват, че не са. Сред притеснените от самотата в най-голям дял са възрастните хора, докато младите нямат такива притеснения.40% от българите се тревожат от старостта. Едва 9% от младите на възраст 18-29 г. посочват, че се притесняват от старостта. С увеличаване на възрастта се увеличава делът на тези, които се притесняват, като сред хората над 70 години делът е 75%.52% от българите не се притесняват „да се разведат/ разделят с партньора си“ и едва 7% споделят такива притеснения.77% от българите не се притесняват да останат без приятели, а 20% имат такова притеснение. По възрастните в по-голям дял имат такива тревоги за сметка на по-младите.Когато говорим за финансови измерения, то дяловете на тези, които се притесняват са по-големи от тези, които не се – 69% споделят тревога за това „да не бъдат добре материално осигурени“, докато едва 25% нямат такова притеснение.68% от българите се притесняват за бъдещето на България, а 21% не се. По-възрастните в по-голяма степен се тревожат за сметка на по-младите. В Столицата за сметка на останалите населени места, в най-голям дял (33%) не се притесняват за бъдещето на България.Бяха зададени поредица от въпроси за притеснения свързани с България. По отношение на темата свързана с „обезлюдяването на страната“, то 79% посочват, че са притеснени, а 17%, че не са. Тук отново се забелязва възрастовата разлика – младите са по-малко притеснени за сметка на по-възрастните. В този контекст на темата за обезлюдяването на страната, то на индикатора „емиграцията на младите хора“ 85% от хората имат притеснения, а едва 12% не споделят това мнение.72% от българите имат страхове от икономическа криза, а 17% нямат. Относно политическата криза, то 50% споделят такива страхове, а 38% нямат такива притеснения.По отношение на замърсяването на околната среда, то 79% от българите са притеснени, а едва 15% не споделят това мнение. Впечатление прави, че притеснение има сред всички възрастови групи. Високи нива на притеснение се отчита и при живеещите в големите градове, така и сред тези в малките градове и селата.Друг индикатор, който беше тестван е „срив в пенсионната реформа“, като 67% споделят притеснения, докато 20% не споделят това мнение. По-младите са по-малко притеснени за сметка на по-възрастните. Това е естествен резултат от факта, че младите на по-късен етап започват да мислят за пенсии.Друга тема, която често се обсъжда, е свързана с липсата на учители и липсата на лекари. Данните показват, че 62% от българите са притеснени от липсата на учители, а 28% не са. При индикатора „липсата на лекари“ притеснението на българите се увеличава и стига до нива от 81%, а едва 15% не са притеснени. Отново при възрастните хора дяловете на тревога са по-високи в сравнение при младите хора.50% от българите са притеснени относно възможността „да забравим традициите/корените/обичаите си“, а 44% не споделят това мнение. И тук отново се отчита разлика в мнението на българите според тяхната възраст – възрастните са притеснени от такава перспектива, а младите не са.56% от българите са притеснени за бъдещето на света, докато 25% не са. В проучването бяха тествани няколко популярни теми и страхове свързани със света. 64% от българите са притеснени от глобален военен конфликт, а 25% не са. 66% са притеснени от темата свързана с глобалното затопляне, а 23% нямат такива притеснения. По отношение на темата свързана със замърсяването на околната среда, то 79% от българите са притеснени, а 15% не са.По отношение на темата за световна икономическа криза, българското общество отново има високи нива на тревога – 63% споделят такова притеснение, а 22% са на противоположното мнение.75% са притесненията свързани и с „природни бедствия“, а 18% нямат такива притеснения.Темата за глобални епидемии също води до притеснения сред българското общество. 59% имат такива притеснения, а 28% са на противоположната позиция.От тестваните индикатори единственото, което в по-малки дялове притеснява българите е технологичният напредък – 27% споделят, че имат такива притеснения. Основно по-възрастните хора. 56% от българското общество не споделят притеснения по отношение на тази тема.", "date": "2020.01.30", "title": "2/3 от българите се притесняват от бедност, 1/3 - от самота"}
{"url": "https://www.novinite.bg/articles/185206/Otlojiha-Svetovnoto-po-leka-atletika-v-Kitaj-zaradi-epidemiyata", "text": "Шампионатът трябваше да се проведе от 13 до 15 март тази година, но Съветът на нашия медицински екип, който е в контакт със Световната здравна организация, е, че разпространението на коронавируса както в Китай, така и извън страната, все още е на съответно ниво и никой не трябва да продължава напред с някакви големи събития, които могат да бъдат отложени”, се казва в съобщението на федерацията. Тази промяна в атлетическия календар обаче прави нещата по-сложни за 2021 година, когато през зимата трябва да се проведе Европейско първенство в зала.", "date": "2020.01.30", "title": "Отложиха Световното по лека атлетика в Китай заради епидемията"}
{"url": "https://www.novinite.bg/articles/185191/Favoritkite-aut-jenskiyat-final-v-Melbarn-e-Sofiya-Kenin-Garbine-Mugurusa", "text": "Гарбине Мугуруса се класира за първия си финал на Аустрелиън Оупън, след като надигра финалистката от преди две години Симона Халеп в два сета, 7-6(8), 7-5 след повече от два часа на корта. 26-годишната представителка на Испания реализира 10 аса и проби 4 пъти подаването на съперничката си, за да стигне до предпоследното стъпало преди титлата.Двубоят между двете се разви по идентичен начин като първия полуфинал по-рано, в който София Кенин победи световната №1 Ашли Барти. Мугуруса изоставаше и в двата сета, но неминуемо успяваше да навакса. Халеп сервираше за първия сет, но допусна да бъде пробита и се стигна до оспорван тайбрек. В него Мугуруса пропусна два поредни сетбола, последваха два шанса за румънката, преди Мугуруса да получи нова възможност и да поведе.Във втората част двете си размениха по един ранен пробив, а впоследствие Халеп отново сервираше за сета. След няколко спасени точки за пробив поставената под №4 все пак загуби подаването си. Последваха нови два гейма в полза на Мугуруса, което сложи точка на спора.В ранния полуфинал София Кенин се справи в два сета със световната №1 и местна фаворитка Ашли Барти, в отделните части 7-6(6), 7-5 за 1 час и 44 минути на корта. Така поставената под №15 се класира за първия си финал в турнири от Големия шлем, а от следващата седмица със сигурност ще пробие и за първи път в топ 10 на ранглистата.Двубоят между двете се игра при тежки условия с температура от почти 40 градуса, но въпреки това класен тенис не липсваше. В първия сет не видяхме пробиви, единствено в шестия гейм Барти имаше няколко възможности, отразени с вещина от Кенин. Стигна се до тайбрек, в който Барти имаше два сетбола, но допусна четири поредни точки и загуби сета.Във втората част световната №1 успя да пробие в третия гейм и сервираше да вкара мача в трети сет при 5-4. Барти водеше с 40-15, но не успя да реализира и тези два сетбола. Кенин се възползва от това и върна пробива. Последва гейм на нула в нейна полза. Изправена до стената Ашли Барти трябваше да отразява два мачбола. С първия се справи, но Кенин използва втората си възможност и спечели мача.Ашли Барти не успя да стане първата австралийка с титла в Мелбърн от 1978, но все пак подобри представянето си от миналата година.", "date": "2020.01.30", "title": "Фаворитките аут, женският финал в Мелбърн е София Кенин - Гарбине Мугуруса"}
{"url": "https://www.novinite.bg/articles/185210/Levski-zaplashen-s-otnemane-na-3-tochki-i-izhvarlyane-ot-elita-zaradi-30-000-evro", "text": "Изпълнителният директор на Левски Павел Колев внесе яснота по информациите, че клубът е застрашен с отнемане на точки от своя актив заради неплатени задължения. Той потвърди, че подобна опасност съществува, но уточни, че става дума за сума от 30 хиляди евро и срок за плащане до 5 февруари.Според него сумата ще бъде погасена и „сините“ ще запазят актива си. „Краткият отговор на този въпрос е да, Левски е заплашен с отнемане на 3 точки. Върви една дисциплинарна процедура, която вече е активирана от страна на футболния съюз, която е описана от глава осма от Дисциплинарния правилник, от член 65 до член 68, 69 включително“, разясни Колев пред dsport.„Процедурата е ясна. Става дума за задължение към една агенция, която е посредничила за трансферите на Алфонсо Фигередо и Фелипе Нашименто през 2018-а година. Осъдителната присъда в спортния арбитражен съд в Лозана е от края на 2018-а година, тоест преди моето идване в клуба. За не особено високата сума от 30 хиляди евро, 10 хиляди са по единия трансфер, 20 хиляди по другия.“„Нещата са под контрол от гледна точка на това, че се съмнявам да бъда допуснато Левски да загуби 3 точки от актива си заради тази сума. Това би означавало да се хвърли на вятъра един положен труд от много хора в първите 6 месеца на този сезон.“„Информациите, които се появяват за самия казус са абсурдни, нямат нищо общо с истината. Сумата е 30 хиляди евро, и съдебни разноски, които Левски ще трябва да поеме. В постоянно комуникация сме с БФС, известени сме с писма за тази процедура, доскоро бяхме в контакт и с представителите на агенцията. Бяхме постигнали договорка за разсрочено плащане, а след това плащането бе спряно от собствениците. Това е отговорът защо не е платено до този момент. Собствениците са преценили, че има други приоритети. Сега като имаме краен срок, който е 5 февруари, предполагам, че тази сума ще бъде платена, защото това, което следва – ако не платим до 5 февруари следва санкция от Дисциплинарната комисия, отнемане на 3 точки, след което ако няма ново плащане в следващите 7 дни, следва понижаване в по-долно ниво на първенството, изваждане от групата и изпращане във Втора лига. За мен това е невъзможно да се стигне до такъв сценарий. Надявам се, че всичко ще бъде наред през следващата седмица и това задължение ще бъде погасено, както и много други.“Относно ситуацията в клуба с оглед на последните събития, свързани с благодетеля Васил Божков, Колев коментира: „Левски в момента, администрацията на Левски функционира нормално, първият отбор се готви в Турция, изигра първата си контрола. Вчера имаше лицензионен семинар. Това е някаква квази журналистика, която не разбирам (информациите, че клубът не е имал представители на семинара б.р.). Левски имаше двама представители на този семинар. Запознати сме с изискванията и продължаваме по план, подготвяме се за началото на пролетния полусезон.“„Надявам се, няма как да отговоря на този въпрос директно, защото по всяка вероятност би прозвучало като безпочвен оптимизъм. Каквото зависи от нас, ние ще го направим, така че Левски да започне нормално пролетния полусезон, дай Боже и да го завърши. Отборът се готви нормално под ръководството на Петър Хубчев, проведе добра първа фаза на подготовката, започна втората.“„От тази гледна точка основания за притеснения няма, другото вече е въпрос на неща, които не са от моята компетенция. В момента важно е да бъдат осигурени финанси, за да работи нормално Левски, ще видим как ще се развият нещата, трудно е да се прогнозира. Ние в администрацията на Левски сме спокойни, опитваме да си вършим работата по възможно най-добрия начин, въпреки обстоятелствата. Това не са неща, които зависят от нас.“", "date": "2020.01.30", "title": "Левски заплашен с отнемане на 3 точки и изхвърляне от елита заради 30 000 евро"}
{"url": "https://www.novinite.bg/articles/185185/Bojkov-Arestuvaha-jena-mi-strah-me-e-za-jivota-mi-i-nyama-da-se-varna", "text": "В момента не съм в България. Живеем като по времето на Гьобелс. Прокуратурата влезе в 13 офиса, арестуват хора, които нямат общо с това. Това заяви пред bTV Васил Божков, който е със 7 повдигнати обвинения и е обявен за издирване от Интерпол. Той обяви, че е арестувана неговата съпруга.\"Нека главният прокурор Иван Гешев прочете търговското право. Нека да не бъркаме търговското право с наказателното право. Васил Божков си е платил всички данъци. Ако компанията има търговски задължени ще ги платим, ако нямаме, това е\", каза Божков.\"Огромни компании по света дължат милиарди, ние не дължим нищо. Не знам защо точно сега се повдига тази тема\", учуден е собственикът на \"Нове Холдинг\".\"При тази процедура на прокуратурата аз се опасявам да се върна в България. Това е пропаганда. Дължа пари, какви пари дължа?. Какви са тези престъпления, подбуда, даване на подкуп?. Има ли някакви документи? Чувствам се застрашен за живота си. Ако се върна, ще ме арестуват в България и не знам какво ще се случи с мен. Не знам защо арестуват хора, които са невинни\", изтъкна бизнесменът.Той е категоричен, че никога не е правил опити за подкуп и не е оказвал настиск на решенията на Комисията по хазарта.\"Гешев се обяви срещу протестите. Защо? Когато на някого са му нарушени правата, няма право да протестира ли?\", попита още Божков. Той отказа да назове в коя държава се намира, но каза, че е на Балканите.", "date": "2020.01.30", "title": "Божков: Арестуваха жена ми, страх ме е за живота ми и няма да се върна"}
{"url": "https://www.novinite.bg/articles/185194/Deputati-ot-VMRO-se-sreshtnaha-s-protestirashtite-sreshtu-SETA", "text": "Народните представители от ВМРО Мария Цветкова, Александър Сиди и Искрен Веселинов се срещнаха пред парламента с протестиращи срещу СЕТА. Тe разговаряха с тях и ги призоваха да бъдат активни, защото българското общество трябва да се събуди, за да де допуска актове, които не защитават националния ни интерес. На следващия протест трябва площадът да е пълен, да покажем, че България не иска СЕТА, призова Веселинов протестиращите.По-рано Народното събрание подкрепи ратификацията на Всеобхватното икономическо и търговско споразумение между Канада, от една страна, и Европейския съюз и неговите държави членки (СЕТА), като „за“ гласуваха 110 депутати, 98 бяха против, а 7 се въздържаха. Народният представител от ВМРО и съпредседател на ПГ на Обединените патриоти Искрен Веселинов направи изказване от трибуната по процедурата „отрицателен вот“ и призова обществото да бъде по- активно по темата, а депутатите, подкрепили ратификацията на СЕТА, да преосмислят вота си на второ четене. ПГ на Обединените патриоти гласува против, тъй като това е наше дълбоко идеологическо убеждение.Този начин на водене на политика, под диктовката на международния капитал на една отречена либерална идеология за нас е грешен, каза Веселинов. Той е категоричен, че така се създава поредната заплаха за България, за българския бизнес, за българските трудови хора в името само на една малка група, наричана често в международен план олигархия. Ще продължим да се противопоставяме на този начин на правене на политика и призовавам българите да бъдат по-активни ида се събудят, защото предстои второ четене на този законопроект. Тогава то трябва да бъде преодоляно именно чрез обществена активност, защото последиците за България могат да бъдат изключително неблагоприятни, посочи депутатът от ВМРО. Той призовава всички народни представители сега натиснали зеленото бутонче в подкрепа на ратификацията да преосмислят вота си на второ четене. Със СЕГА, чрез този начин на правене на международна търговия, българският национален интерес не е защитен, завърши Искрен Веселинов.", "date": "2020.01.30", "title": "Депутати от ВМРО се срещнаха с протестиращите срещу СЕТА"}
{"url": "https://www.novinite.bg/articles/185193/Evropejskiya-parlament-Sporazumenieto-za-Brekzit-odobreno", "text": "", "date": "2020.01.30", "title": "Европейския парламент: Споразумението за Брекзит одобрено"}
{"url": "https://www.novinite.bg/articles/185201/Krasivata-sapruga-na-Kobi-Brajant-s-emocionalno-poslanie", "text": "Ванеса Брайънт написа емоционален пост в социалните мрежи, с който благодари на всички, показали й подкрепа. Тя загуби съпруга си Коби Брайънт и 13-годишната си дъщеря Джиана в катастрофа с хеликоптер преди пет дни. Текстът й в „Инстаграм” събра над 6 милиона харесвания и множество коментари.„“, написа съпругата на Коби.", "date": "2020.01.30", "title": "Красивата съпруга на Коби Брайънт с емоционално послание"}
{"url": "https://www.novinite.bg/articles/185205/PP-MIR-Ako-SETA-se-prieme-pravitelstvoto-na-Borisov-pada", "text": "Отново се надига желанието на правителството да ратифицира поредния загробващ страната договор – СЕТА (Comprehensive Economic and Trade Agreement – СЕТА), след като само с 5 гласа ЗА повече, управляващите от ГЕРБ и ДПС успяха да „пробутат” днес спорното споразумение на първо четене в Народното събрание.През последните няколко години някои от държавите членки на ЕС подписаха това споразумение, а други като Германия бавят и все още бавят това подписване. Заместник председателят на ПП МИР Владислав Милев призовава управляващата коалиция да даде право на обществено обсъждане и да даде възможност на експерти да коментират и да запознаят обществото с този ( а и с други подобни) договор. Според Милев, който е икономист по образование „Наличието на възможност инвеститор от Канада да има над законови права, които СЕТА разрешава, е нарушение не само на моралните ценности, но поставя в риск икономиката на страната ни”. „Защо гражданите на България нямат право на мнение за СЕТА и защо се отказва дебат по темата с ратифицирането на с Всеобхватното икономическо и търговско споразумение между Канада и Европейския съюз и неговите държави членки, по-известно като СЕТА? питат от ПП МИР и настояват ратифицирането да бъде отложено. „Статистиката сочи, че износът към Канада ни е под 0,5 %, а пътуващите от и до Канада наши сънародиници не надвишава 10 000 пътника годишно. Тоест къде е икономическата изгода на държавата ни да сключва този договор, който ще даде повече права на нашите преговарящи „партньори“ отколкото получаваме ние?” питат от ПП МИР и поискаха от противниците на СЕТА в Народното събрание БСП, ВМРО, Воля и независимите депутати да заемат работните си места и да блокират приемането на споразумението на второ четене. „България не е развита пазарна икономика и ние инвестиции в Канада няма да правим, нямаме възможност да участваме на търгове в Канада, но този документ дава право на Канада да го прави” подчерта Милев и поясни, че основен износ на Канада и САЩ са ГМО продуктите в селското стопанство. „Ако тези продукти с по-ниска себестойност наводнят пазара ни, нашите родни производители просто да фалират?!” категоричен е още зам.-председателя на ПП МИР. От партията са сигурни, че това споразумение ще обслужва не само големите корпорации, но и големите икономики, „а за жалост управлението през последните години не ни направи част на нито едното нито другото”. От ПП МИР настояват за гласност по темата и са сигурни, че приетото на първо четене от ГЕРБ и ДПС споразумение за пореден път ще изкара хората на улицата, а поводите за протести в България вече станаха твърде много и правителството на Борисов трябва да подаде незабавно оставка заради натрупалите се грешни решения в управлението на страната.", "date": "2020.01.30", "title": "ПП МИР: Ако СЕТА се приеме, правителството на Борисов пада!"}
{"url": "https://www.novinite.bg/articles/185213/Prezidentstvoto-Ne-e-istina-che-Radev-e-naredil-da-se-smachka-proverka-na-KPKONPI", "text": "Васил Божков е с повдигнато обвинение за ръководене на организирана престъпна група, действаща от 2014 година на територията на цялата страна, това стана ясно по време на брифинг на прокуратурата, МВР и АДФИ във връзка с акцията срещу Васил Божков,предаде  ТОПНОВИНИ.Събрани са доказателства, че Божков е предлагал дар всеки ден в размер на 10 000 лв.  на длъжностно лице от Комисията по хазарта.За всичко това е уведомена КПКОНПИ, НАП и министърът на финансите.\"Държавният контрол върху хазарта се осъществява от Комисията по хазарта, тя е организацията, която е отговорна за прилагането на конкретните разпоредби. Установено е, че от страна на Комисията не са предоставени данни по отношение на начина на определяне на дължимата държавна такса. От предоставените документи не се установи от страна на Комисията да е реализирала административна наказателна отговорност относно дължимия размер на таксите, въпреки че такава възможност е предвидена от закона\", съобщи директорът на АДФИ Георги Начев.\"Прокуратурата знае срещу кой се изправя и че тази империя има изключително голяма финансова възможност\", заяви Сийка Милева, говорител на главния прокурор.Предприети са действия по повдигане на обвинения на всички, които са участвали в групата, ръководена от Божков. Наблюдаващ прокурор обясни, че не може всичко да бъде споделено към момента, тъй като разследването е в начален етап.\"Засега са повдигнати обвинения само на председателя на Комисията по хазарта, предстои повдигане на обвинения и на други длъжностни лица\", уточни  Милева.Вътрешният министър Младен Маринов описа проведената операция като най-мащабната досега. \"Мога да я определя като постигнат изключителен синхрон на участващите институции - МВР, ДАНС, КПКОНПИ, Спецпрокуратурата\".", "date": "2020.01.30", "title": "Президентството: Не е истина, че Радев е наредил да се смачка проверка на КПКОНПИ"}
{"url": "https://www.novinite.bg/articles/185218/Karakachanov-iska-proverka-sreshtu-gen-Canko-Stojkov", "text": "Военният министър Красимир Каракачанов е назначил служебна проверка по случая с генерал Цанко Стойков, предаде БГНЕС.Вицепремиерът е провел разговор със Стойков. Станало е ясно, че не е знаел за подслушването в разговора с президента Румен Радев. Поисканата проверка ще проследи цялата ситуация около искането на писмата, отговорите на Антикорупционната комисия и дали има задържане на информация.„Нямам навика да коментирам разговорите си с българските генерали. Само мога да кажа, че Цанко Стойков беше човекът, който има голяма заслуга за сключването на договора за F-16, и е човек с авторитет в армията. Въпреки това, назначил съм на началника на отбраната да направи служебна проверка“, обясни министър Каракачанов.На въпрос какво ще промени проверката, Каракачанов заяви, че поне ще бъде повече информиран. Той не отговори категорично дали Стойков ще бъде уволнен.", "date": "2020.01.30", "title": "Каракачанов иска проверка срещу ген. Цанко Стойков"}
{"url": "https://www.novinite.bg/articles/185219/Borisov-Tarsim-varianti-da-priberem-balgarite-ot-Uhan", "text": "Екатерина Захариева - министърът на външните работи, е в постоянен контакт с френските и европейските власти, които обмислят варианти как да бъдат транспортирани европейските граждани от китайския град Ухан, където е огнището на зараза с коронавируса. Това съобщи премиерът Бойко Борисов по време на срещата си с италианския министър-председател Джузепе Конте.\"Мога да кажа само за българските граждани – външният министър е в контакт с французите, за да не ползваме отделни самолети, а да приберем всички европейски граждани в Китай заедно\", допълни Борисов. Дори в Китай роботи сервират храна на заразените – доста притеснително е това, което се случва там, съобщи още премиерът.\"Виждаме, че епидемията ще нарасне лавинообразно впоследствие, и може би ЕС трябва да отреагира по някакъв начин, защото нито една държава не е в състояние да направи това сама. Нужно е сериозно европейско решение\", препоръча Борисов.По думите на италианския премиер Конте Италия е въвела строги мерки за борба с коронавируса така, че да не бъде допускано разпространение на заразата в страната. \"Не само аз, но и всички останали министри моментално сме набелязали мерки, които да бъдат взети за летищата така, че да не се допускат никакви условия за риск. В реално време сме във връзка с всички власти, но и се стремим да не създаваме паника – паниката би била противопоказна. Разчитаме на завишено внимание и всякакви мерки да не се допуска вируса. Така че не сме обезпокоени от епидемията, но сме бдителни с цел да не допуснем разпространението на вируса\", завърши Конте.", "date": "2020.01.30", "title": "Борисов: Търсим варианти да приберем българите от Ухан"}
{"url": "https://www.novinite.bg/articles/185211/Sacheva-Balgarskata-socialna-sistema-ne-otnema-deca-ot-semejstvata", "text": "Законът за социалните услуги се отнася до подкрепа на семействата и затова трябва да бъде приет. Това заяви днес в Стара Загора министърът на труда и социалната политика Деница Сачева.Сачева взе участие в публична дискусия за Закона за социалните услуги.Според социалния министър част от притесненията в новия закон, че деца ще бъдат отнемани от родителите им, идвали от българи зад граница, които нямат правна защита, не са сключили брак с партньора си от друга страна от Европейския съюз и изпитват трудности със социалните системи.„Ние твърдим убедено, че българската социална система не отнема деца от семействата. Българския модел на социална политика е да се работи със семействата, българските социални работници връщат децата в семействата, подкрепят семействата и извеждат децата само тогава, когато има риск от насилие или когато има риск за здравето и живота на децата”, заяви Сачева.", "date": "2020.01.30", "title": "Сачева: Българската социална система не отнема деца от семействата"}
{"url": "https://www.novinite.bg/articles/185197/Perlata-na-Arabadjievi-v-Sani-bijch-veche-e-sobstvenost-na-Marginite-i-e-s-novo-ime", "text": "Перлата в короната на хотелската империя на Ветко и Маринела Арабаджиеви има ново име. \"Виктория палас\" в Слънчев бряг вече се казва \"Империал палас\" и работи на пълни обороти с новия си собственик. Малко след ареста на сина им Вълчо миналата година, докато Ветко и Маринела все още се криеха при Жоро Шопа в Испания, хотелът с 950 легла на първа линия в курорта беше продаден за 50 млн. лева. Фирмата-купувач се свързваше братя Маргини, пише \"Галерия\". Всъщност собственик е 29-годишният Мартин Маринов. Той е син на Димитър Маринов, известен в Пловдив като Средния Маргин, защото е по-малък от Красимир, но по-голям от Николай. Последните двама са свързани с борческата групировка СИК от близкото минало.Десетки пъти са задържани за различни криминални прояви. Съдиха ги за подготовка за убийството на Любен Гоцев, Дамян Дамянов и Иван Тодоров-Доктора, но бяха оправдани. Николай Маринов - Малкия Маргин беше обявен за издирване през 2010 година заради убийството на радиоводещия Боби Цанков, а Красимир Маринов го обвиниха като тартор на една от наркогрупите на Сако.Години по-късно обаче и двамата се разминаха с присъдите и обвиненията срещу тях бяха свалени. От пет години насам не  са се замесвали в шумни акции на МВР и живеят спокойно в България и Испания, където имат имоти. За разлика от тях брат им Димитър никога не се е забърквал с мутри и престъпления.Единственото петно в биографията му е, че е бил агент на Държавна сигурност. Точно неговият син Мартин е избран от фамилията да стане официален собственик на \"Виктория палас\", за да не се свързва пряко с Красимир и Николай Маринови, издават запознати пред вестника. Иначе хотелът печелил за цялата фамилия. Средният брат Маргин, който живее в Пловдив и родния си Смолян, развива бизнес с казина, но мащабът не е голям.Миналата седмица от антикорупционната комисия съобщиха, че внасят иск в съда срещу Арабаджиеви за имущество на стойност 380 милиона лева. На прицела на КПКОНПИ е ролс ройс \"Фантом“, джип рейндж-роувър, лични имоти и банкови сметки, както и пет хотела.Сред тях обаче не е продаденият \"Виктория палас\", който вече работи под новото име както и други шест хотела в Созопол, Пампорово и Пловдив.Делото срещу Арабаджиеви за пране на пари данъчни престъпления започва на 18 февруари. Ветко и Маринела са в болницата към затвора заради тежко здравословно състояние. На свобода с парична гаранция и синът им Вълчо, както и останалите петима подсъдими. \"Делото ще бъде върнато на прокуратурата за доразследване. Има много неточности в обвинителния акт“, твърдят от Специализирания наказателен съд.", "date": "2020.01.30", "title": "Перлата на Арабаджиеви в Съни бийч вече е собственост на Маргините и е с ново име"}
{"url": "https://www.novinite.bg/articles/185190/Zaradi-gripa-Promenyat-datite-za-olimpiadi", "text": "Променят се датите, на които ще се проведе областният кръг на олимпиадите по математика и по физика и астрономия.Заради грипната ваканция математиците ще се състезават на 5 февруари от 9.00 часа, вместо на 1 февруари. Олимпиадата по физика и астрономия ще започне от 14.30 часа на 23 февруари. Промяната се прави заради проявеното желание от много ученици да участват и в олимпиадата по български език и литература, която в досегашния график съвпадаше по време с тази по физика – на 22 февруари от 9.00 часа.", "date": "2020.01.30", "title": "Заради грипа: Променят датите за олимпиади"}
{"url": "https://www.novinite.bg/articles/185214/Prokuraturata-Znaem-sreshtu-kogo-se-izpravyame-Bojkov-e-oshtetil-haznata-s-nad-polovin-miliard-leva", "text": "В обитавано жилище от обвиняемия Васил Божков са иззети множество картини. При претърсване на казино са иззети 400 хиляди лева. 5 лица са привлечени в качеството им на обвиняеми, като 4 от тях се намират извън пределите на България.Това съобщи говорителят на главния прокурор Сийка Милева, предаде репортер на БГНЕС.По отношение на петото лице е повдигнато обвинение за длъжностно престъпление – това е бившият председател на Комисията по хазарта, съобщи Милева.Повдигнатото на Васил Божков обвинение е за ръководене на организиране на престъпна група, действала на територията на цялата страна от 2014 година.Групата е извършвала принуда, изнудване, длъжностни престъпления, подкупи пране на пари, изброи говорителят на главния прокурор.Васил Божков е предлагал всеки ден 10 хиляди лева на длъжностно лице от Комисията по хазарта, което от своя страна да внася предложения за отнемане на лицензи на отделни конкурентни дружества, заяви още Сийка Милева.Тя обяви, че в хазната липсват над половин милиард лева. Това е коледната надбавка на всеки пенсионер за 10 години, обяви Милева.Прокуратурата знае срещу кого се изправя. Прокуратурата знае, че тази хазартната империя разполага с изключително големи финансови възможности и знае, че чрез тях ще се защити, включително чрез вас, медиите, посочи още Милева.", "date": "2020.01.30", "title": "Прокуратурата: Знаем срещу кого се изправяме, Божков е ощетил хазната с над половин милиард лева"}
{"url": "https://www.novinite.bg/articles/185202/Dnes-ne-se-uchi-v-1895-uchilishta", "text": "В 19 области в страната е преустановен учебният процес днес, като няма да се учи в 1895 училища и две детски градини.От днес не са на училище учениците в област Стара Загора. Те са в грипна ваканция до 7 февруари.Частично са преустановени занятията в отделни училища в областите Кюстендил, Добрич, Ловеч и Разград. В област Кюстендил не учат 26 училища, в област Добрич -37, в Ловеч -7 училища и само едно в област Разград. Не се провеждат занимания и в 2 детски градини в с. Сушево и Завет, Разградска област.От днес са възстановени учебните занятия в училищата в област Монтана.Продължават да се провеждат учебни часове в областите Плевен, Русе, Търговище и Шумен.", "date": "2020.01.30", "title": "Днес не се учи в 1895 училища"}
{"url": "https://www.novinite.bg/articles/185222/ES-ot-1-fevruari-Velikobritaniya-e-chujda-strana-za-nas", "text": "Европейският съвет одобри споразумението за оттеглянето на Великобритания. Европейският парламент одобри снощи с 621 гласа \"за\", 49 \"против\" и 13 въздържали се споразумението за оттеглянето на Великобритания от ЕС.От 1 февруари Великобритания ще бъде за ЕС чужда страна. Споразумението урежда условията на раздялата и обхваща правата на гражданите, задълженията на Лондон към бюджета на ЕС, преходния срок за договаряне на бъдещите отношения, протоколите за Ирландия/Северна Ирландия, Кипър и Гибралтар.Чувстваме тъга и ще ни трябва време, за да я превъзмогнем. Това заяви зам.-председателят на Европейската комисия Маргрете Вестагер, попитана какво би казала за предстоящото утре оттегляне на Великобритания от ЕС.Снощното гласуване в Европейския парламент на споразумението между ЕС и Лондон беше много вълнуващо, осъзнахме, че това наистина се случва, добави тя. Попитана какво най-много ще й липсва заради напускането на британците, Вестагер на първо място посочи тяхното чувство за хумор. Тя даде пример с думи на неин британски колега, когото попитала дали му тежи да слуша по цял ден чужденци да говорят на майчиния му език. Отговорът бил, че той се чувства поласкан, че колегите му полагат старания. Ще ни липсва енергията на британците. С тяхното напускане остава празнота. Може би друга държава или съюз от държави ще запълнят тази липса в ЕС, но ще отнеме време, за да се възстановим напълно, обобщи Вестагер.Влизането в сила на споразумението поставя началото на преходния срок до 31 декември, с който се дава време на гражданите и дружествата да се съобразят с настъпилите промени. До края на годината Великобритания ще продължи да прилага правото на ЕС, без да участва при неговото обсъждане и приемане. Преходът може да бъде удължен веднъж за срок до две години, ако двете страни постигнат съгласие за това преди 1 юли 2020 година.", "date": "2020.01.30", "title": "ЕС: от 1 февруари Великобритания е чужда страна за нас"}
{"url": "https://www.novinite.bg/articles/185186/KZP-Vnimavajte-s-reklamite-za-produkti-za-otslabvane", "text": "Обещанията за бързи резултати при употребата на различни продукти за намаляване на теглото, премахване на болки или подобряване на кондицията могат да бъдат подвеждащи. „Тогава, когато практиката десетки години назад е показвала, че определени ефекти, като например бързото отслабване, могат да бъдат постигнати, но това става само с желязна воля, определени диети и никога с няколкодневното използване на хапче, лепенка, дъвка или нещо подобно, не бива да се предоверяваме.“За това предупреди по Нова телевизия председателят на Комисията за защита на потребителите Димитър Маргаритов, като потвърди, че институцията продължава да осъществява контрол и да реагира на жалби и сигнали от граждани. Маргаритов препоръча критичност към подобни оферти. „Напоследък, особено в онлайн пространството, има доста такива, за мен лично, заблуждаващи послания, които предизвикват хората да обърнат внимание на определени продукти – основно поради това, че те имат бърз, чудодеен ефект“, коментира той. Практиката показва, че често страниците за поръчка на такива продукти са регистрирани в трети страни, а търговецът невинаги може да се открие и да му бъде ангажирана отговорността.„Ако търговците са регистрирани в държава от Европейския съюз, сега вече ще бъде по-лесно, тъй като и нашата Комисия в някаква степен, а и сродните ни институции от другите държави членки, ще имат функции при определени обстоятелства да разпореждат премахване на такова електронно съдържание и това би предпазило потребителите в доста по-голяма степен“, добави Маргаритов.Става дума за трансгранични нарушения на потребителското право, които могат да увредят колективните интереси на потребителите в поне две държави членки или да засегнат потребителите в най-малко две трети от държавите членки, които заедно представляват най- малко две трети от населението на Съюза. „Проблем е и че тези оферти създават у потребителите една заблуда и понякога хората, експериментирайки с подобни продукти, могат да предизвикат определени рискове за здравето или дори за живота си“, акцентира Маргаритов.КЗП има произнасяния за наличието и забраната на нелоялни практики при подобни случаи. Например, при предлагането на лепенки за отслабване. Продуктът е трябвало да съдържа кафяви водорасли с голямо количество йод, който да засили метаболизма и да доведе до намаляване на теглото. „Отделен е въпросът, който вероятно по-добре биха могли да изяснят специалистите в тази област – ако въпросното вещество се съдържаше в продукта, това нямаше ли да води до някакви други, здравословни рискове за потребителите. Но заедно с Изпълнителна агенция по лекарствата чрез лабораторни изпитвания установихме, че то изобщо не се съдържа в тези лепенки.Така със съвместните усилия на двете институции се стигна до забрана на нелоялната практика“, посочи председателят на КЗП. Маргаритов обясни, че когато се използват популярни личности без тяхното знание и съгласие, посланията също могат да бъдат разгледани като нелоялни търговски практики и спекулация с личната неприкосновеност на хората, гарантирана по Конституция.Според него може да има и коректни реклами, но по думите му те по-скоро биха касаели продукти или процеси, които имат по-дълго развитие във времето, доста по-сложни са и изискват от самия човек да положи някакви усилия. „Когато се очаква той само да изпие едно хапче или само да залепи една лепенка, най-вероятно „професорът“, който го препоръчва, всъщност изобщо не е професор и може би даже и не съществува такава личност“, посочи председателят на КЗП. Той препоръча, ако се търсят мнения в социалните мрежи, те да са от близки хора. При съмнения потребителите могат да подават жалби в КЗП. „Особено когато видят, че нещо, което се представя с герои с български имена, които рекламират подобни продукти и същевременно някъде другаде се натъкнат в чужд електронен магазин или сайт на същите хора, само че вече с други имена и други националности, да сигнализират, за да може под формата на трансгранично сътрудничество между контролните органи тези нарушения да бъдат установявани и забранявани“, завърши Маргаритов.", "date": "2020.01.30", "title": "КЗП: Внимавайте с рекламите за продукти за отслабване!"}
{"url": "https://www.novinite.bg/articles/185183/Dnes-oblachnostta-shte-e-promenliva", "text": "Атмосферното налягане ще се повишава и след обяд вече ще е по-високо от средното за месеца.Днес облачността ще е променлива, преди обяд на отделни места все още със слаби валежи. Ще продължи да духа северозападен вятър, ще е умерен, в Дунавската равнина и Горнотракийската низина и временно силен. Максималните температури ще са между 5° и 10°.Над планините облачността ще е променлива на и на места главно в часовете около обяд ще има превалявания от сняг. Ще духа умерен до силен вятър от север-северозапад. Максималната температура на 1200 метра ще е около 0°, на 2000 метра – около минус 7°.По Черноморието облачността ще е променлива. Ще духа умерен до временно силен северозападен вятър. Максимални температури на въздуха ще са между 8° и 10°. Температурата на морската вода е 7-8°. Вълнението на морето ще е 1-2 бала. ", "date": "2020.01.30", "title": "Днес облачността ще е променлива"}
{"url": "https://www.novinite.bg/articles/185208/Djokovich-si-poigra-s-Federer-na-kotka-i-mishka-posle-go-razkova-za-final-v-Melbarn", "text": "Новак Джокович разби Роджър Федерер в петдесетата класика помежду им. На полуфинал на тазгодишния Australian Open сърбинът се справи с швейцареца в 3 сета (7:6, 6:4, 6:3). По този начин Ноле вече води в общия баланс с 27 успеха срещу 23 на сметката на ФедЕкспрес.В първия сет Федерер бе близо до победа, даже сервираше за нея, но сякаш Новак си играеше с опонента на котка и мишка, защото макр да позволи два пробива, в крайна сметка ги върна и накрая наказа съперника в тайбрек. Това се оказа съкрушаващо за Федерер, който видимо не бе на ниво, за да затрудни балканеца.В първия сет Федерер бе близо до победа, даже сервираше за нея, но сякаш Новак си играеше с опонента на котка и мишка, защото макр да позволи два пробива, в крайна сметка ги върна и накрая наказа съперника в тайбрек. Това се оказа съкрушаващо за Федерер, който видимо не бе на ниво, за да затрудни балканеца.Съперникът на сърбина във финала в турнира ще бъде определен от двубоя между Доминик Тийм и Александър Зверев, които ще премерят сили в петък. При победа в неделя Джокович ще си върне и първото място в ранглистата.Федерер започна изключително агресивно двубоя и спечели 4 от първите 5 гейма. При 4:1 в своя полза швейцарецът поведе с 40:0 при сервис на Джокович и беше само на точка да дръпне с 5:1 гейма и да сервира за успех в сета. Геймът обаче се оказа повратна точка. Джокович съхрани подаването си от 0:40 и остана в сета, а при 4:5 и сервис на съперника успя да върне изоставането и да изравни 5:5. Впоследствие се стигна до тайбрек, където сърбинът беше безапелационен – 7:1 точки.Вторият сет се разви по коренно различен начин. Джокович стабилизира подаването си и не позволи на Федерер дори да мисли за точка за пробив. Един пробив в десетия гейм се оказа достатъчен на Ноле да измъкне сета в края и да се доближи максимално много до крайния успех. Общо във втория сет Джокович загуби 4 точки при свой сервис!Първият пробив в третия сет дойде в шестия гейм, когато след перфектен бекхенд по диагонала сърбинът поведе с 4:2. Това се оказа достатъчно на Джокера минутки по-късно да вдигне триумфално ръце и да се класира за осмия си финал в Мелбърн.", "date": "2020.01.30", "title": "Джокович си поигра с Федерер на котка и мишка, после го разкова за финал в Мелбърн"}
{"url": "https://www.novinite.bg/articles/185221/Omazaha-pametnika-na-Alosha-v-Plovdiv-s-chervena-boya-Ziko-se-vazmuti", "text": "„Недопустимо е да се оскверняват исторически паметници, не можем да зачеркнем историята си.“ Това коментира кметът на Пловдив Здравко Димитров, след като паметникът Альоша на Бунарджика в града осъмна намазан с червена боя.„Още сутринта, след получаването на сигнала,  започна почистване от служители на ОП „Чистота“ и вече приключват. Разпоредил съм и на „Общинска охрана“ да засилят екипите си, за да не се допускат подобни вандалски прояви“, допълни Зико.\"Още в 9 часа сутринта екип на ОП „Чистота“ беше на място и се зае с почистването на монумента\", обясни изпълняващият длъжността директор на общинското предприятие Николай Георгиев.С пясъкоструйка почти изцяло са отстранени драсканиците и петната с червена блажна боя. Съвсем малка част от северната страна на паметника остава да се изчисти утре рано, тъй като се е наложило обработването й с разтворител.", "date": "2020.01.30", "title": "Омазаха паметника на Альоша в Пловдив с червена боя, Зико се възмути"}
