{"url": "https://www.novinite.bg/articles/179028/Leten-virus-pokosyava-s-povrashtane-temperatura-hrema-i-oshte-kup-ekstri", "text": "Увеличение на случаите на заболели от летни вируси отчитат лекарите в Пловдив. Повечето пациенти са със стомашно-чревните инфекции, които протичат с висока температура, отпадналост, ставни болки, повръщане и разстройство, кашлица и хрема. Те повалят и деца, и възрастни.„Ентеровирусните инфекции се предават по фекално-орален и по въздушно-капков път и са характерни за топлото време”, обясняват медиците. Обикновено симптомите продължават около седмица. Посещението при джипито е препоръчително, особено за децата, за да се предотврати обезводняване.Лечението е симптоматично и включва температуропонижаващи средства, сиропи за кашлица, физиологичен разтвор и капки за нос, антиеметични препарати, средства против обезводняване и др. Антибиотици се включват само при много тежка клинична картина и при настъпване на усложнения.Замърсени храна, вода и прибори обикновено са сред основните причинители на стомашно-чревните инфекции, особено по морето. Ако се консумира недобре съхранена храна от животински произход, това крие риск и от зараза със салмонела, предупреждават здравните власти.  Бактериите се предават и чрез мръсни ръце, затова те трябва да се мият по няколко пъти на ден обилно със сапун и течаща вода. Лекарите съветват също да се избягват заведения за хранене със съмнителна хигиена, както и контакт с болни.", "date": "2019.08.11", "title": "Летен вирус покосява с повръщане, температура, хрема и още куп \"екстри\""}
{"url": "https://www.novinite.bg/articles/179021/Slavi-smenya-imeto-na-partiyata-si-i-kupuva-efirno-vreme", "text": "Дълго тиражираните слухове, че Слави Трифонов ще купува телевизия \"Евроком”, се оказаха само слухове, твърди Lupa.bg. Шоуменът с политически амбиции нямала намерение да придобива цяла телевизия, а само пакет ефирно време в малко известната TV1, собственост на неговия приятел Румен Ковачев.Според непотвърдена информация двамата вече са разговаряли, но няма данни да са постигнали конкретна договорка.Причината Трифонов да не посегне към цяла телевизионен канал, а само към порция от ефира, е повече от прозаична – липсата на достатъчно финанси. Слави се отказал да придобие \"Евроком\" заради огромната цена, поискана му за собствеността й - 12 милиона евро.На този фон сериозната инвестиция за придобиването на телевизия ще е изключително трудна за възвръщане, което прави вариантът непривлекателен.Много по-изгодно за Слави Трифонов е да закупи в дългосрочен план ефирно време в действаща телевизия, в която да развие свое шоу с политически нюанси плюс няколко проекта със социална насоченост, които да са трамплин за политическата му формация. Партията на Трифонов най-вероятно ще се казва \"Промени тази държава”, а не \"Няма такава държава\".Според нашите източници преди да оповести публично намерението си за собствен медиен и политически проект, Слави Трифонов се хвърлил в дълбокото с оферта и към братята Пламен и Румен Вълневи. Бизнесмените от Чикаго са собственици на затворилата врати BiT, която шоуменът смятал за удобен вариант за осъществяване на намеренията си.До купуване на телевизията обаче не се стигнало, тъй като двете страни не постигнали консенсус за цената.Така Дългия и екипът му опрели до варианта да поберат идеите си в пакет от 6-7 часа ефирно време в TV1, вместо да се влагат милиони в цяла телевизия. Хубавото е, че медията на Румен Ковачев, който е снимал всичките концерти на Дългия, разполага с отлично кабелно и сателитно покритие в цяла България. За капак кабеларката има договори както с големите оператори, така и с разпространителите на сигнал в най-малките населени места, което отваря възможност за достигане до огромна аудитория.Което е най-важно за Слави и мечтата му да \"промени тази държава”.Трифонов няма да разчита само на \"телевизора\", а и на интернет. Въпрос на най-близко бъдеще е да заработят онлайн платформи в социалните мрежи, които да излъчват на живо шоуто на Слави Трифонов. То ще върви паралелно и по кабеларката TV1.", "date": "2019.08.11", "title": "Слави сменя името на партията си и купува ефирно време"}
{"url": "https://www.novinite.bg/articles/179025/API-preduprejdava-za-vazmojen-problem-s-vinetkite-na-14-avgust", "text": "От 16.00 до 18.00 часа на 14 август (сряда) са планирани дейности по внедряване на актуализации на електронната система за събиране на пътни такси на база време и на база изминато разстояние.\r\nТова съобщиха от Националното толуправление към Агенцията \"Пътна инфраструктура\".\r\nЗаридо това са възможни временни затруднения при продажбата на е-винетки през този ден. Възможно е да възникнат прекъсвания, които да затруднят продажбата на електронни винетки, конкретизират от АПИ. Предвижданото внедряване на софтуерните актуализации е част от подготовката за въвеждане в експлоатация на толсистемата, се напомня още в прессъобщението. \r\nЗа избягване на риска от проблеми с покупката на е-винетка по време на планираните актуализации се препоръчва на водачите да планират пътуването си по републиканската пътна мрежа и да купят електронната си винетка своевременно.\r\n", "date": "2019.08.11", "title": "АПИ предупреждава за възможен проблем с винетките на 14 август"}
{"url": "https://www.novinite.bg/articles/179026/Trima-v-bolnica-sled-tejka-katastrofa-v-Morskata-stolica", "text": "Шофьор на лек автомобил е изгубил контрол и се е ударил в стена. Той се е движел с несъобразена скорост. Тримата души, пътуващи в колата са в тежко състояние в болница.\r\nВ събота, около 22:00 часа, на бул. \"Васил Левски\" във Варна, в района на кръстовището с ул. \"Струга\", е възникнало ПТП-то.\r\nВследствие на инцидента мъжът и неговите спътници - жена на 22 г. от Варна и мъж на 26 г. от Сливен, са пострадали тежко и са настанени за лечение в Реанимацията на МБАЛ \"Св. Анна\" с опасност за живота. \r\n", "date": "2019.08.11", "title": "Трима в болница след тежка катастрофа в Морската столица"}
{"url": "https://www.novinite.bg/articles/179030/Shercinger-napravila-cherna-magiya-na-Grigor-razvalyat-ya-pri-hodja", "text": "Поредният провал на Григор Димитров окончателно е отчаял майка му Мария и баща му Димитър. След загубата от Стан Вавринка на турнира в Монреал българският тенисист продължи да пропада, и вече е аут от Топ 70 в света, за пръв път от седем години насам. Обезпокоените родители вече се чудели какво да направят, а майката подозира, че бившата му приятелка Никол Шерцингер му е направила магия, съобщава \"Уикенд\" от източници, близки до семейството. Ден след загубата тя се свързала чрез свои близки с ходжа от Родопите, от когото се разчита да развали проклятието. В края на миналата година Гришо окончателно скъса със знойната хавайка по настояване на родителите си. Мария и Димитър считаха, че 41-годишната Никол му влияе зле на резултатите на корта. Отделно, че майката въобще не я одобряваше като партньорка на сина им заради разюзданото й поведение на публични места. В тесен кръг дори я наричала \"пиявица\", която изсмуква силите на сина й. В крайна сметка връзката им приключи, но оттогава кариерата на Григор тръгна стремглаво надолу. Само преди година и седем месеца той беше трети в света, а в началото на 2019 все още беше в Топ 20. Но непрекъснатите загуби го докараха дотам, че да не знае дали ще получава покани за елитните турнири, или ще трябва първо да играе квалификации.Суеверната Мария имала подозрения, че именно Никол Шерцингер е поръчала да направят черна магия на бившия й след раздялата. Хасковлийката вече ходила при местна врачка, която казала, че най-вероятно магията е извършена чрез дреха или снимка на Гришо, останали в притежание на Никол след края на връзката им. Проклятието, според нея, било много тежко, и можело да се развали само с помощта на някой от ходжите в Родопите, специализирани в това направление. Отначало Мария се колебаела дали да предприеме тази крайна мярка, но след загубата в Монреал и изпадането на Гришо от Топ 70 се свързала веднага с вражалеца, който обещал да помогне. Нямало нужда тенисистът да се явява лично при него, но майката трябвало да отиде на крака в Родопите, и да занесе снимка и определени вещи на сина си. Знае се, че цялото семейство на Гришо е много суеверно, а самият той си има определени амулети. Така например първата ни ракета носи навсякъде със себе си по турнирите иконите на Свети Мина и Георги Победоносец, а на врата си има кръстче, подарък от майка му. Носи на китките си по време на мачовете точно определени ластични гривни, на които разчита да му носят късмет. Само че се оказва, че направената магия е по-силна и трябва да се търси начин за премахването й. ", "date": "2019.08.11", "title": "Шерцингер направила черна магия на Григор, развалят я при ходжа"}
{"url": "https://www.novinite.bg/articles/179029/Kupuvame-2-koraba-za-Voennomorskite-sili-za-820-miliona-leva", "text": "820 милиона лева без ДДС ще даде държавата за купуване на два многофункционални патрулни кораба за нуждите на Военноморските ни сили.\r\nТова съобщи военният министър Красимир Каракачанов. Парите са предвидени в бюджета и са гласувани от парламента. Българска, германска и италианска фирма участват с оферти в конкурса за придобиване на корабите, съобава БНТ.\r\nПо думите на Каракачанов страната ни ще даде срок на трите фирми участници за изправяне на офертите, тъй като и трите фирми имат въпроси, които трябва да им бъдат зададени. Ако всичко върви нормално до края на годината трябва да имаме сключен договор с една от трите фирми, които са участвали в конкурса, добави още вицепремиерът.\r\n", "date": "2019.08.11", "title": "Купуваме 2 кораба за Военноморските сили за 820 милиона лева"}
{"url": "https://www.novinite.bg/articles/179031/Priemna-za-jertvi-na-domashno-nasilie-otvori-vrati-v-Plovdiv", "text": "Приемна за жертви на домашно насилие заработи в най-голямата болница в Южна България - Университетската \"Свети Георги”. В нея пострадалите ще получават безплатно психологическа и юридическа подкрепа. Медицински специалисти от здравното заведение вече са обучени как да разпознават белезите на насилието.\r\nПриемната е открита с подкрепата на Министерството на правосъдието, МВР-Пловдив, УМБАЛ \"Свети Георги\" и фондация \"Джендър алтернативи\".\r\nЖертвите на домашно насилие ще бъдат насочвани към приемната от лекарите в университетската болница. Обикновено пострадалите идват в здравното заведение, да си извадят медицинско за нанесен побой или търсят спешна медицинска помощ.\r\nПриемната ще работи всеки понеделник от 9 до 5 часа. Консултации на жените, жертва на домашно насилие ще дават психолог и юрист. Екипите на фондацията са готови да реагират спешно и през останалите дни от седмицата. Специалистите разясняват на пострадалите законодателството, като им предлагат и социална помощ.\r\nПо данни на специалистите, в Пловдивска област се водят най-много дела за защита от домашно насилие. В Консултативния център на Фондация \"Джендър алтернативи\" за миналата година са проведени 437 консултации на хора, пострадали от домашно насилие.\r\n", "date": "2019.08.11", "title": "Приемна за жертви на домашно насилие отвори врати в Пловдив"}
{"url": "https://www.novinite.bg/articles/179020/Toplata-valna-zaliva-stranata-i-dnes", "text": "Атмосферното налягане е и ще се задържи малко по-високо от средното за август. Днес ще бъде слънчево, след обяд и горещо. Ще духа слаб, в Източна България - до умерен вятър от изток-югоизток. Максималните температури ще са между 32° и 37°, сочи прогнозата на НИМХ.Над планините ще е слънчево. Ще духа слаб до умерен вятър от изток-североизток. Максимална температура на височина 1200 метра – около 27°, на 2000 метра – около 20°.Над Черноморието ще е предимно слънчево. Максималните температури на въздуха между 27° и 30°. Температурата на морската вода е 26-27°, по-ниска: 22-23° е на север от н. Калиакра. Вълнението на морето ще е 2-3 бала.На 11.08.2019 слънцето ще изгрее в 06:28 часа и ще залезе в 20:35 часа. Продължителност на деня 14:07 часа.На 11.08.2019 луната ще изгрее в 17:59 часа и ще залезе в 02:32 часа. Осветеност на диска в 0h UT 82 %. Фаза на луната: след първа четвърт преди пълнолуние.", "date": "2019.08.11", "title": "Топлата вълна залива страната и днес"}
{"url": "https://www.novinite.bg/articles/179024/Eto-kakvo-veshtayat-zvezdite-za-vsyaka-zodiya-v-nedelya", "text": "Сполука, но и проблемиРаздвижете се днес, трябва да помислите за физическата си форма.Чист и светъл ден, през който основното условие е да поддържате в себе си хармония и равновесие. Силно ползотворна и точно толкова нервна, неделя алармира за повишено внимание в деловите взаимоотношения, които се характеризират с хитрост, измами и тотална проява на емоции. Денят носи и проблеми, както непълна реализация, но това да не ви смущава. Успех в партньорска и съдружна работаВсичко днес ще зависи в голяма степен от самите вас. През днешния ден на справедливост и духовното пречистване не бива да се говори с висок глас и да се демонстрира безцеремонно поведение. Реализацията на цели в партньорство или съюз с някого, ще гарантира вашата делова сполука през този ден. Разполагате с добър късмет, но и взаимоотношенията ви следва да се градят на честност и почтеност.Пазете се от дестабилизацияОчаква ви натоварен ден, защото от вас се очаква да свършите доста неща у дома. Направете си самооценка и духовно пречистване, за да откриете слабостите и грешките си, които да избягвате в бъдеще. Влияния, предизвикващи  повишена емоционалност, нервни реакции и видима раздразнителност, формират вашия ден по същия начин, по който той ще се развие и за останалите. Пазете се от враговете сиПривлечени сте от новости и няма да се колебаете да ги приложите по свой начин в живота си. Много неща днес излизат на светло, от което ще последват развития - за всеки в различна посока.  Неделя е успешна за Раците, но е задължително да повишите вниманието си към околните и най-вече към онези от тях, отношението на които е злонамерено и са хитри, и коварни към вас. УспехС нищо няма да останете изненадани, подготвени сте за всякакви ситуации. Проявеното ви упорство и творческо въображение улесняват професионалните ви и лични дела. Показателите за вашия успех в неделя са значителни. Причина за това е силният късмет, с който ви дарява неделя. Не е изключено да се сблъскате с провокации и измами в деловите среди. Хубави постиженияОколо вас има хора, които с готовност ще ви предложат услугите си, стига да не ги отхвърляте. Това е ден на справедливост и духовно пречистване. Денят е много добър за успешна реализация в материалната сфера, а за мнозина от зодията настъпва нов етап за разгръщане в сферите на бизнеса. Има вероятност това начало малко да се забави поради пречки, но в условията на действащите обстоятелства, амплитудата не е голяма.Овладейте напрежениетоНа много от вас късметът днес ще се усмихне и по-бързо и лесно реализирате своя мечта. Ще се чувствате добре и в мир със себе си, ако запазите спокойствие и бъдете умерени във всичко. Условия за успешна реализация има и не е трудно да се възползвате от тях, но е задължително да сте активни, и да не пестите усилията си. Другият важен фактор за осъществяване на целите е спокойствието. Много добър денРешителността и находчивите ви действия ви носят очакван успех. Развитията през днешния ден насърчават творческите ви търсения, дават ви сили и енергия да успявате в начинанията си. За Скорпионите е характерен силен успех в неделя.  В това определение се включват контактите с делови цели, паричните постижения, реализацията на лични цели и партньорството. Влиятелна подкрепаЩе срещнете разбиране и по-лесно ще ви се отдава да убеждавате някого в правотата на предложенията си. Старайте се да живеете без крайност в мисленето и поведението си, за да не се отрази негативно на психиката ви. Подкрепата от страна на влиятелна личност за реализация на целите, е най-силната характеристика в неделя за Стрелците. Денят е твърде успешен за осъществяване на делови цели.Финансови и делови успехиАко прекарате деня в къщи рискувате да не намерите спокойствието, което търсите. С труда, вниманието и насоките ви сте съумели да повлияете положително на онези, за които милеете и успехите им ви радват,. Успешен ден за парични печалби и делови постижения, но и неприятности в опитите ви да решите благополучно личен въпрос, или във връзка със здравословното състояние в момента.Добро начало за нова реализацияОтношенията с партньора ви носят добро настроение и ви карат да не мислите за грижи и проблеми. Умерени в желания и балансирани в действията си, ще преминете през днешния ден спокойни и защитени от конфликти. Изключително благоприятен ден, който ясно подчертава деловата сполука и финансовите успехи на Водолеите. Много силен успех ще завоюват онези представители от знака, които ще се насочат към нещо ново. Напълно успешниНа повечето от вас им предстои да си изберат нов път днес. Подчинени на истината, изразявайте становище и позиции, но се въздържайте от конфликти. Шансът на Рибите за реализиране на хубави сделки, за успешно провеждане на преговори и за осъществяване на интересуващи ги контакти е особено силен през този ден. Безспорен факт е, че мнозина ще стабилизират позициите си, или ще постигнат значителен успех чрез административна инстанция.", "date": "2019.08.11", "title": "Ето какво вещаят звездите за всяка зодия в неделя"}
{"url": "https://www.novinite.bg/articles/179032/SASht-nameri-eleganten-nachin-da-dobliji-50-000-vojnici-do-Rusiya", "text": "Съединените щати се готвят да преместят 50 000 войници от Германия в Полша. Това ще се случи, ако Берлин не повиши разходите си за отбрана. Експерти твърдят, че това е елегантен начин за преместване на американски войски още по близо до Русия, без това да предизвиква остри дипломатически реакции.\r\nАмериканският посланик в Германия, Ричард Гренел, намекна, че нежеланието на Ангела Меркел да увеличи разходите на Берлин за отбрана може да не даде на Вашингтон друг избор, освен да прехвърли американските войски, разположени в Германия в Полша, пише The Jerusalem Post, цитиран от Фокус.\r\nКоментарите на Гренел демонстрират нетърпението на Тръмп във връзка с неуспеха на германския канцлер да увеличи бюджета за отбрана на Германия до 2% от брутния вътрешен продукт (БВП) на страната, както изисква НАТО, коментира изданието.\r\nСпоред Гренел е обидно за Вашингтон, че данъкоплатците на САЩ продължават да плащат за над 50 000 американски войници в Германия, а в същото време Берлин харчи за вътрешни програми.  През юни американския президент Доналд Тръмп заяви, че ще премести 1000 американски войници от Германия в Полша, като мярка срещу евентуална агресия от страна на Русия. Посланикът на САЩ в Полша Джорджет Мосбахер отправи подобна критика, свързана с нежеланието на Германия да отделя повече финансови средства за НАТО, като заяви, че Варшава изпълнява своите задължения към международната организация, за разлика от Берлин и би приела още американски войници.\r\n„Президентът Тръмп е прав, Джорджет Мосбахер също е права\", добавя Гренел и твърди още: \"Множество президенти поискаха най-голямата европейска икономика да плаща за собствената си отбрана. Това искане е отправяно в продължение на много години и от много президенти.\"\r\n", "date": "2019.08.11", "title": "САЩ намери елегантен начин да доближи 50 000 войници до Русия"}
{"url": "https://www.novinite.bg/articles/179023/Koleda-podrani-s-5-meseca-dnes-izticha-srokat-da-se-izkolyat-domashnite-praseta", "text": "Днес изтича срокът, в който стопаните от Южна България трябва доброволно да изколят прасетата в личните си стопанства като мярка срещу разпространението на африканската чума по свинете. Ако това не се случи, животните ще бъдат умърквени от екипи областните дирекции по безопасност на храните.От Агенцията по безопасност на храните припомнят, че месото от животните, отглеждани в т. нар.  \"заден двор” може да се съхранява дълго само след топлинна обработка за минимум 30 минути на 70°С, достигнати във вътрешността на месото, предвид факта, че болестта по свинете е изключително устойчива при изсушаване, осоляване, опушване, охлаждане и замразяване на месото.До 26 август кметовете на населени места и ветеринарните лекари трябва да са готови с протоколите за санитарното почистване и дезинфекцията на дворовете на домакинствата, които доброволно са унищожили прасетата си, за да започне изплащането на компенсацията от 300 лева на стопанство. Няма да бъде допуснато в списъците да попаднат хора, които не са гледали прасета, съобщават от земеделското министерство.", "date": "2019.08.11", "title": "Коледа подрани с 5 месеца, днес изтича срокът да се изколят домашните прасета"}
{"url": "https://www.novinite.bg/articles/179027/5-po-Rihter-razlyulya-Yugozapadna-Garciya", "text": "Земетресение с магнитуд 5 по Рихтер разтърси Югозападна Гърция, предаде Американската служба за геоложки проучвания.Трусът е регистриран в 7,02 ч. централно гринуичко време, съобщи Нова. Епицентърът е на 75 километра югозападно от град Пиргос. Огнището е на дълбочина 10 километра.Засега няма информация за пострадали и разрушения.", "date": "2019.08.11", "title": "5 по Рихтер разлюля Югозападна Гърция"}
