{"url": "http://www.novinite.bg/articles/147337/Spasiha-malak-shtarkel", "text": "Жители на Брацигово спасиха малък щъркел, съобщава бТВ.След няколко неуспешни обаждания до институции и липсата на адекватна помощ жителите на града решили да поемат нещата в свои ръце.Те докарали голяма стълба, взели малкия щъркел, отрязали въжето и го пуснали на свобода.Такива постъпки са достойни за уважение и трябва да се показват.", "date": "2017.07.19", "title": "Спасиха малък щъркел"}
{"url": "http://www.novinite.bg/articles/147364/Balgarski-helikopter-pomaga-na-Chernogorskite-pojarnikari", "text": "Черна гора поиска помощ от Европейския съюз, за да се справи с големите горски пожари. /Нова/Вече няколко дни горят горски масиви недалеч от курортните градчета Тиват и Котор. Около 100 туристи бяха евакуирани, като за радост не се съобщава за пострадали.Черногорските медии заснеха българския хеликоптер, който дойде да помага в гасенето. И пишат, че заедно с пратения самолет от Украйна, това са машините, които допринасят най-много за борбата с пламъците в недостъпните места по крайбрежието.", "date": "2017.07.19", "title": "Български хеликоптер помага на Черногорските пожарникари"}
{"url": "http://www.novinite.bg/articles/147321/Biletite-za-CSKA-Ludogorec-v-prodajba", "text": "\r\nОт днес в продажба са те за първия домакински  за сезона на  - срещу  на 22 юли (събота) от 21:00 часа на стадион \"Българска армия\". /\r\nЦените на пропуските са както следва:\r\n- Сектор А - 18 лв;\r\n- Сектор В - 12 лв;\r\n- Сектор Г - 5 лв;\r\n- Сектор Б (гости) - 5 лв;\r\nВИП ложа - 130 лв.\r\nБилети могат да бъдат закупени от фен магазина, мрежата на Тикетпро, бензиностанциите на OMV, магазините на Office 1 и Orange, Билетен център на НДК и касата на Арена Армеец, както и онлайн на www.ticketpro.bg. В деня на а (22 юли) касите на фен магазина на „Българска армия\" ще отворят в 16:00 часа, а касите на \"Спортна София\"- в 19:00 часа.\r\n\r\n \r\n", "date": "2017.07.19", "title": "Билетите за ЦСКА - Лудогорец в продажба"}
{"url": "http://www.novinite.bg/articles/147363/Mazut-na-plaj-do-Sinemorec", "text": "След сигнал на зрител на NOVА, за замърсяване с петна от мазут на плаж до Синеморец, Министерството на туризма извърши проверка.Йордан Миланов написа: Проверката установи, че става въпрос за малки по размер катранени топчета, изхвърлени на плажната ивица на устието на река Велека до Синеморец. От „Морска администрация“-Бургас съобщиха, че вероятната причина е старо замърсяване извън териториални води на България, които силният вятър и бурното море са изхвърлили на брега в последните няколко дни.Министерството на туризма е дало предписание на наемателя на плажа за незабавно почистване на ивицата, което да продължи до пълното отстраняване на петната от мазут, както и да постави указателна табела с информация за настоящото замърсяването.Проверени са и останалите плажове в землището на Синеморец - плаж „Бутамята“ и „Липите“. Там не са открити замърсявания. ", "date": "2017.07.19", "title": "Mазут на плаж до Синеморец"}
{"url": "http://www.novinite.bg/articles/147360/Balgarskite-konsulstva-se-nujdayat-ot-modernizaciya", "text": "Остаряла техника и липса на електронни услуги са сред основните проблеми на консулските служби зад граница. В някои консулства помещенията за нашите съграждани били тесни, а заплащането се извършвало в брой, информира външният министър Екатерина Захариева, след като участва в откриването на годишната среща на българските посланици, която се провежда в София./Дарик/\"Знам къде са проблемите на консулските служби - изключително остаряла техника и почти никакви електронни услуги. Почти навсякъде плащането се извършва в брой, което е недопустимо\", коментира външният министър.Захариева декларира, че са предприети действия за поставянето на ПОС-терминали в най-натоварените представителства, а след това ще бъдат оборудвани всички. Проблем е остарялата техника, а на някои места и тесните помещения, защото те не са пригодени за толкова хора. \"Изпращаме архитекти и инженери, за да видим къде можем да разширим салоните, в които се чака, за да не стоят наши съграждани отвън\", каза първият ни дипломат.Вниманието на външния министър беше насочено най-вече към електронните услуги.В заключение министърът допълни, че според прогнозите на 2-ри август ще бъде подписан договорът за добросъседство между България и Македония. Захариева подчерта, че България и Македония не са свързани от жп линия. Фактът, че 530 000 души от Македония посещават България, показва, че те искат да бъдат свързани.", "date": "2017.07.19", "title": "Българските консулства се нуждаят от модернизация"}
{"url": "http://www.novinite.bg/articles/147305/Bomba-v-Sadebnata-palata", "text": "Сигнал за бомба в Съдебната палата в София е подаден тази сутрин. Анонимен мъжки глас се е обадил на телефон 112 в 8 часа сутринта и е съобщил, че в сградата на съда има поставено взривно устройство. На място веднага са изпратени служители на реда, които да направят нужната проверка. /Нова/", "date": "2017.07.19", "title": "Бомба в Съдебната палата"}
{"url": "http://www.novinite.bg/articles/147320/Polski-nacional-v-Ludogorec", "text": "Лудогорец търси нов играч и \"орлите\" се спрели на полския национал Яцек Горалски. Халфът на Ягелония (Бялисток) вече има три изиграни мача в Лига Европа за този сезон./Той е роден на 21 септември 1992 година. 172-сантиметровият Горалски е точният човек, който Лодогорец търси. Халфът има и 100 мача за Висла (Плоцк).", "date": "2017.07.19", "title": "Полски национал в Лудогорец"}
{"url": "http://www.novinite.bg/articles/147357/Sbivane-na-Trakiya", "text": "Полицията задържа двама мъже, нанесли побой на мъж и млада жена на АМ \"Тракия\", съобщиха от пресцентъра на ОД на МВР в Пловдив. /Дарик/Около 9.00 часа на телефон 112 постъпил сигнал за възникнал конфликт заради засичане между водачи на два автомобила в района на Карловски надлез на АМ \"Тракия\" по посока София.Веднага след това шофьорът на \"Фолксваген\" със софийска регистрация препречил пътя на лек автомобил \"Опел\" с бургаска регистрация и го принудил да спре.Двама столичани излезли от колата и нападнали с удари 31-годишния шофьор на Опел-а и 20-годишната му бременна приятелка, след което побързали да се оттеглят. Младата жена е откарана в болница за обстойни прегледи - по данни на лекарите няма опасност за нея и за плода. Медицинска помощ е оказана и на мъжа.Екип от криминалисти на ОДМВР - Пловдив е започнал издирване на извършителите и с помощта на столични полицаи малко по-късно автомобилът бил спрян и пътуващите в него мъже - задържани.Спрямо по-младия е взета 24-часова полицейска мярка за неотклонение.По случая е образувано досъдебно производство.", "date": "2017.07.19", "title": "Сбиване на \"Тракия\""}
{"url": "http://www.novinite.bg/articles/147343/Mladi-balgarski-ucheni-na-MAKS-2017", "text": "Четирима млади български членове на Авиационно-космически форум-България /АКФ/, които участват със свой проект и с щанд на открития на 18-ти юли т.г. Международен Авио-Космически Салон МАКС-2017 в гр. Жуковски в Подмосковието, получиха поредно признание лично от министъра на промишлеността и търговията на Руската Федерация Денис Мантуров. /БГНЕС/Той им подари самолетен винт с цветовете на руското и българското знамена, с което символно се предава щафетата на младежкия форум „От винта!”, който е част от голямото изложение. Българската група от Авиационно-космически форум-България има амбицията да организира подобен фестивал за младежко научно-техническо творчество на територията на страната ни. А най-добрите проекти да бъдат представяни след това на най-големите форуми в тази област в Русия и по света. Това би привлякло на една площадка всички заинтересовани млади хора – ученици, студенти и млади учени до 35 години, което ще спомогне за създаване на контакти на високо ниво с учени и инженери от целия свят и популяризиране на техническите дисциплини, нещо, от което страната ни има остра нужда.Проектът на младите българи „Полет на летателни апарати в атмосферите на планетите от Слънчевата система“ е в палатата на Международния фестивал за детско и младежко научно-техническо творчество „От винта!“ /otwinta.com/ и получи поддръжката на нейния ръководител Виктория Соболева. Разработката на модела на летателното тяло е на координатора инж. физик Недислав Веселинов – докторант във Физическия факултет на СУ „Св. Климент Охридски” , на физика Дамян Иванов – студент-магистър във Физическия факултет на Софийски университет и пилот на различни типове самолети, на Мариан Михайлов – студент в Московския авиационен институт - Москва и на Елина Христова – ученичка в Професионална гимназия по ветеринарна медицина и земеделие „Александър Стамболийски“-гр. Лозница.На българския щанд младите конструктори и изследователи, освен презентацията си, представят 3D модел на летателен апарат, който предизвикаха сериозен интерес сред посетителите още в първия ден на изложението. Техни партньори са фирмите METAL TECHNOLOGY GROUP, SolidFill, авиокомпанията България Ер и общината в гр. Лозница.Проектът е насочен към изучаването на проблемите при извършването на полет на самолети в атмосферите на планети като Юпитер, Сатурн, Уран и Нептун, както и на спътника на Сатурн – Титан. Съвременният човек е запознат с това как изглеждат самолетите, летящи в атмосферата на планетата Земя, но се оказва, че в световен мащаб практически няма разработки, които да изследват полет на съседните ни планети. „С проблема се занимава само една група от учени от Glenn Research Center на NASA, като тяхната разработка е за планетата Венера, така че нашата може без преувеличение да се нарече уникална”, сподели координаторът на проекта инж. Недислав Веселинов. Целите на полетите на други планети са в търсенето на нови полезни ресурси, изясняване на механизмите на съществуване и динамиката на атмосферите им, проучване на историята на Слънчевата система, добави той.През 2015 година проектът, който бе в начална фаза, също участваше на МАКС в рамките на фестивала „От винта!“, но през последните 2 г. колективът в по-разширен състав е направил по-задълбочени изследвания, с представяне на летателен модел.Президентът на РФ Владимир Путин посети днес авиосалона и наблюдава от трибуната полети на новите образци авиационна техника, съобщава ТАСС. На най-големия в света Ми-26, Ми-28НЭ, Ка-52, \"Ансат\" и различни модификации на вертолета Ми-8. Своите качества показаха и гражданския авиолайнер Sukhoi Superjet 100, както и в единичен и групов пилотаж изтребителите 5-то поколение Т-50 (ПАК ФА).В изложението МАКС-2017 участват повече от 500 руски и 173 чуждестранни компании.Сред изложителите са МиГ, Сухой, Airbus, Airbus DEfence & Space, Boeing, Honeywell, Rolls-Royce, Japan Aerospace, Европейската Космическа Агенция, Росскосмос, Ракетно-космическа корпорация „Енергия”, Туполев и др. ", "date": "2017.07.19", "title": "Млади български учени на МАКС-2017"}
{"url": "http://www.novinite.bg/articles/147353/Ryadka-i-slojna-operaciya-spasi-jena", "text": "Изключително рядка и сложна  спаси живота на 60-годишна  в София. Интервенцията е извършена под ръководството на д-р Нурфет Алиоски - началник на Отделение по ендоваскуларна неврохирургия в „Св. Анна“ София, съобщиха от лечебното заведение, цитирани от НОВА.Пациентката постъпила в болницата в петък  по спешност с левостранна хемипареза по-тежка за ръката и частична сензомоторна афазия. След направените изследвания става  ясно че става въпрос за една гигантска аневризма - над 2 сантиметра, в кавернозен сегмент.Невролози, неврохирузи и рентгенови специалисти решават, че трябва да се постави стент, който да отклонява потока.Чрез специални катетри, през крака се стига до сънната артерия, след което със специфични микрокатетри се поставя стент. Наложи се обаче и поставянето на още един стенд, вътре в самия стент, за да се укрепи съда.„Това е първата подобна операция, при която се наложи да бъда поставен втори стенд, вътре във вече поставен стент. Включително и колегите по света рядко прибягват до такъв тип операции, но когато се налага те трябва да се направят”, обясни д-р Алиоски. ", "date": "2017.07.19", "title": "Рядка и сложна операция спаси жена"}
{"url": "http://www.novinite.bg/articles/147359/Nova-jertva-na-telefonna-izmama", "text": "77-годишна перничанка е измамена със сумата от 16 000 лева. Използвана е позната схема с провеждаща се полицейска акция. Вчера около обяд, на домашния телефон на жената, която живее сама, се обадил непознат мъж. Той се представил за полицейски служител и заявил, че в града се провежда специализирана полицейска операция по залавянето на телефонни измамници. Мнимият полицай поискал всичките пари, които има жената с обещанието, че след края на акцията ще й ги върне. Казал още, че е възможно и тя да стане жертва на престъпление, след което потърпевшата била заплашена от друг мъжки глас, който всял страх и паника у пенсионерката. Обърканата и изплашената жена събрала всичките 16 000 лева които имала вкъщи и и ги изхвърлила през терасата. Когато няколко часа никой не я потърсил, подала сигнал на тел. 112. От ОДМВР-Перник информират гражданите, че през последните няколко дни се наблюдава активност от страна на телефонните измамници. Хората да не се доверяват на непознати и под никакъв предлог да не дават пари. Сигнали на спешния телефон да се подават и при неосъществени опити на измами. От полицията отново припомнят, че в своята работа МВР и всички останали институции не искат пари на ръка и не търсят подобно съдействие от гражданите.", "date": "2017.07.19", "title": "Нова жертва на телефонна измама"}
{"url": "http://www.novinite.bg/articles/147361/Po-tejki-nakazaniya-za-dokumentno-prestaplenie", "text": "От една до шест години затвор ще бъде наказанието за кражба на фирма у нас, предвиждат промени в Наказателния кодекс, приети на заседанието на правителството. С проектозакона се увеличава размерът на наказанието за този вид документно престъпление, за което максималното наказание към момента е до две години лишаване от свобода./Дарик/ Други промени предвиждат въвеждане на мерки срещу финансирането на тероризма и мерки за борба с киберпрестъпленията. Документно престъпление, с което се установява контрол върху фирма, ще се наказва с лишаване от свобода от една до шест години, а ако претърпените имуществени вреди са в особено големи размери, ефективната присъда може да стигне до десет години, предвиждат промените в Наказателния кодекс.Според настоящото законодателство, ако \"крадецът\" на фирма не е осъждан до момента, той се санкционира само с глоба от 1000 до 5000 лева, а за следващо престъпление се предвижда затвор до две години. Други предложения в проектозакона предвиждат инкриминиране на действия, насочени срещу ядрени съоръжения у нас, и наказателно преследване за финансиране при набиране, обучение и пътуване с цел тероризъм. Във връзка с противодействието на киберпрестъпленията за първи път се криминализира установяването на контрол от разстояние върху голям брой компютри чрез заразяването им с вирус.", "date": "2017.07.19", "title": "По-тежки наказания за \"документно престъпление\""}
{"url": "http://www.novinite.bg/articles/147313/Koli-bez-oboznachitelni-znaci-shte-lovyat-narushitelite-na-patya", "text": "Коли без обозначителни знаци ще ловят нарушителите на пътя. Това съобщи шефът на КАТ \"Пътна полиция\" Бойко Рановски , пише ДАРИК. \"Има практика в други държави, където по основни пътни артерии основно магистралите се движат полицейски автомобили - необозначени, които заснемат точно такива агресивни водачи. И след това на база на тези записи, които са направени от полицейски служител, спрямо всеки от тези водачи се взима отношение. Това, за съжаление, в България към момента не работи\", призна той.  \"Може би е една от посоките, в които трябва да обърнем внимание да оборудваме полицейски автомобили с технически средства, които да установяват най-агресивните водачи. Това са водачите, които предизвикват тежките произшествия\", коментира още шефът на \"Пътна полиция\". Все още има водачи, които не спазват законодателството и не се съобразяват с правилата, акцентира още той. \"Основни причини за възникване на произшествията са нарушенията на водачите и несъобразяване със съответните разпоредби\", уточни Рановски. Месеците юни, юли и август са най-рисковите за катастрофи. За последните три години през летните месеци са загинали по 200 души. Статистиката изнесе комисар Бойко Рановски, началник на \"Пътна полиция\", пред БНТ.     \"Всички налични полицейски сили, които са на смяна са на основните пътни направления и контролът е изключително засилен. Миналата седмица имахме 18 хиляди установени нарушения. Преди два месеца вървяхме между 10 000-13 000 нарушения, сега сме 18 000 нарушения на седмица\", съобщи комисар Рановски.", "date": "2017.07.19", "title": "Коли без обозначителни знаци ще ловят нарушителите на пътя"}
{"url": "http://www.novinite.bg/articles/147351/Izkazvaniyata-na-Mareshki-za-prokuraturata-neobosnovani", "text": ". Това заяви главният прокурор Сотир Цацаров, цитиран от БГНЕС. Той коментира изказвания на лидера на ВОЛЯ Веселин Марешки относно прокуратурата и прокурори. , заяви Цацаров.", "date": "2017.07.19", "title": "Изказванията на Марешки за прокуратурата необосновани"}
{"url": "http://www.novinite.bg/articles/147315/Petko-Hristov-mejdu-naj-dobrite-v-Italiya", "text": "Момче за милион евро. 18-годишен български футболист от родното първенство до най-добрите в Италия./Нова/Малцина наши играчи, сред които Христо Стоичков и Валери Божинов, са почувствали магията и мащаба на шампионата в Италия.Момче за милион евро. Така наричат един от големите таланти в българския футбол Петко Христов, седмица след като стана ясно, че преминава в италианския гранд „Фиорентина”.Направил дебюта си в родния шампионат само преди година, вече бившият играч на Славия изживя незабравими 12 месеца. Голямата награда за представянето му през тях е възможността да се докосне до големия футбол в двукратния шампион на Италия.Петко започва да тренира футбол на 7-годишна възраст. Рамо до рамо със своя брат-близнак Андреа, с който е неизменно в Славия и юношеския национален отбор.  Петко премина успешно медицинските тестове и вече официално е част от отбора на „Фиорентина”. Темата с милионния му трансфер леко го притеснява, а и самият той слага израстването си във футбола на първи план.Въпреки трудните месеци на адаптация, които очакват Петко, той няма да загърби учението.", "date": "2017.07.19", "title": "Петко Христов - между най-добрите в Италия"}
{"url": "http://www.novinite.bg/articles/147304/Protest-na-MVR", "text": "\r\nПолицаи се събраха под прозорците на министъра на вътрешните работи. Исканията им са за по-високи заплати, съ9общава НОВА.\r\nПрез последния месец празниците за полицаите се превърнаха в и. Те ще продължат до края на месеца.\r\n„Искаме увеличение на възнагражденията на всички служители на  с 15%, промени в закона, както и нов закон за ”, заяви в предаването „Здравей, България” Илия Кузманов, който е представител на синдиката на служителите в МВР.\r\nТой допълни, че искат и подобряване на условията на труд, тъй като сега те са много лоши.\r\n„От 6 години не сме получавали униформи, а  патрулните автомобили вече са на 17 години и изнемогват”, заяви от своя страна служител в системата.\r\nТой съобщи, че от години си купуват фланелките, с които работят, а панталоните си шият, като сами закупуват плата.\r\n", "date": "2017.07.19", "title": "Протест на МВР"}
{"url": "http://www.novinite.bg/articles/147355/Balgari-vlizat-v-zatvora-ako-davat-pari-na-teroristi", "text": "\r\nМерки срещу финансиране на тероризма и разширяване на кръга от престъпления, свързани с извършване и закана за извършване на чни действия, предвиждат промени в Наказателния кодекс, които правителството одобри на днешното си заседание. Новите текстове са във връзка с изпълнение на препоръката на Експертния комитет за оценка на мерките за борба с изпирането на пари и финансирането на тероризма към Съвета на Европа. Промените в Наказателния кодекс бяха одобрени миналата година от Министерския съвет и внесени за приемане в Народното събрание. Поради предсрочното прекратяване дейността на 43-тото Народно събрание текстовете не бяха разгледани, което налага повторното им внасяне в 44-то Народно събрание, пише inew.bg\r\nПромените в Наказателния кодекс въвеждат в националното ни законодателство три директиви на Европейския парламент и на Съвета – за атаките срещу информационните системи, за санкции за пазарна злоупотреба и защитата по наказателноправен ред на еврото и на другите парични знаци срещу подправяне и за замяна. Във връзка с по-ефективното противодействие на тероризма са инкриминирани действия, насочени срещу ядрено съоръжение или представляващи намеса в дейността на ядрени съоръжения, както и искане за предоставяне на ядрен материал или друг източник на йонизиращо лъчение.\r\nПредлага се наказателно преследване за финансиране при набиране, обучаване и пътуване с цел тероризъм. Разширява се обхватът на подбуждането към и закана за извършване не само на тероризъм, но и свързаните с тероризма дейности. Промени има и при документната измама, което цели инкриминиране не само при извършване на чно нападение и финансиране на тероризъм, но и пътуване с такава цел.\r\nИзменени са текстовете за кражбата, като се въвежда квалифициран състав, когато деянието е извършено с цел тероризъм. Поправките в Наказателния кодекс предвиждат още за пиратство да се приема и наказва всеки неправомерен акт на завладяване или на установяване на контрол върху кораб в открито море или в международни води, включително чрез сила и заплашване. В досега действащата уредба пиратството е признато за престъпление само по отношение на въздухоплавателните средства.\r\nВ съответствие с евродирективата за противодействие на кибепрестъпленията, в новите текстове в Наказателния кодекс се синхронизират съставите и размерите на наказанията. Вместо понятието \"компютърна система\" се въвежда по-широкото понятие \"информационна система\". Към деянията се включват и \"пренасяне\", \"повреждане\", \"влошаване\", \"скриване\" и \"спиране на достъпа\" до компютърни данни в информационна система. За първи път се криминализира създаването на т.нар. \"ботнети\", установяване на контрол от разстояние върху значителен брой компютри, посредством заразяването им със зловреден софтуер чрез целенасочени кибернетични атаки.\r\nС други текстове се цели по-ефективна наказателноправната защита на средствата от публични фондове. Досега обичайният механизъм на този вид престъпления включваше използването на представляващи, които нямаха качеството на управляващи на съответното юридическо лице, и НК не предвиждаше наказания за тях. Сега наказателна отговорност ще се носи както от този, който управлява юридическото лице, така и от онзи, който само го представлява, включително и като пълномощник.\r\nОтносно въвеждането на директива за защитата по наказателно правен ред на еврото и на другите парични знаци срещу подправяне, се разширява кръгът от престъпления, като например \"приемане\" и \"превозване\" на парични знаци в нарушение на установения ред.\r\nПроектозаконът предлага и увеличаване размера на наказанието за т.нар. \"кражба на фирми\". При документно престъпление, с което се установява контрол върху юридическо лице, лишаването от свобода да е от 1 до 6 години. В сега действащия кодекс извършването на едно или съвкупност от документни престъпления с обект частен документ се наказваше максимално с \"лишаване от свобода\" за срок до 2 години, а в случаите, в които извършителят е неосъждан, то той се освобождаваше от наказателна отговорност с налагане на административно наказание \"глоба\" от 1000 до 5000 лева. При претърпени имуществени вреди в особено големи размери се предвижда  от 1 до 10 години.\r\n ", "date": "2017.07.19", "title": "Българи влизат в затвора, ако дават пари на терористи"}
{"url": "http://www.novinite.bg/articles/147318/Konte-ostava-s-Chelsi-oshte-dve-godini", "text": "Мениджърът на Челси Антонио Конте преподписа ново двугодишно споразумение с клуба от Лондон. Продължителността на контракта се запазва до 2019 година, но паричното възнаграждение на италианския мениджър скача неимоверно. Досега Конте прибираше по 6,5 милиона паунда на година, а с новия договор той ще взима по 9 милиона за същия период. Това го превръща в най-високоплатеният мениджър в историята на Челси./Бившият треньор на Ювентус не скри щастието си от новото обвързване със \"сините\". \"Много съм радостен. Работихме усърдно през тази година, за да станем шампиони и аз съм горд с момчетата. Феновете на Челси ме подкрепят и сега е важно да продължим да сме на върха\", заяви 47-годишният специалист.Под ръководството на италианеца Челси стана шампион с 30 победи във Висшата лига и с цели 13 последователни спечелени мача. По време на кампанията се спекулираше за бъдещето на Конте в клуба. Той имаше сериозна разправия с Диего Коща, което предизвика много въпросителни около евентуалното напускане на двамата. Специалистът обаче остава при шампионите, а към щаба се присъединяват асистентите Паоло Ваноли и Давиде Мацота. ", "date": "2017.07.19", "title": "Конте остава с Челси още две години"}
{"url": "http://www.novinite.bg/articles/147319/Premii-za-futbolistite-na-Botev-ako-eliminirat-Bejtar", "text": "Футболистите на Ботев (Пловдив) ще играят за завишени премии в реванша с Бейтар (Йерусалим) утре. Мачът е от 20:30 часа на стадион “Лазур” в Бургас. Ръководството на “канарчетата” е обявило пред играчите, че ще останат доволни, ако елиминират тима от Израел. Според запознати “жълто-черните” ще приберат по над 3000 лева на човек, ако се доберат до третия квалификационен кръг на Лига Европа, пише . Както е известно, там Ботев трябва да срещне португалския Маритимо.Вчера президентът Ангел Палийски е посетил тренировката на тима на базата в Коматево. Шефът е раздал заплати на играчите за юни. Така те ще тръгнат днес за Бургас с пълни джобове. По този начин Палийски се надява футболистите да имат още по-голяма мотивация да стигнат до успеха.", "date": "2017.07.19", "title": "Премии за футболистите на Ботев ако елиминират Бейтар"}
{"url": "http://www.novinite.bg/articles/147309/Zlatni-nakiti-zadarjaha-mitnichari-na-Kapitan-Andreevo", "text": "Златни накити на стойност 31 146 лева задържаха митнически и гранични служители на ГКПП \"Капитан Андреево\" при две тоделни проверки, съобщават от Агенция „Митници”, цитирано от НОВА.В първия случай, на 13 юли около полунощ, контрабандни бижута са открити при проверка на автобус с турска регистрация, пътуващ по редовната линия Истанбул-Букурещ. Шофьорът и пътниците заявили, че не пренасят ценности и валута за деклариране. При щателна митническа проверка е установено, че в личния багаж на румънска гражданка са укрити 160 обеци, синджири, пръстени и гривни. Според направената от вещото лице експертиза те били от 14-каротово злато с общо тегло 394 грама и на стойност 23 640 лева.При втория случай, на 18 юли, лек автомобил с българска регистрация, влизащ в страната от Турция бил определен за щателна митническа проверка. При личен преглед на една от пътничките са открити укрити в сутиена и в дамската й чанта златни накити с общо тегло 125.1 грама на стойност 7 506 лева. Бижутата са задържани и подлежат на отнемане в полза на държавата.На нарушителките са съставени актове по Валутния закон като им са иззети по 520 евро за обезпечения на евентуални вземания по съставените актове. ", "date": "2017.07.19", "title": "Златни накити задържаха митничари на \"Капитан Андреево\""}
{"url": "http://www.novinite.bg/articles/147322/MULTIART-noviya-sponsor-na-CSKA-1948", "text": "Изпълнителният директор на ЦСКА 1948 Добрин Гьонов представи фирмата „МУЛТИАРТ“ като нов спонсор на клуба. На пресконференцията, която се проведе в Пресклуб „България“, присъстваше управителят на фирмата Ангел Сотиров./„За нас е огромна чест, че вече сме предпочитан партньор. Това, което се случва при нас в момента, е плод на правилната работа, на високия професионализъм, на истинския футбол, който правим.Ние сме клуб на феновете. Няма един човек, който да дава. Някои от феновете са по-заможни и те дават повече. Успяхме да подпишем с трети спонсор за по-малко от седмица. Имаме генерален спонсор. Договорът е за една година. Целта ни е влизане във Втора лига. Ако я постигнем и нашите партньори са доволни от сътрудничеството, можем да предоговорим“, сподели Добрин Гьонов.\"Много се радвам, че сключихме партньорство с ЦСКА 1948. Виждаме, че клубът работи в правилна посока, развива се правилно. Искаме да популяризираме нашия бранд и сме сигурни, че това сътрудничество ще е от огромна полза. Обсъждаме много идеи за различни инициативи. Искаме да върнем усмивките на хората по трибуните”, коментира Ангел Сотиров.Повече за „МУЛТИАРТ“Фирма „МУЛТИАРТ” ЕООД е на българския пазар от 22 години. Основната ѝ дейност е внос и дистрибуция на алкохолни напитки. Фирмата е водеща в своя бранш и е създала широка дистрибуторска мрежа, която покрива големите градове в страната: Плевен, Велико Търново, Габрово, Видин, Русе, Добрич, Варна, София, Пазарджик, Пловдив, Стара Загора, Бургас, Сандански, Благоевград.Фирмата има отлични отношения с различни партньори: дистрибутори на едро, барове, ресторанти, магазини за алкохол, хотели, вериги бензиностанции и др. и е предпочитан партньор за дистрибуцията на алкохолни напитки.", "date": "2017.07.19", "title": "„МУЛТИАРТ“- новия спонсор на ЦСКА 1948"}
{"url": "http://www.novinite.bg/articles/147329/Penev-menidjar-na-Valensiya", "text": "Днес Любослав Пенев бе представен официално като мениджър на дублиращия отбор на Валенсия на пресконференция в спортния център Патерна. Българският специалист подписа договор за 1 година, в която трябва да изпълни целите, поставени му от ръководството. Бившият играч на Валенсия даде ясно да се разбере какви са плановете му. /\"Целта е ясна: да подготвим играчите за първия отбор\", категоричен бе Ел Голеадор. \"Ще работим с мисълта да печелим много точки, но важна е тренировката за играчите\".\"Страхотна наслада е да съм тук. Валенсия е мой дом, а много малко чужденци са способни да кажат това\", сподели радостният Пенев, който в периода 1989-1995 изигра 167 мача за \"прилепите\" и отбеляза 67 гола.Бившият треньор на националния отбор на България не чувства напрежение на новата си позиция. \"Няма защо да се притеснявам. Съставът е нов, ще го допълним и утре излизаме за тренировка, макар много от момчетата да липсват\".Любо Пенев би се изкушил да ръководи първия отбор на Валенсия, но изтъкна, че сега плановете са други. \"Ще работим стъпка по стъпка. Концентриран съм върху предстоящата си работа. Това е първото ми назначение в Испания. Разбира се, не бих отхвърлил оферта от първия отбор\", сподели 50-годишният специалист.\"Клубът израства, независимо от не толкова добрите резултати през последните години. Но нещата ще се променят\", довери Ел Голеадор. Той заяви, че е споделил концепциите си с треньора на представителния тим Марселино Гарсия. \"Вчера говорих с него, но диалогът ни ще продължи, защото имаме много да обсъждаме. Трябва възможно най-бързо да координираме работата си\", добави Пенев. ", "date": "2017.07.19", "title": "Пенев - мениджър на Валенсия"}
{"url": "http://www.novinite.bg/articles/147330/Venger-s-nov-dvugodishen-dogovor-s-Arsenal", "text": "Феновете на Арсенал от доста време са в активна кампания, с която искат мениджъра на клуба Арсен Венгер да напусне \"топчиите\". Това обаче явно няма да се случи. Медиите на Острова избухнаха с новината, че Венгер е приел да подпише нов двугодишен договор с клуба. Специалистът от Франция се е срещнал с мажоритарния собственик Стан Крьонке вчера вечерта, а днес и с борда на директорите на клуба.Утре ще има официално изявление на Арсенал, на което се очаква да бъде потвърдена и новината за оставането на Венгер.67-годишният мениджър е начело на \"топчиите\" от 1996 година, а за тази година успя да спечели само Купата на Англия, след като разочарова и остана извън топ 4.", "date": "2017.07.19", "title": "Венгер с нов двугодишен договор с Арсенал"}
{"url": "http://www.novinite.bg/articles/147331/Balgarskite-volejbolistki-gubyat-macha-s-Yaponiya", "text": "Девойките на България до 20 години загубиха първия си мач от втората фаза на Световното първенство по волейбол с 0:3 (16:25, 12:25, 18:25) от Япония. Родните националки не успяха да окажат никаква съпротива на вицешампионките на Азия и ще се надяват на по-добро представяне в оставащите си срещи, за да могат да се класират за финалната четворка на турнира в Мексико. Доброто представяне на Моника Кръстева и нейните 10 точки не стигнаха на България. За победителките от Япония най-резултатна беше Миюки Хорие с 13 точки.Възпитаничките на Димо Тонев се класираха в топ 8 на шампионата и сега са в група F заедно с отборите на САЩ, Китай и Япония. В другата среща Китай се наложи над САЩ след драматично 3:2 (23:25, 30:28, 25:16, 10:25, 15:13). Следващият сблъсък на родните националки е срещу Китай на 19 юли в 22:00 часа местно време.", "date": "2017.07.19", "title": "Българските волейболистки губят мача с Япония"}
{"url": "http://www.novinite.bg/articles/147325/Barselona-generira-s-13-miliona-poveche-prihodi", "text": "В касата на Барселона през сезон 2016/2017 са постъпили рекордните в историята на клуба 708 милиона евро. Това стана ясно от окончателните финансови отчети за кампанията, обявени от Борда на директорите. Клубът е генерирал с 13 милиона повече приходи, отколкото са били прогнозите. Печалбата на каталунците за финансовата година възлиза на 18 милиона евро след облагане с данъци. /Цифрите удовлетворяват Борда, който си е поставил за цел да достигне приходи от 1 милиард до 2021 година. Дълговете на каталунския клуб също са намалели, като остава да се изплатят още 247 милиона евро. Според статистика на \"Форбс\" Барселона е четвъртият най-скъп спортен клуб във финансово отношение. Стойността му е 3,64 милиарда евро. Пред \"блаугранас\" са само отборът по американски футбол Далас Каубойс, бейзболният Ню Йорк Йанкис и Манчестър Юнайтед.", "date": "2017.07.19", "title": "Барселона генерира с 13 милиона повече приходи"}
{"url": "http://www.novinite.bg/articles/147336/Biletite-za-Evropejskoto-v-Polsha-veche-na-pazara", "text": "Билетите за Европейското първенство по волейбол за мъже в Полша официално са в продажба и вече могат да се закупят онлайн. Шампионатът на Стария континент ще се проведе от 24 август до 3 септември в 4 града – Краков, Катовице, Гданск и Шчечин. Мъжкият ни национален отбор е в Група С заедно с Русия, Испания и Словения. Всички срещи от този поток на турнира ще се изиграят в Краков – градът, който ще приеме и финалната фаза на шампионата.Домакин на зрелищните сблъсъци ще бъде \"Таурон Арена\", а цените на дневните билети, които включват и двете срещи от програмата, са от 30 до 150 полски злоти или от 13,93 лв до 69,66 лв, пише bgvolleyball.com.   България започва участието си на Евроволей 2017 с двубой срещу Русия, който е на 24 август. Във втория си мач на 26 август \"лъвовете\" излизат срещу Испания, а на 28 е последният им мач от груповата фаза срещу европейския вицешампион Словения.Билетите за плейофите и 1/4-финалните двубои също са достъпни и могат да се закупят онлайн. Пропуските струват от 30 до 220 полски злоти или от 13,93 лв до 102,16 лв.Билетите за 1/2-финалите и финала също са онлайн. Пропуските за 1/2-финалите са от 40 до 240 злоти или от 18,58 лв до 111,45 лв, а за битката за златните медали цените са от 23,22 лв до 185,75 лв в зависимост от категорията на местата в \"Таурон Арена\" в Краков.  ", "date": "2017.07.19", "title": "Билетите за Европейското в Полша вече на пазара"}
{"url": "http://www.novinite.bg/articles/147335/Venger-s-nov-dvugodishen-dogovor-s-Arsenal", "text": "Феновете на Арсенал от доста време са в активна кампания, с която искат мениджъра на клуба Арсен Венгер да напусне \"топчиите\". Това обаче явно няма да се случи. Медиите на Острова избухнаха с новината, че Венгер е приел да подпише нов двугодишен договор с клуба. Специалистът от Франция се е срещнал с мажоритарния собственик Стан Крьонке вчера вечерта, а днес и с борда на директорите на клуба.Утре ще има официално изявление на Арсенал, на което се очаква да бъде потвърдена и новината за оставането на Венгер.67-годишният мениджър е начело на \"топчиите\" от 1996 година, а за тази година успя да спечели само Купата на Англия, след като разочарова и остана извън топ 4.", "date": "2017.07.19", "title": "Венгер с нов двугодишен договор с Арсенал"}
{"url": "http://www.novinite.bg/articles/147333/Plamen-Konstantinov-razkriva-problema-na-naciyata", "text": "Селекционерът на националния отбор по волейбол Пламен Константинов направи интересно изказване преди днешната открита тренировка на отбора. Той говори за целите на тима ни, за завръщането на Тодор Алексиев, за групата на европейското първенство в Полша, както и за състава и отбора на България. \"Ние сме като италианска фамилия. Караме се помежду си, разделени сме на групи, но ако се замислим какво делим, нито един не може да ви отговори\", каза Константинов.\"Никога не ме е притеснявал противник, който мразим. Ние мразим сто пъти повече, отколкото обичаме. Това е проблем на нацията ни и го казвам напълно сериозно\", заяви селекционерът.", "date": "2017.07.19", "title": "Пламен Константинов разкрива проблема на нацията"}
{"url": "http://www.novinite.bg/articles/147348/Polzi-ot-limonite", "text": "Лимоните са били на почит заради лечебните им свойства още от древни времена, пише ДАРИК. Те присъстват на трепезата на хората от целия свят и са предпочитани за приготвянето на храни и напитки. Но лимоните имат още неподозирани свойства.  Може да се отървете се от петната по хрома в дома ви и да полирайте хромираните повърхности само с лимон. Разтривайте лимонова кора върху хрома и ще видите, че той ще заблести, накрая подсушете с мека кърпа . За да хигиенизирате своята дъска – натъркайте я със срязан наполовина лимон - ще я изчистите и освежите Лимонът е естествено средство за почистване на лицето. Той действа и като ексфолиант. Само за няколко дни лицето ви ще засияе. Ако искате да предотвратите слепването на ориза, докато готвите добавете чаена лъжичка лимонов сок.", "date": "2017.07.19", "title": "Ползи от лимоните"}
{"url": "http://www.novinite.bg/articles/147317/Zatvornik-proizvejdal-alkohol-v-kiliyata-si", "text": "Присъдата на руския бизнесмен Виктор Бут, осъден в САЩ за трафик на оръжия, е била увеличена с над 40 дни, защото произвеждал алкохол в затворническата си килия. Това съобщи адвокатът му Алексей Тарасов в интервю за вестник \"Известия\", предаде РИА Новости, цитирано от ДАРИК.Бут излежава в САЩ 25-годишна присъда, след като преговарял за продажба на оръжия с хора, за които мислел, че са колумбийски бунтовници. Те обаче се оказали информатори на американската Служба за борба с наркотиците (ДЕА). Бут е осъден за заговор за убийството на американски граждани, планирана доставка на ракети \"земя-въздух\" и подпомагане на терористична организация, каквато е според САЩ групировката Революционни въоръжени сили на Колумбия (ФАРК). Адвокатът му обяснява, че става дума за популярно в САЩ питие, получавано от т. нар. чаена гъба. Употребявали го и надзиратели, и затворници. Бут също отглеждал в килията такова растение, за да си лекува стомаха. Внезапно обаче \"в килията нахлули инспектори с някакъв чудат уред\" и обвинили руснака, че произвежда алкохол. \"Дори да е имало алкохол там, става дума за стотни или даже хилядни части от промила\", твърди юристът. Довереникът му обаче бил \"лишен от някои привилегии, заслужени с добро поведение\", а присъдата му - увеличена с над 40 дни. По-рано се разбра, че срещу Виктор Бут е образувано дисциплинарно производство, защото по време на интервю за руски медии общувал с журналист от Русия, който не бил включен в разрешителния списък. Според \"Известия\" затворникът може да бъде наказан за това с \"връщане в изолатора\" или ново увеличаване на присъдата, по думите на адвоката му - с 54 дни. Освен това може да му забранят за една година обажданията по телефона и покупките от затворническата лавка. ", "date": "2017.07.19", "title": "Затворник произвеждал алкохол в килията си"}
{"url": "http://www.novinite.bg/articles/147323/Dojivotna-prisada-za-alo-izmamnik-v-Kitaj", "text": "Телефонен мошеник, измъкнал с измама пари от ученичка, спестени за по-нататъшно обучение, получи доживотна присъда в Китай, предаде ТАСС, като се позова на местния новинарски сайт Синминван, съобщава ДАРИК. Процесът, приключил в град Лини, в източната провинция Шандун, предизвика голям отзвук в страната. Случаят привлече обществено внимание, тъй като момичето почина от сърдечен пристъп на път за вкъщи, след като бе подало в полицията жалба за измамата. В делото бе посочено, че смъртта не е предизвикана пряко от действията на осъдения, но станалото е било истински удар за ученичката и наред с други фактори е причинило трагедията. Основният подсъдим бе Чън Вънхуей, който през август миналата година се представил за служител от градското просветно управление и чрез неуточнена в делото престъпна схема измъкнал от момичето 9900 юана (1400 долара) - уж като дарение за малоимотни ученици. Заедно с Чън присъди от 3 до 15 години получиха още шестима телефонни измамници от същата банда. Те купували лични данни за ученици, а после ги ограбвали, като се представяли за служители от различни ведомства. От 2015 до 2016 г. натрупали по този начин над 560 000 юана (83 000 долара).", "date": "2017.07.19", "title": "Доживотна присъда за 'ало измамник' в Китай"}
{"url": "http://www.novinite.bg/articles/147310/Tarsyat-germanka-sred-jenite-bojci-na-I-D", "text": "Германската прокуратура проверява дали 16-годишно момиче, разследвано за поддържане на контакти с групировката \"Ислямска държава\", е сред жени бойци, арестувани в иракския град Мосул, предаде Дарик.Тийнейджърката от германската провинция Саксония приела исляма и поддържала контакт с членове на \"Ислямска държава\" по интернет, преди да изчезне миналото лято. Прокуратурата го разследвала по обвинения в подготовка на насилствен подривен акт срещу държавата, но прекратила разследването след изчезването му.Прокуратурата в Саксония заяви, че проверява дали момичето е сред арестувани в Мосул жени бойци на \"Ислямска държава\".Те са били задържани при военната операция в града, където иракските сили обявиха победа над групировката миналата седмица. Съобщава се, че сред тях има пет германки, три рускини, три туркини и две канадки.Иракски служител по сигурността отрече германското момиче да е сред арестуваните жени.Източник от германското външно министерство заяви, че ведомството търси информация за националността на задържаните жени в Мосул.", "date": "2017.07.19", "title": "Търсят германка сред жените- бойци на И Д"}
{"url": "http://www.novinite.bg/articles/147345/Seksualen-i-fizicheski-tormoz-v-katolichesko-uchilishte", "text": "Близо 600 момчета са станали жертва на сексуален и физически тормоз от католически свещеници в Германия, твърди независим доклад, поръчан от епархията на Регенсбург, съобщава бТВ.Общо 49 члена на Католическата църква в Германия, които работят в хора и училището на „Регенсбург Дъмпатцен”, са причинявали тормоз в периода от 1945 до 90-те години на миналия век.Девет от тях са участвали в сексуални посегателства над децата.Въпреки това докладът е поръчан едва през 2015 г., когато са и последните докладвани случаи на насилие.Набезите на католическите свещеници започват още от предучилищните класове.Жертвите на тормоза описват престоя си в училището като затвор, ад и концентрационен лагер. Повечето от тях описват преживяванията си като най-лошия период в живота си.От общо 547 ученика 500 са ставали жертва на физическо насилие като побой, а други 67 – на сексуално насилие. Някои от тях – и на двете.В скандала е замесен и братът на бившия папа Бенедикт – Георг Рацингер, който е бил музикален директор на училището.В интервю пред местни медии той признал, че е имало случаи, в които е удрял децата, но го е правел с „натежала съвест”.Бившият викарий на епархията в Регенсбург Майкъл Фуцх е коментирал случая пред „Гардиън”.„Всички сме правили грешки и сме научили доста от тях. Днес виждаме, че можехме да направим нещата по друг начин и по-рано”, казва той.Официално изявление от католическото училище все още няма.", "date": "2017.07.19", "title": "Сексуален и физически тормоз в католическо училище"}
{"url": "http://www.novinite.bg/articles/147349/Franciya-naj-vliyatelna-spored-britanska-klasaciya", "text": "Франция оглави за първи път класацията \"Софт пауър 30\" на страните с най-голямо влияние, постигнато с невоенни средства. Индексът се базира на критерии като отвореност и толерантност, но взема предвид също външната политика, културата, образованието и дори гастрономията, предава Дарик.Класацията е на британската компания за политически консултации и пиар \"Портланд комюникейшънс\".Понятието \"софт пауър\" (\"мека сила\") е въведено от професора от Хардвардския университет Джоузеф Най в негова книга от 1990 г. То означава способност да привличаш и приобщаваш по-скоро чрез убеждаване, отколкото да принуждаваш (hard power - \"твърда сила\") със сила или пари.Класацията се основава на ключови критерии като международния авторитет на страната, дипломатическата ѝ мрежа, влиянието на интернет и отношението към чуждестранните туристи.Идването на Доналд Тръмп на власт е причина САЩ да отстъпят първото място, което заемаха през 2016 г., и да се наредят трети.Великобритания си запазва второто място, след като миналата година отстъпи челната позиция заради Брекзита и несигурното бъдеще след излизането на страната от Европейския съюз.Последни в тазгодишната класация са Бразилия и Турция, чиято репутацията пострада от корупционни афери и мащабните чистки след опита за преврат през 2015 г. в Турция.№1 Франция№2 Великобритания№3 САЩ№4 Германия№5 Канада№6 Япония№7 Швейцария№8 Австралия№9 Швеция№10 Холандия№11 Дания№12 Норвегия№13 Италия№14 Австрия№15 Испания№16 Белгия№17 Финландия№18 Нова Зеландия№19 Ирландия№20 Сингапур№21 Южна Корея№22 Португалия№23 Гърция№24 Полша№25 Китай№26 Русия№27 Чехия№28 Унгария№29 Бразилия№30 Турция", "date": "2017.07.19", "title": "Франция - най-влиятелна според британска класация"}
{"url": "http://www.novinite.bg/articles/147346/Noviya-poslanik-na-SASht-v-Rusiya", "text": "Президентът на САЩ Доналд Тръмп назначи Джон Хънтсман, опитен дипломат и бивш губернатор на щата Юта, за посланик в Русия, на фона на силно напрежение с Москва, съобщи Дарик.57-годишният Хънтсман е републиканец, служил като посланик на САЩ в Китай от 2009 до 2011 г. по време на управлението на президента Барак Обама. През 1992 г., на 32-годишна възраст, той оглавява дипломатическата мисия на САЩ в Сингапур, ставайки най-младия американски посланик през последните сто години, посочва ТАСС. Хънтсман е работил в правителствата на петима американски президенти, а през 2012 г. беше кандидат за президентската номинация на републиканците.\"Губернаторът Джон Хънтсман имаше забележителна кариера като политик, дипломат и бизнесмен\", заяви Белият дом в комюнике, подчертавайки, че той в момента заема функциите на президент на Атлантическия съвет на САЩ и на Фондацията Хънтсман за борба с рака.Част от кариерата на 57-годишния Хънтсман е преминала в частния сектор. Той е бил член на управителните съвети на големи компании като Хилтън, Шеврон, Форд Мотор и Катърпилър. Той е женен и баща на седем деца, според елементи от биографията му, предоставена от Белия дом.През март първите съобщения, че Хънтсман ще бъде предложен за посланик в Москва бяха посрещнати със смесени коментари в руската столица, отбелязва Ройтерс. Един политик заяви, че той \"не е гълъб\", а Кремъл посочи, че Москва би приветствала всеки посланик, който е \"убеден привърженик\" на идеята за установяване на диалог с Русия.Номинацията му трябва да бъде утвърдена от Сената.", "date": "2017.07.19", "title": "Новия посланик на САЩ в Русия"}
{"url": "http://www.novinite.bg/articles/147308/Turciya-se-vaztanovyava-sled-potopa", "text": "Истанбул и съседният град Силиврия се възстановяват след а във вторник.  Огромното количество дъжд, което се изля за броени часове наводни улици и предизвика хаос в движението, съобщава НОВА.  ", "date": "2017.07.19", "title": "Турция се възтановява след потопа"}
{"url": "http://www.novinite.bg/articles/147362/Hafez-Asad-zashtiti-bashta-si", "text": "Синът на сирийския президент Башар Асад заяви, че хората, които наричат баща му диктатор, не разбират действителността в страната му и че населението се е обединило с него в борбата срещу \"нашествениците\", съобщи Дарик.15-годишният Хафез Асад е в състава на сирийската делегация на Международната математическа олимпиада в Рио де Жанейро.Хафез Асад, кръстен на дядо си, не изтъкваше присъствието си, докато не бе интервюиран от бразилски репортер, който го попита какво мисли за хората, които наричат баща му диктатор.\"Знам какъв човек е баща ми. Като президент, хората говорят много неща за него. Мнозина са слепи. Но това, което казват, не е реалността\", отговори Хафез Асад. \"Аз живея в моята страна и виждам ужаса, който става там. Населението и правителството са обединени в борбата срещу нашествениците, които превземат страната\", добави синът на сирийския президент.През последните години Бразилия е приела повече сирийски бежанци - над 2300 - отколкото която и да е друга страна на Американския континент. Там живее голяма сирийска диаспора, датираща от миграцията в началото на 20-ти век, отбелязва агенцията.", "date": "2017.07.19", "title": "Хафез Асад защити баща си"}
{"url": "http://www.novinite.bg/articles/147350/Parvata-svatba-v-Antarktida", "text": "За първи път на територията на британската антарктическа станция се проведе…сватба, съобщава НОВА.Джули и Том си казаха „Да” пред погледите на останалите членове на тазгодишната антарктическа експедиция, а бракът им ще бъде напълно валиден за британските власти.Джули и Том са заедно от 11 години. И двамата работят като планински водачи. Преди 3 години Том предложил брак на любимата си и тя казала „Да”. През миналата година, когато и двамата били одобрени да участват в експедицията до най-студения континент, всички започнали да се шегуват с тях, че трябва да се оженят.Том и Джули обаче решили, че е крайно време да сключат брак, едва когато пристигнали в базата в Антарктида.Церемонията се провела на 15 юли. Трите торти за специални повод били приготвени от готвача в базата, а някои от приятелите на Джули й помогнали да ушие сватбената си рокля. За да спази традицията, че трябва да има „нещо старо”, Джули използвала част от стара палатка, за да направи полата си.След церемонията, двойката излязла навън и позирала за сватбената фотосесия, докато навън температурите били около -9 градуса по Целзий.  ", "date": "2017.07.19", "title": "Първата сватба в Антарктида"}
{"url": "http://www.novinite.bg/articles/147307/Policiya-na-protest-vav-Varshava", "text": "Хиляди поляци се събраха отново в центъра на Варшава, за да протестират срещу съдебната реформа, съобщава НОВА.Сградата на парламента е оградена с метални решетки от неделя, когато отново имаше многохиляден протест.Миналата седмица парламентът гласува закон, който дава на управляващите консерватори контрол над съдебната власт. ", "date": "2017.07.19", "title": "Полиция на протест във Варшава"}
{"url": "http://www.novinite.bg/articles/147298/Toploto-se-zavrashta-nad-cyalata-strana", "text": "\r\nДнес то ще бъде предимно слънчево. Над крайните източни райони преди обяд облачността ще е значителна, но бързо ще се разкъса и намалее. Ще духа слаб, в източната половина от страната до умерен северен вятър. Максималните температури ще са между 28 и 33 градуса, за София 28.\r\nАтмосферното налягане е малко по-високо от средното за юли, но през деня слабо ще се понижи.\r\nВ планините ще е предимно слънчево. Ще духа до умерен вятър от север-североизток. Максималната температура на височина 1200 метра ще е около 20 градуса, на 2000 метра – около 14.\r\nПо Черноморието ще бъде предимно слънчево. Ще духа умерен вятър от север-североизток, който ще отслабва. Максималните температури ще са между 24 и 27 градуса. Температурата на морската вода ще е 22-24. Вълнението на морето ще е 2-3 бала.\r\n", "date": "2017.07.19", "title": "Топлото се завръща над цялата страна"}
{"url": "http://www.novinite.bg/articles/147358/Severnokorejska-bejanka-zalojnik", "text": "Южна Корея се опитва да разбере как известна севернокорейска бежанка се е появила в неделя по телевизията в Северна Корея, за да разкаже за \"ада\" на капиталистическия Юг, предаде Дарик.Лим Джи-хьон, на възраст около 20 години, пристигна в Южна Корея през 2014 г. и бързо стана публична личност, която редовно бе канена в предавания за бежанците от Северна Корея.\r\n\r\n\r\n\r\n", "date": "2017.07.19", "title": "Севернокорейска бежанка - заложник?"}
{"url": "http://www.novinite.bg/articles/147339/Shefat-na-frenskiya-generalen-shtab-podade-ostavka", "text": "Началникът на генералния щаб на френските въоръжени сили генерал Пиер дьо Вилие подаде оставка, предадоха световните агенции, цитирайки публикувано днес негово комюнике, пише ДАРИК. Той се оттегля на фона на дълбоките си разногласия с президента Еманюел Макрон заради предложеното орязване на бюджета за отбрана. Наскоро Дьо Вилие възнегодува в парламента срещу планираното намаляване на средствата за въоръжените сили, но бе порицан остро от Макрон. В комюникето генералът казва, че се е опитвал да поддържа френските въоръжени сили в готовност да вършат своята все по-трудна работа с наложените им финансови ограничения. \"При сегашните обстоятелства не смятам, че повече съм в състояние да осигурявам устойчивостта на военния модел, който вярвам, че е необходим, за да гарантира защитата на Франция и французите, днес и утре, и да поддържа амбициите на нашата страна\", аргументира той своето оттегляне. Началникът на френския генерален щаб е връчил оставката си на президента, който я е приел.", "date": "2017.07.19", "title": "Шефът на френския генерален щаб подаде оставка"}
{"url": "http://www.novinite.bg/articles/147311/Lipsite-v-otcheta-na-SU-pred-Smetnata-palata-sa-za-milioni", "text": "Разликите в отчета на Софийския университет „Св. Климент Охридски” са за милиони, поясни Цветан Цветков, председател на одитния орган, съобщава бТВ.Преди дни Сметната палата отказа да завери финансов отчет на Софийския университет за 2016 г., тъй като не давал вярна и честна представа за финансовото състояние и имуществото на вуза.„Има несъответствие на данните, които се посочват в отчета, баланса и оборота на СУ с обобщените данни на останалите факултети”, поясни Цветков.Той даде два примера. Единият е за компютрите в университета, където има разминаване от 4,5 млн. лв., а другият е за разминаване в размер 7 млн. лв. между наличните активи и счетоводните данни на вуза.„Университетът трябва да извърши проверка, за да установи дали това са счетоводни грешки или липси”, поясни Цветков.При разплащанията на университета също има нарушения. „Имало е трайна практика служебните аванси да се изплащат в брой, а не по банка. Разплащането за стоки, депозитите за тръжни процедури и други също са били в брой”, заяви председателят на Сметната палата.При проверка на одитния орган стана ясно, че в президентската кампания на Румен Радев има нередности, допуснати от инициативния комитет. Те са продължили да събират пари и след приключването на кампанията, но това не се третира като нарушение на Изборния кодекс.Финалната сума е около 87 хил. лв.„Това показва пропуск в законодателството”, смята Цветков.", "date": "2017.07.19", "title": "Липсите в отчета на СУ пред Сметната палата са за милиони"}
{"url": "http://www.novinite.bg/articles/147299/Podpisvat-dogovori-za-stroitelstvo-na-chast-ot-AM-Hemus", "text": "Договорите за нова отсечка от автомагистрала „Хемус“ ще бъдат подписани днес, стобщава НОВА.На церемонията ще присъства министърът на регионалното развитие Николай Нанков.Договорите предвиждат проектиране, строителство и строителен надзор на 9,3 километра от „Хемус“ между Ябланица и Боаза.  ", "date": "2017.07.19", "title": "Подписват договори за строителство на част от АМ \"Хемус\""}
{"url": "http://www.novinite.bg/articles/147316/Vazrasten-chovek-dade-5000-lv-na-telefonen-izmamnik", "text": "5000 лева даде възрастен човек на телефонен измамник, пише ДАРИК.   80-годишният гълъбовец сигнализирал вчера следобед в местната полиция, че е жертва на ало престъпници. Те използвали познатата схема - позвънили на домашния телефон и поискали помощ за залавянето на телефонни измамници.   Мъжът оставил крупната сума в торбичка до пътната си врата.   Образувано е досъдебно производство.", "date": "2017.07.19", "title": "Възрастен човек даде 5000 лв на телефонен измамник"}
{"url": "http://www.novinite.bg/articles/147314/Nad-5000-zrelostnici-skasani-na-maturata-po-balgarski-ezik", "text": "Над 5000 младежи ще се явят на по, съобщиха от Министерството на образованието. Толкова са подадените заявления, съобщава ДАРИК.   Над 4800 зрелостици ще се явят на по предмет по избор. Най-много от тях ще държат изпит по биология и здравно образование - близо 2000, а най-малко са предпочели изпита по испански език - едва трима.   Само 11 пък са заявилите, че ще положат. На сесията през август-септември се явяват зрелостници, които не са успели да вземат успешно изпитите си през май, но също и през минали години.   Държавният зрелостен изпит по български език и литература ще е на 28 август, а вторият задължителен зрелостен изпит - на 29 август. Матурите по желание ще са в периода от 30 август до 5 септември по график, който ще бъде обявен допълнително, уточниха от образователното ведомство.", "date": "2017.07.19", "title": "Над 5000 зрелостници скъсани на матурата по български език"}
{"url": "http://www.novinite.bg/articles/147328/Predlagat-nebostargachi-v-Sofiya-da-se-vdigat-v-3-zoni", "text": "Край с безразборното застрояване на София с високи сгради обещават управляващите, съобщава НОВА.Мнозинството в парламента внесе законови поправки, които ще ограничат изграждането на така наречените небостъргачи.Решението беше взето след вълна от протести. В средата на юли столичани излязоха на бунт срещу строежа на 4 високи сгради в различни квартали.Една част от гражданите нададоха глас срещу строежа на 150-метров небостъргач в квартал „Стрелбище”. Тяхното недоволство беше предизвикано от решението той да бъде построен в зелената площ, която жителите наричат „белия дроб на квартала”. Протестираха и гражданите от кварталите „Борово” и „Лозенец”, където също ще се строят високи сгради. ", "date": "2017.07.19", "title": "Предлагат небостъргачи в София да се вдигат в 3 зони"}
{"url": "http://www.novinite.bg/articles/147306/Znachitelno-namalyava-potoka-ot-bejanci-v-Evropa", "text": "Международната организация по миграцията регистрира спад на броя на пристигналите в Европа бежанци, съобщава НОВА.Около 110 000 са пристигнали на Стария континент от началото на годината. По-голямата част от тях са пристигнали в Италия, а останалите в Гърция, Испания и Кипър.Значително намалява обаче потока от бежанци към южната ни съседка - Гърция. ", "date": "2017.07.19", "title": "Значително намалява потока от бежанци в Европа"}
{"url": "http://www.novinite.bg/articles/147312/Kristiyan-e-zabelyazan-v-gorata-kraj-Trigrad", "text": "За първи път от началото на издирването на 16-годишният Кристиян, който блъсна туристи в Триград, хора сигнализираха, че момчето било забелязано в района.  Претърсването обаче не дало положителен резултат, пише ДАРИК.  Две жени съобщили на кмета на родопското село Цветан Славков, че забелязали момче с бяла тениска, което избягало, когато почнали да го викат. Жените били на гъби в местността \"Ажиларска река\". Доброволци, заедно с гранични полицаи и следово куче, претърсваха до късно снощи посочения от жените район, но така и не бе открита следа от Кристиян. В селото хората вече започват да губят надежда, че момчето ще бъде открито и единственото, за което се молят е то да бъде живо и здраво. Местите разказват, че семейството на момчето е отчаяно, а косите на бащата са побелели от стреса. Днес е 11-ият ден от издирването на ученика, който малко след полунощ на 8 юли блъсна туристи в Триград и избяга.", "date": "2017.07.19", "title": "Кристиян е забелязан в гората край Триград"}
{"url": "http://www.novinite.bg/articles/147334/Balgarski-helikopter-Mi-17-shte-se-vklyuchi-v-gaseneto-na-pojarite-v-Cherna-gora", "text": "Български хеликоптер Ми-17 ще се включи в гасенето на пожарите в Черна гора, съобщиха от Министерство на отбраната. Вчера страната поиска международна помощ за да се справи с огнената стихия.Най-силно беше засегнат Которският залив, където много хора бяха евакуирани, съобщава бТВ.В последното денонощие ситуацията в Черна гора и в Хърватия се нормализира. Пожарникарите продължават да се борят с разпространяването на пламъците.По последна информация на властите в Черна гора, пожари продължават да бушуват в общините Подгорица, Никшич, Цетине, Даниловград, Херцег Нови и Тиват.", "date": "2017.07.19", "title": "Български хеликоптер Ми-17 ще се включи в гасенето на пожарите в Черна гора"}
{"url": "http://www.novinite.bg/articles/147332/Eksperti-Seriozni-problemi-po-yazovirite", "text": "Сериозни проблеми по язовирите констатират проверяващите експерти от областната комисия, съобщиха ФОКУС. Данните представиха областният управител на област Ямбол Димитър Иванов, заместник областният управител Волен Дичев и председателят на комисията инж. Любомир Христов. 54 са проверените до момента язовири на територията на област Ямбол от Комисията за обследване на техническото и експлоатационно състояние на язовирните стени и съоръженията към тях. Област Ямбол е от областите с най-много язовири. „Язовирите са възможност за общините, но и отговорност“, каза областният управител Димитър Иванов.Собствениците трябва да вземат мерки язовирите да бъдат в добро експлоатационно състояние. Защото главната цел на проверките на всички язовири сега е осигуряване и гарантиране на безопасната експлоатация на язовирите, за да не допуснем риск за живота и здравето на хората“, подчерта Иванов.  Проверките на техническото и експлоатационно състояние на язовирите стартираха от община „Тунджа“, която по данни на ДАМТН (Държавната агенция метеорологичен и технически надзор) има 131 язовира. По наредбата собственикът трябва да осигури оператор за всеки от язовирите. В случая община „Тунджа“ има определен оператор само за 69 от съоръженията. Първите констатации на експертите представи заместник областният управител Волен Дичев. „При първите проверки комисията се сблъсква със сериозни проблеми на язовирите и водните обекти. Свидетели сме на не добро стопанисване на язовирите. В продължение на 40-50 години не се е правило необходимото и достатъчно за доброто им експлоатационно състояние“, каза Дичев. Той очерта и основните проблеми, които се констатират при повечето от проверените обекти: по много от язовирните стени растат дървета и храсти, което води до затруднен или невъзможен достъп до основния изпускател; намалена е проводимостта на преливните съоръжения, което води до опасно повишение на водното ниво в язовира. Има случаи на самоделни бетонни „преливници”. По такъв начин ползвателят задържа по-високо водно ниво, а това води до преливане на язовира; на почти всички посетени язовири основните изпускатели не могат да се проверят дали работят. Има такива с повредени или затрупани с наноси входни шахти и решетки. Не се спазва изискването на Наредбата собственикът на язовира да поддържа проводимостта на речното корито на отстояние 500 м след язовира. За съоръженията, които не са били в списъка с потенциално опасни обекти, няма планове за действие в аварийни ситуации. Според инж. Любомир Христов проблем е и липсата на техническа документация на водните обекти и документални данни за състоянието и поддържането на язовирите. „За всеки обследван обект комисията съставя протокол по образец за техническото състояние на язовирните стени и съоръженията. Протоколът се предоставя на областен управител и на оператора и собственика. Има конкретни срокове за отстраняване на нередностите, които сме констатирали“, каза той.", "date": "2017.07.19", "title": "Експерти: Сериозни проблеми по язовирите"}
{"url": "http://www.novinite.bg/articles/147338/Administrativniyat-sad-otmeni-chast-ot-naredbata-za-priem-na-parvoklasnici", "text": "Административният съд отмени част от наредбата за прием на първокласници в София. Делото беше заведено от родители, според които критериите за прием са дискриминационни, съобщава бТВ.През април Борис Еленков завежда дело срещу Столичната община.Протестът на родителите е срещу възможността училищата да определят до три допълнителни критерия. Критериите, които всяко училище само определя, нарушават правото на равен достъп, потвърждава и съдът.В столичното 139-о училище например е въведен критерий „транспорт до училището” с допълнителни 14 точки. То е в противоречие с най-важния критерий – \"местоживеене в близост до училището\". Междувременно Столичната община вече се готви нова наредба с нови критерии.„В тази наредба се предвижда критерий \"уседналост\", за да не могат родителите няколко дни преди приема да променят настоящия си адрес”, коментира шефът на дирекция „Образование” към Столичната община.Общината ще обжалва решението на съда, но това няма да повлияе на тазгодишния прием.", "date": "2017.07.19", "title": "Административният съд отмени част от наредбата за прием на първокласници"}
{"url": "http://www.novinite.bg/articles/147324/Narkooranjeriya-v-silistrensko-selo", "text": "Служители на ОДМВР-Силистра откриха оранжерия за отглеждане на канабис в землището на село Срацимир. Специализираната полицейска операция е проведена вчера под ръководството на Окръжната прокуратура и е резултат на предварителна оперативна работа по проверка на придобита информация за производство на наркотични вещества в региона, пише ДАРИК. В наркооранжерията, която била разположена в едноетажна тухлена постройка – бивша кравеферма, криминалистите намерили 272 култивирани зрели растения от рода на конопа, засадени в саксии със специално обогатена почвена смес. Помещението било оборудвано с електронна система, поддържаща определена влажност, светлина и топлина и снабдено с уредба за капково напояване. В близост били открити пластмасови туби с течни торове и препарати, използвани в наркопроизводството. В съседно помещение криминалистите намерили 9.45 кг суха листна маса канабис. Там били разположени и специални стелажи за сушене на продукцията, няколко саксии с почва и предпазно работно облекло със следи от канабис. На този етап на полицейското разследване по случая е заподозрян 48-годишният С.П. – с богато криминално минало, включително и с осъдителни присъди, информират от ОДМВР в Силистра. Той е задържан в ареста за срок до 24 часа.", "date": "2017.07.19", "title": "Наркооранжерия в силистренско село"}
{"url": "http://www.novinite.bg/articles/147352/KEVR-saobshtava-za-povishavane-na-cenata-na-vodata", "text": "Комисията по енергийно и водно регулиране (КЕВР) проведе открити заседания по доклади и проекти на решения за одобряване на бизнес планове и за утвърждаване на цени на ВиК Монтана и ВиК Перник за периода 2017-2021 г. Това съобщиха от пресцентъра на КЕВР. Проведени бяха и обществени обсъждания по проектите на решения за одобряване на бизнес плановете на дружествата и за утвърждаване на цени на предлаганите ВиК услуг, съобщава ФОКУС.КЕВР в специализиран състав „ВиК“ проведе открито заседание, на което беше обсъден доклад на работната група и проект на решение във връзка със заявление на „Водоснабдяване и канализация” ООД, гр. Монтана за одобряване на бизнес план за развитие на ВиК оператора и утвърждаване на цени на ВиК услуги за периода 2017-2021 г. Съгласно нормативните изисквания докладът на работната група беше публикуван предварително на интернет страницата на регулатора. В откритото заседание участва главният счетоводител на ВиК дружеството Наташа Стоянова. В съответствие с измененията в Закона за регулиране на водоснабдителните и канализационни услуги, през новия регулаторен период 2017-2021 г. всички ВиК оператори вече ще прилагат принципа на единна цена на В и К услуга на обособената територия, се посочва в доклада на работната група. Съгласно параметрите в бизнес плана, към 2017 г. „Водоснабдяване и канализация” ООД гр. Монтана осигурява водоснабдяване на близо 112 хил. души, 58 хил. души ползват услуга отвеждане на отпадъчни води, а за 45 хил. души е осигурено пречистване на отпадъчни води. Общата стойност на планираните инвестиции за петгодишния период е в размер на 5,8 милиона лв., от които 4,8 млн. лв. за публични ВиК активи и 1 млн. лв. за собствени ВиК активи. 72% от инвестициите ще бъдат насочени за водоснабдяване, 4% за канализация, 10% за пречистване, 7% за водомери на СВО и 7% за транспорт, администрация и информационни технологии. Съпоставянето на броя на обслужваното население и сумата на планираните инвестиции показва, че средно за периода на бизнес плана, дружеството ще инвестира 9,72 лв./жител. В изпълнение на своите законови функции и на съществуващата нормативна уредба, след внасянето на 30.06.2016 г. на бизнесплана на „Водоснабдяване и канализация” ООД, гр. Монтана, регулаторът проведе с представителите на дружеството обсъждане на заложените в плана параметри. След извършени обстойни анализи, работната група даде указания на заявителя да внесе корекции, като в резултат на това настъпиха промени в заявените от дружеството цени на ВиК услугите, за всяка от петте години на започващия нов регулаторен период 2017-2021 г. В доклада на работната група за цените на ВиК услугите на „Водоснабдяване и канализация” ООД гр. Монтана, след извършен анализ на икономическата обосновка и на параметрите в бизнес плана и след прилагане на ценообразуващия модел, предлаганата за 2017 г. комплексна цена за трите вида услуги – доставяне на вода, отвеждане и пречистване на отпадъчните води за битовите клиенти и приравнени към тях потребители е в размер на 2,721 лв./куб. м с ДДС. Досегашната цена за потребителите на помпено водоснабдяване беше 2,364 лв./куб. м с ДДС, за потребители на смесено водоснабдяване – 1,944 лв./куб. м, а за ползващите гравитачно водоснабдяване - 1,572 лв./куб. м Съгласно бизнес плана, до 2021 г. комплексната цена се предвижда да достигне 2,987 лв./куб. м. Предлаганите нови цени за битовите потребители са значително под нивото на определената социална поносимост на цените на ВиК услугите на обслужваната територия – 4,21 лв./куб. м. за 2017 г. и 4,81 лв./куб. м. – за 2021 г. На откритото заседание представителят на „Водоснабдяване и канализация” ООД, гр. Монтана, заяви, че дружеството приема заключенията в доклада на работната група относно новия бизнес план, разработен в съответствие с изискванията на новата регулаторна рамка и с направените от регулатора препоръки. Същевременно бяха изразени опасения, че предвидените средства за възнаграждения на персонала не дават възможност те да нарастват с необходимите темпове, което може да създаде проблеми с кадровото обезпечаване. Комисията проведе открито заседание и по доклад на работната група и проект на решение във връзка със заявлението на „Водоснабдяване и канализация” ООД, гр. Перник, за одобряване на бизнес план и за утвърждаване на цени на ВиК услуги за периода 2017-2021 г. Планираните от дружеството инвестиции за петгодишния период са в размер на 2,9 милиона лв., от които 73 % за водоснабдяване, 9% в канализация, 19% в пречистване. След извършен анализ на икономическата обосновка и на параметрите в бизнес плана и след прилагане на ценообразуващия модел по метода „горна граница на цени“, предлаганата комплексна цена за 2017 г. за трите вида услуги – доставяне на вода, отвеждане и пречистване на отпадъчните води за битовите клиенти е в размер на 2,17 лв./куб. м с ДДС. Досегашната цена за битовите потребители е 1,96 лв./куб. м с ДДС. От 2018 г. до края на регулаторния период цените на предлаганите от оператора ВиК услуги ще нараснат незначително, като е предвидено до 2021 г. те да достигнат 2,32 лв./куб. м. Предлаганите цени за битовите и приравнените към тях потребители са под нивото на определената социална поносимост на цените на ВиК услугите в обслужваната територия – 5,89 лв./куб. м. за 2017 г. и 6,73 лв./куб.м. за 2021 г. В съответствие с възможността за ускорена процедура, след откритите заседания бяха проведени обществени обсъждания по проектите на решения за одобряване на бизнес плановете на двете ВиК дружества и за утвърждаване на цени на техните ВиК услуги. В обсъжданията участваха представители на Националния браншови синдикат \"Водоснабдител\" – КНСБ, Федерация „Строителство, индустрия и водоснабдяване“ – КТ „Подкрепа“, Българска асоциация по водите, Областна администрация - Перник и Асоциация ВиК – Перник. В изказванията бяха изразени становища, че предвиденото ниво на възнаграждения за персонала поставя в риск изпълнението на заложените в бизнес плановете параметри, което може да доведе до налагане на санкции съгласно сключените договори между дружествата и съответните Асоциациите по ВиК. В 14-дневен срок участниците в обсъжданията могат да внесат своите писмени предложения и по тях Комисията ще излезе с мотивирани становища. Окончателните решения за одобряване на бизнес плановете и цените на ВиК услугите на двете ВиК дружества ще бъдат взети на закрито заседание на регулатора на 9 август 2017 г. Откритите заседания и обществените обсъждания бяха излъчвани онлайн на интернет страницата на регулатора, в съответствие с изискванията за публичност и прозрачност на работата на институциите.", "date": "2017.07.19", "title": "КЕВР съобщава за повишаване на цената на водата"}
{"url": "http://www.novinite.bg/articles/147341/Borisov-Turski-potok-shte-idva-direktno-kam-Balgariya", "text": "Министър-председателят  обяви, че чака писмо от Европейската комисия с разрешение отсечка от проекта за газопровод „Турски поток“ да идва директно към България. Целта - да не бъдем зависими от Турция, съобщава БГНЕС.Казах им, че аз ще си подпиша в лицето на Министерството на енергетиката пътната карта за 15,7 млрд. куб.м газ да влизат по „Турски поток“ в България. Сега чакам писмо от Европейската комисия дали ще ми разрешат да започнем преговори и за директна тръба към България, защото докато течаха тези процеси, всъщност целият регион стана зависим от Турция. Сега при тези отношения между ЕС и Турция можем да си задаваме много риторични въпроси кое е по-добре и кое е по-зле“, каза премиерът Борисов по време на годишната среща с посланиците на България в чужбина.", "date": "2017.07.19", "title": "Борисов: „Турски поток“ ще идва директно към България"}
{"url": "http://www.novinite.bg/articles/147342/Vazbraneni-sa-blizo-10-000-litra-zehtin-ot-BABH", "text": "Българската агенция по безопасност на храните (БАБХ) извърши 1 140 проверки на предлаганите маслинови масла (зехтин) и растителни масла смес, с вложено в състава им маслиново масло, съобщиха от БАБХ, съобщава ФОКУС.Проверка е тематична (извън официалния контрол) на територията на цялата страна. Обект на инспекциите бяха супермаркети и специализирани хранителни магазини, складовете за търговия на едро и дребно, логистични центрове на търговските вериги и производствени обекти, с дейност производство и/или бутилиране на маслинови масла и смеси от растителни масла. Взети са 20 проби за лабораторни изпитвания за съответствие с характеристиките на категориите маслинови масла. В резултат на проверките са издадени са 183 предписания за спиране от реализация, на неотговарящи маслинови масла със стандартите за търговия. Възбранени са близо 10 000 литра. Анализът показва, че на българския пазар се предлагат някои видове маслинови масла, които не отговарят на изискванията за етикетирането, характеристиките и наименованията. Обозначенията на опаковките са само за търговската марка, като липсва описание или налична информация и изображения.", "date": "2017.07.19", "title": "Възбранени са близо 10 000 литра зехтин от БАБХ"}
{"url": "http://www.novinite.bg/articles/147301/Prezidentat-prisastva-na-uchenie-Briz-2017", "text": "Държавният глава и върховен главнокомандващ на въоръжените сили Румен Радев беше посрещнат с военен ритуал на Морска гара Варна, съобщава НОВА.Президентът присъства на деня за високопоставени гости на военноморското учение „Бриз 2017”.Радев ще наблюдава противодействие на терористична група, завладяла кораб, противодействие на нелегален трафик на мигранти по море, отразяване атаки на въздушен противник.В то участват 20 бойни и спомагателни кораба и катери, една подводница, 4 самолета, 2 вертолета и над 1700 военнослужещи от военноморските сили на България, Великобритания, Гърция, Италия, Полша, Румъния, САЩ и Турция. ", "date": "2017.07.19", "title": "Президентът присъства на учение \"Бриз 2017\""}
{"url": "http://www.novinite.bg/articles/147300/Poslanicite-na-Balgariya-se-sabirat-na-konferenciya", "text": "Посланиците на България се събират за традиционната си годишна среща. Тя ще продължи от днес до 21 юли в Централния военен клуб в София, съобщава НОВА.Основната тема на конференцията е българското председателство на съвета на Европейския съюз. Ще бъдат обсъдени и задачите пред българската дипломатическа служба, свързани с европредседателството.Начало на конференцията ще дадат премиерът Бойко Борисов и вицепремирът и министър на външните работи Екатерина Захариева.В рамките на втория ден дипломатите ще се срещнат с държавния глава Румен Радев.Очаква се в конференцията да се включат и голяма част от министрите. ", "date": "2017.07.19", "title": "Посланиците на България се събират на конференция"}
{"url": "http://www.novinite.bg/articles/147302/Horoskop-za-19-yuli", "text": "\r\n\r\nДнес ще се сблъсквате с пречка, след пречка. Помолете приятелите или колегите си за помощ, защото няма да успеете да се справите сами. Разбира се, всичко зависи от вас, но малко подкрепа няма да ви бъде излишна. Можете да го направите!\r\n\r\nМожете да разчитате на вашите хора днес, те ще направят само това, което е най-добре за вас. Ако нещо ви притеснява, просто го оставете настрани и се съсредоточете върху други неща. Животът ви е на път да се преобърне.\r\n\r\nПредстои ви нещо наистина важно и трябва да се съсредоточите върху него изцяло. Съобразете графика си изцяло с това важно събитие. Нужно е да съсредоточите цялата си енергия върху това нещо.\r\nАко сте представител на някой от останалите зодиакални знаци, можете да намерите своя дневен  .\r\n", "date": "2017.07.19", "title": "Хороскоп за 19 юли"}
{"url": "http://www.novinite.bg/articles/147327/Telata-na-sapruzi-izcheznali-predi-75-godini-byaha-otkriti-v-lednik", "text": "Телата на швейцарски съпрузи, изчезнали по времето на Втората световна война, бяха открити в топящ се ледник.На 15 август 1942 г. Марселен и Франсен Дюмолан изчезват безследно, докато пасат добитъка си в Алпите. Двамата най-вероятно са загинали, след като са паднали в пукнатина на ледника Цанфлюрон, съобщава бТВ.С повишаването на температурите в последните години ледът започва да се топи. Така миналата седмица работник на близката ски писта намира телата на съпрузите. Заедно с тях са открити и множество вещи от техния багаж, както и документите им. След инцидента преди 75 години Марселен и Франсен оставят седем деца сираци. През всичките години обаче те никога не губят надежда, че ще открият родителите си.Една от дъщерите, Моник Дюмолан, споделя пред швейцарски медии, че си спомня как денят, в който родителите ѝ изчезват, е бил слънчев и топъл. По думите ѝ това е била първата по-дълга разходка за майка ѝ от доста дълго време. Институтът за съдебна медицина ще направи ДНК тестове, за да потвърди самоличността на жертвите. Децата обаче са категорични, че това са родителите им.Тленните останки на семейство Дюмолан са се съхранили добре, което ще позволи на наследниците им да ги погребат с подобаващо се уважение.", "date": "2017.07.19", "title": "Телата на съпрузи, изчезнали преди 75 години, бяха открити в ледник"}
{"url": "http://www.novinite.bg/articles/147347/Nad-2-mlrd-za-zemedelie-prez-2016-g", "text": "\r\nПравителството одобри Годишния отчет на Държавен фонд \"Земеделие” и Разплащателната агенция за 2016 г. През миналата година са подписани 2 293 договора по Програмата за развитие на селските райони (ПРСР) 2014-2020 г. Изплатени са 365 701 315 лв.\r\nЗа 2016 година по схеми и мерки, администрирани по линия на директни плащания, са приети над 115 500 заявления. Преведените субсидии за директни плащания по линия на Европейския фонд за гарантиране на то (ЕФГЗ) възлизат на 1 877 226 859 лв. Националните доплащания към директните плащания са на стойност 276 671 316 лв. Изплатените суми по пазарните мерки по линия на селскостопанските пазарни механизми през 2016 г. възлизат на 93 559 870 лв., от които 68 857 305 лв. са от ЕФГЗ и 24 702 565 лв. - национални средства.\r\nПо Оперативната програма за развитие на сектор \"Рибарство” 2007- 2013 са извършени плащания в размер на 13 791 738 лв. От тях 10 343 803 лв. са от Европейския фонд за рибарство, а 3 447 935 лв. са съфинансиране от националния бюджет. По инвестиционните схеми за подпомагане към 31 декември 2016 г. са постъпили плащания в размер на 20 301 522 лв., от които главницата е 19 321 877 лв., а лихвените плащания - 979 645 лв. Събраните суми са над 84 % от очакваните постъпления, съгласно погасителните планове на кредитите.\r\nПрез отчетния период са погасени 302 кредита и са отпуснати 90 нови на стойност 421 928 лв. Администрираният кредитен портфейл към края на 2016 г. е с 395 кредита с остатъчен дълг от 49 629 783 лв. През миналата година са изплатени 109 019 983 лв. по 20 схеми за краткосрочно подпомагане, от които са се възползвали 28 958 земеделски стопани.\r\nПрез 2016 г. са изплатени средства по 8 договора по САПАРД на обща стойност 3 026 070 лв., от които по 7 проекта - въз основа на влязло в сила съдебно решение в полза на бенефициента и по 1 проект - на основание сключено споразумение за плащане между ДФЗ и бенефициента.\r\n", "date": "2017.07.19", "title": "Над 2 млрд. за земеделие през 2016 г."}
{"url": "http://www.novinite.bg/articles/147303/Zapali-se-pokriva-na-emblematichnata-kashtichka-na-tramvajna-spirka", "text": "Запали се покрива на емблематичната къщичка на  „”. Сигналът за пожара е подаден в 5:17 часа, съобщиха за NOVA от пресцентъра на МВР.Къщичката е използвана за склад за инертни материали, които са били складирани там от работници, ремонтирали релсите в района.Причините за инцидента се изясняват. ", "date": "2017.07.19", "title": "Запали се покрива на емблематичната къщичка на трамвайна спирка"}
{"url": "http://www.novinite.bg/articles/147354/Po-visoko-zaplashtane-za-majete-v-BBC", "text": "\r\nБи Би Си плаща повече на те в екипа си, отколкото на те, сочи доклад на медията, съобщва бТВ.\r\nНай-високо платеният журналист е Крис Еванс, който е получил над 2 млн. паунда за миналата година, докато Клаудия Уинкелман е взела едва 500 хил. паунда.\r\nОколо две трети от звездите на Би Би Си, които получават над 150 хил. паунда годишно са от мъжки пол. Разлика има и в то на чернокожи и азиатци в сравнение с белите служители.\r\n\r\n1. Крис Еванс 2,2 – 2,5 млн. паунда\r\n2. Гари Линекер 1,75 – 1,8 млн. паунда\r\n3. Греъм Нортън 850 – 899 хил. паунда\r\n4. Дрежеми Вайн 700 – 749 хил. паунда\r\n5. Джон Хъмфрис 600 000 – 649 999 паунда\r\n6. Хю Едуърдс 550 000 – 599 999 паунда\r\n7. Стийв Райт 500 000 – 549 999 паунда\r\n= 8. Клаудия Уинкълман 450 000 – 499 999 паунда\r\n \r\n= 8. Мат Бейкър 450 000 – 499 999 паунда\r\n= 9. Ники Кембъл 400 000 – 449 999 паунда\r\n= 9. Андрю Мар 400 000 – 449 999 паунда\r\n= 9. Стивън Нолан 400 000 – 449 999 паунда\r\n= 9. Алън Шийрър 400 000 – 449 999 паунда\r\n=9. Алекс Джоунс 400 000 – 449 000 паунда\r\n10. Фиона Брус 350 000 – 399 999 паунда\r\nКрис Евънс работи в Би Би Си от 1992 г., като е водил много видове предавания – от сутрешни блокове до вечерни програми и радиопредавания.\r\nГари Линекер е бивш професионален футболист и настоящ споретн журналист.\r\nГреъм Нортън е известен комик с лично вечерно шоу по Би Би Си.\r\nНай-добре платената жена в списъка – Клаудия Уинкелман води риалити формати по телевизията.\r\nДиректорът на Би Би Си Том Хол заяви, че до 2020 г. в компанията ще има равенство между те и те в ефира, като ще бъдат оправени и разликите в заплатите.\r\n", "date": "2017.07.19", "title": "По-високо заплащане за мъжете в BBC"}
{"url": "http://www.novinite.bg/articles/147356/Bivshiya-prezident-na-Kaha-Madrid-otkrit-martav", "text": "Безжизненото тяло на бившия президент на Caja Madrid (Каха Мадрид) Мигел Блеса бе открито в имението \"Пуерто дел торо\", във Вилянуева дел Рей (Кордоба), място, което банкерът е посещавал, за да ловува, предаде Дарик.Според първия оглед вероятно става дума за самоубийство, информираха източници от полицията.Бившият президент на Caja Madrid бе осъден през март на 6 години затвор по делото за \"черните карти\", издавани от тази банка, но властите решиха той, заедно с осъдения по същото дело бивш управляващ директор на Международния валутен фонд Родриго Рато, да останат на свобода, докато присъдите не бъдат потвърдени.Миналата година в Испания започна процес за финансова измама срещу 65 души, сред които Блеса и Рато. Процесът бе свързан с използването на \"черни карти\" на Caja Madrid, по-късно Банкиа (Bankia), по които са били влагани недекларирани средства. Според обвинението между 2003 г. и 2012 г. чрез тези карти заподозрените са похарчили над 12 млн. евро за лични разходи. Рато бе вицепремиер на Испания от 1996 до 2004 година.", "date": "2017.07.19", "title": "Бившия президент на Каха Мадрид открит мъртъв"}
{"url": "http://www.novinite.bg/articles/147365/Tri-zoni-za-nebostargachi-v-Sofiya", "text": "ГЕРБ предлагат промени в закона за застрояване и устройство на София. Целта му е да се регламентира къде могат да се строят небостъргачи. /Дарик/ Законопроектът ще предвижда три зони, където да могат да се строят небостъргачи - високи сгради, които ще бъдат над 125 метра, обясни депутатът от ГЕРБ Александър Ненков.По думите му зоните ще бъдат съобразени изцяло с възможностите на града да понесе създаването на небостъргачи от гледна точка на инфраструктурно обезпечаване. Според идеята едната зона ще бъде около 7-ми километър на бул. \"Цариградско шосе\", където и до момента има сериозен инвеститорски интерес и реализиращи се проекти.Втората зона ще бъде около район \"Люлин\" при връзката с Околовръстния път, където също няма да бъде в тежест на инфраструктурата и хората от околността, коментира народният представител.", "date": "2017.07.19", "title": "Три зони за небостъргачи в София"}
{"url": "http://www.novinite.bg/articles/147326/Chujdenci-piyat-poveche-balgarska-bira", "text": "\r\nВ навечерието на професионалния си празник – Илинден, Съюзът на пивоварите на България (СПБ) спазва традицията публично да рапортува резултатите и новостите в развитието на сектора. За поредна година пивоварите в страната отчитат устойчив растеж на бирената категория, като оборотът от производството и продажбите на та през 2016 г. вече достига 500 милиона лева, от които 467 милиона са на членовете на Съюза на пивоварите -\"Болярка - ВТ” АД, \"Бритос” ЕООД, \"Загорка” АД, \"Каменица” АД, \"Карлсберг България” АД, \"Ломско пиво” АД. Устойчива тенденция бележи и инвестиционният процес в бранша, като за последните три години вложенията в дълготрайни материални активи за производство на пиво и малц възлизат на 164 милиона лева. С най-голям дял продължават да бъдат капиталовите инвестиции в нови бутилиращи и опаковащи линии, енергоефективно промишлено обзавеждане, модернизиране на производствените и логистични звена. По данни на СПБ от 1994 г. (когато започва приватизацията на пивоварната промишленост в страната) до днес в сектора са инвестирани над 1 милиард и 170 милиона лева.\r\n\"Стилът и обликът на съвременната пивоварна индустрия се характеризират с прозрачност и ясна собственост на капитала, стратегически чужди и български инвеститори, стриктно спазване на законодателството и на задълженията към фиска\", коментира изпълнителният директор на СПБ Ивана Радомирова. Тя допълни, че през миналата година приходите към бюджета от производството и продажбите на  надхвърлят 350 млн. лева, от които директните постъпления от акциз и ДДС от бранша са близо 140 млн. лева. А около 95% от тях са от шестте бирени компании, които са членове на сдружението.\r\nПо данни на Europe Economics добавената стойност по цялата верига на бирената индустрия, от полето – до чашата на консуматора, е близо 330 млн. евро, от които – 32% се генерират директно от пивоварните компании, 49% от секторите по веригата на доставките и 19% от търговските обекти на дребно и заведенията – ресторанти, кафенета, барове и др. През 2016 г. по данни на СПБ и НСИ в страната са произведени близо 5 180 000 хектолитра бира. От тях производственият дял на членовете на СПБ е 98 - 99%. Достигнатият през миналата година обем на пивопроизводството е най-високият от 2008 г. насам. За първи път се отчита слаб спад от 2% в количествата на внесената в страната  от други държави на ЕС и трети пазари и покачване на износа с 8%.\r\nЗа първите шест месеца на тази година основните тенденции в развитието на бранша от миналата година се запазват. За периода членовете на СПБ са позиционирали на пазара 6 нови марки пиво и десетки иновации в опаковки и етикети. Обемът на реализацията е на нивата от миналата година, като се запазва положителната тенденция за увеличаване на дела на продажбите в кенове, стъклени бутилки и намаляване на дела на консумацията в пластмасови опаковки. \"Данните на СПБ, както и на Националния статистически институт и Евростат, еднозначно показват, че българите все повече предпочитат пивото. И независимо, че потребителят става все по-взискателен, все по-информиран, все по-любознателен и готов да експериментира с нови вкусове и продуктови предложения, та  неизменно си остава най-търсената от консуматора\", допълниха от Съюза на пивоварите.\r\nОт сдружението са категорични, че въпреки динамиката в навлизането у нас на стотици нови вносни брандове и стилове , вкусът на сънародниците ни към родното светло пиво се запазва. Дори и когато трайно живеят или учат в , те пак търсят и обичат да пият именно традиционните български марки. Доказателство за това е износът на  именно към държави с големи български диаспори.\r\nНараства и интересът към пивото с под 2% обемни градуса алкохол и безалкохолните бири. От всички алкохолни индустрии пивопроизводството е единственото, което позволява продуктът да бъде с 0% или под 0,5% алкохол. Това дава широки възможности да бъдат удовлетворени изискванията на все повече потребители. В същото време безалкохолните бири имат органолептиката на традиционното пиво, тъй като съдържат същите натурални съставки малц, хмел, пивни дрожди и вода.\r\nОбновяването на портфолиото на всяка пивоварна компания и откриването на микро-пивоварни ясно показват, че бирената категория има ниши за развитие. Инвестициите в продуктови иновации са ключови в този процес, както и инициативите за по-добра комуникация на спецификите и качествата на пивото и неговите съставки. Важен принос в тези отговорности на индустрията е общият за всички страни на ЕС ангажимент на пивоварите за доброволно предоставяне на информация на потребителите за съставките, енергийното и хранително съдържание на различните марки. На национално ниво всички производители на  в страната, членове на Съюза на пивоварите, вече го изпълняват и докладват пред Европейската комисия напредъка по прилагането на тази саморегулаторна практика.\r\nЗа четвърта поредна година Съюзът на пивоварите в България продължава активно да участва в иновативната паневропейска комуникационна програма Positive Story of Beer. Информационно-образователната кампания има за цел въз основа на научни проучвания, изследователски факти и добри практики да популяризира качествата на та, спецификите на пивоварната технология, ефекта от умерената консумация на пенливата напитка и развитието на категорията. Под мотото \"Бирата на фокус\" СПБ организира редица събития и инициативи за преодоляване на стереотипите за продукта и в подкрепа на модерната бирена култура, която се е превърнала в кауза на браншовата организация и нейните членове.\r\n", "date": "2017.07.19", "title": "Чужденци пият повече българска бира"}
{"url": "http://www.novinite.bg/articles/147340/Izprashtame-oshte-nashi-voenni-v-Kosovo", "text": "\r\nПравителството прие изменение в свое решение № 970 от 14 ноември 2016 г. за разрешаване изпращането на военнослужещи от въоръжените сили на Република България за участие в операцията на  в Косово (KFOR) в състава на батальона за разузнаване и наблюдение.\r\nУвеличаването на участието ни в операцията с 2 военнослужещи ще допринесе за попълване на българското формирование по щат и за осигуряване на офицери за връзка с щаба на батальона, с което ще се създадат условия за нормалното му функциониране и ефективното му взаимодействие и управление.\r\n", "date": "2017.07.19", "title": "Изпращаме още наши военни в Косово"}
{"url": "http://www.novinite.bg/articles/147344/Otchujdavaneto-na-imoti-za-novata-otsechka-na-Hemus", "text": "\r\nЗа държавна нужда ще бъдат отчуждени имоти-частна държавна собственост, необходими за изграждането на автомагистрала \"\", участък 1 с обхват от км 78+884 до км 87+800, реши правителството. Терените се намират в землището на гр. Ябланица и с. Брестница, област Ловеч. Финансирането по процедурата се осигурява от Агенция \"Пътна инфраструктура\".\r\nИмот-публична държавна собственост е предоставен за управление на Висшия съдебен съвет за нуждите на Военно-окръжната прокуратура - София и на Софийската районна прокуратура. Теренът и трите сгради, построени на него, се намират на ул. \"Майор Георги Векилски\" № 4 в София. Решението ще осигури сграден фонд, необходим за административните потребности на двете прокуратури и нормалното осъществяване на дейността им.\r\nПроменя се статутът на осем имота в областите Монтана, Плевен, Ловеч, Ямбол, София и Пловдив от публична в частна държавна собственост. Досега те са били под управлението на Министерството на отбраната, но са с отпаднала необходимост за ведомството. Имотите са: 15,9 дка в с. Долно Озирово, община Вършец; 41,5 дка в с. Каменец, община Пордим; 14 дка в местността \"Гириза\" на землището на Летница; 1,3 дка в местността \"Дормуш гьол\" на Летница; 4,4 дка в с. Патрешко, община Троян; 8,4 дка в жк \"Бенковски\" в Ямбол; 128 дка в столичния кв. \"Орландовци\" и 81 дка в местността \"Капсидата\" на с. Крумово, община Родопи.\r\nДруги 15 имота със статут на публична държавна собственост също стават частна държавна собственост с решение на Министерски съвет. Те се намират в местността \"Военен полигон\" в землището на с. Малък манастир, община Елхово. За Министерството на отбраната те са с отпаднала необходимост и с тях ще могат да се извършват разпоредителни действия като продажба чрез търг според Закона за държавната собственост.\r\n", "date": "2017.07.19", "title": "Отчуждаването на имоти за новата отсечка на „Хемус“"}
