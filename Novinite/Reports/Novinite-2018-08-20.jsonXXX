{"url": "https://www.novinite.bg/articles/163274/Ekaterina-Zaharieva-iska-sreshta-na-nashi-i-kiparski-eksperti-po-kazusa-Olimpik", "text": "Вицепремиерът и министър на външните работи Екатерина Захариева настоя за незабавна среща на експертно ниво между представители на Комисията за финансов надзор (КФН) и кипърското финансово министерство във връзка с фалита на „Олимпик”. Това стана на среща в МВнР с посланика на Република Кипър Мариос Кундуридес. „Засегнати са много хора, а все още нямаме официална информация от кипърската страна относно процедурата, по която ще бъдат изплатени обезщетенията. Надяваме се да я получим във възможно най-кратък срок”, каза Захариева, цитирана от пресцентъра на МВнР. Кабинетът иска оставката на зам.-председателя на КФН Ралица Агайн заради казуса „Олимпик” Вицепремиерът информира кипърския посланик, че българската държава планира да помогне на засегнатите български граждани. „Готови сме да изпратим веднага експерти от КФН в Кипър, както и да приемем ваши специалисти в България, за да изясним проблема и да намерим спешно път за разрешаването му“, допълни Екатерина Захариева. Указания в този смисъл българският външен министър даде по-рано днес и на българското посолство в Република Кипър. На разговора в Министерството на външните работи присъства и председателят на Комисията за финансов надзор Карина Караиванова, която информира посланик Кундуридес относно тяхно запитване, отправено към кипърското финансово министерство на 7 август, на което все още не е получен отговор. Посланик Кундуридес увери вицепремиера, че ще съдейства за организирането на среща и изясняването на детайлите по случая. „Не политиците, а хората са на първо място, затова нашите две правителства трябва да направят всичко възможно, за да решим този въпрос“, заяви той. „Отношенията ни с Кипър са отлични и се надявам на вашето съдействие. Това, което трябва да направим, е да реагираме възможно най-бързо“, подчерта Захариева. По-рано днес стана ясно, че ДАНС и прокуратурата влизат в КФН заради скандала с кипърския застраховател „Олимпик”. Заради пропуски на застрахователния надзор правителството настоя заместник-председателят на регулатора Ралица Агайн да подаде оставка. Тя контролира дейността на застрахователния сектор в страната", "date": "2018.08.20", "title": "Екатерина Захариева иска среща на наши и кипърски експерти по казуса „Олимпик“"}
{"url": "https://www.novinite.bg/articles/163253/Balgariya-e-v-Top-3-v-sveta-s-morska-ledena-parzalka-i-sas-SPA-na-brega", "text": "Най-мащабният форум за развитието на морския регион отличи инвестициите и иновациите от най-северната до най-южната точка на родното Черноморие, съобщава ВИП Комюникейшън. Събитието се състоя в царската градина на луксозния комплекс Аргищ Партез в Златни пясъци.  Фокусът на Морските Оскари бе поставен върху професионализма и качеството на морските услуги, иновативните проекти на бизнеса и социалните дейности в региона. Партньорите на конкурса отчитат, че родното Черноморие далеч не е само алкохолен туризъм и шумни курорти, оценките на чуждите туристи за морските ни хотели са все по-високи, а разнообразието на туристическите продукти отговаря на изискването както на високобюджетните, така и на нискобюджетните гости на Черноморието.  Водещи на събитието бяха доайенът на Варна - журналистът, артист и поет Кирил Аспарухов и журналистката и пи ар Патриция Кирилова, управляващ съдружник на организаторите ВИП Комюникейшън.В празничната програма гостите аплодираха звездата от \"Черешката на тортата\" Галиана Арсова, музикалната сензация и носителка на Гранд При от фестивалите в Германия и Италия София Иванова и струнно трио МАГНИФИКА. Специални гости на събитието бяха директорът на дирекция Туризъм в община Варна - Младен Стоянов, Едуард Аветисян - собственик на луксозния комплекс Аргищ Партез, Максим Секов - управител на луксозния комплекс Терма Палас в Кранево,  Йордан Куванджиев - изпълнителен директор на мащабния проект GREEN LIFE в Созопол,  Явор Свещаров - собственик на Скай Кетъринг, бизнесменът-благодетел Методи Трохаров - собственик на хотелски Блу Ориндж в Созопол,  строителният бос Тома Томов - собственик на отличниците в Букинг Оазис Дел Сол и Томас Резиденс, Веселин Чавдаров - генерален директор на апарт-комплекс Оазис Бийч Клуб,  Силвия Руменова - главен мениджър на термалния комплекс Аквахаус в Св.Св. Константин и Елена, Елисавета Петкова -  управител на легендарния хотел Астория в Златни пясъци, Теодора Шопова - мениджър на хотел Рибарска среща, Розалина Крайсъл - управител на „Меркурий – 97“,  Павел Шайгаровски - мениджър маркетинг и продажби в хотел Мадара в  Златни пясъци, Даниела Иванова - управител на луксозен комплекс Аргищ Партез, Румен Николов - маркетинг-мениджър на Влас.ком, както и завърналата се от Монако единствена българка, носителка на почетния медал на кметството в кралството - мисис България Ана Иванова. Наградите връчваха партньорите на престижното събитие - президентът на Варненска търговско-индустриална камара Иван Табаков, главният секретар на  Варненската Туристическа камара - Севдалина Чакърова, главният секретар на Ротари Клуб Самоков - Петрун Вардаров,  директорът на Алианс Франсез Варна - Милена Ангелова, както и председателят на варненския клон на Българската Хотелиерска и Ресторантьорска асоциация Павлин Косев. Награди връчваха също мадийните партньори на събитието и  управляващият съдружник на организаторите ВИП Комюникейшън - Дончо Георгиев.Партньори на събитието бяха лидерите в дигиталния печат ФРЕШ принт, бутикова винарна Вила Терес, козметичният гигант Рефан, строителният лидер Вайдин Строй и Скай Кетъринг. Социално измерение на събитието отново бе свързано с целогодишната кампания на PR-агенция ВИП Комюникейшън за подпомагане на социално слаби отличници, които искат да останат да учат и да работят в България. Под патронажа на Ротари Клуб Самоков и ERP-Academy.", "date": "2018.08.20", "title": "България е в Топ 3 в света с морска ледена пързалка и със СПА на брега"}
{"url": "https://www.novinite.bg/articles/163254/Golyama-chast-ot-Sofiya-ostava-bez-topla-voda", "text": "Голяма част от София остава без топла вода от днес до 29 август.Причината е профилактика на съоръжения и строежа на столичното метро.За времето на ремонтите на клиентите няма да бъдат начислявани сметки за топла вода и това ще бъде отразено на отделен ред в месечните съобщения.През посочения период ще бъде спряно подаването на топла вода  към сградите, които се намират в карето между следните улици и булеварди:– бул.“История славянобългарска“, ул.“Индустриална“, бул.“Данаил Николаев“, ул.“Проф. Милко Бичев“, бул.“Евлоги и Христо Георгиеви“, бул.“Янко Сакъзов“, бул.“Васил Левски“, бул.“Цар Освободител“, бул.“Евлоги и Христо Георгиеви“, ул.“Крум Попов“, ул.“Цанко Церковски“, ул.“Иглика“, бул.“Пенчо Славейков“, бул.“ Е.И.Тотлебен“, ул.“Йоаким Кърчовски“, ул.“Добруджански край“, бул.“М.Д.Скобелев“,ул.“Опълченска“, бул.“Мария Луиза“, бул.“Рожен“, бул.“История славянобългарска“;В същия период без топлоподаване ще бъдат и потребителите от кварталите:– „Зона Б-5“, „ Зона Б-18“, „Зона Б-19“, „Света Троица“, „Фондови жилища“ и „Банишора“, квартал „Илинден“ – блокове №№ 1, 2, ,3, 4,  243 и сградите в района на ул.“Зографски манастир“, ул.“Л.Весов“, ул.“Хисаря“ и ул.“Цар Симеон“.", "date": "2018.08.20", "title": "Голяма част от София остава без топла вода"}
{"url": "https://www.novinite.bg/articles/163245/Potarpevshi-ot-falita-na-Olimpik-na-protest-pred-KFN", "text": "В този час започва протест на пострадалите от фалита на застрахователната компания ,,Олимпик'' пред Комисията за финансов надзор. Пред централата на Комисията за финансов надзор вече се събират засегнати от проблема хора. По думите им финансовият регулатор е проспал проблема с компанията, регистрирана в Кипър. Те настояват за уволнения и оставки. Георги Христов, един от организаторите на протеста: Искаме отговорност за неупражнен надзор, което е единствената функция всъщност на тази комисия.", "date": "2018.08.20", "title": "Потърпевши от фалита на \"Олимпик\" на протест пред КФН"}
{"url": "https://www.novinite.bg/articles/163250/Ot-dnes-se-ogranichava-parkiraneto-okolo-stadion-Vasil-Levski", "text": "От днес се ограничава паркирането в района на националния стадион \"Васил Левски\" в столицата. Ще бъдат разчертани места само за 100 автомобила, собствениците на които ще заплащат такса \"зелена зона\" от 1 септември. Пространството ще се стопанисва от общинското дружество \"Пазари Запад\".Заместник-председателят на Столичният общински съвет Николай Стойнев обясни: \"Това се прави с цел да се осигури достъп до парка и до спортните обекти. Запазва се съботно-неделния пазар за спортни стоки, като ще се осигурят по-добри и по-нормални условия за търговците, както и за клиентите им. Там предстои да бъде изградена също така и автоматична, самопочистваща се тоалетна\". ", "date": "2018.08.20", "title": "От днес се ограничава паркирането около стадион \"Васил Левски\""}
{"url": "https://www.novinite.bg/articles/163243/Pojarnikari-spasiha-osem-dushi-ot-reka-Arda", "text": "Пожарникари спасиха 4 възрастни и 4 деца от река Арда. Те били на разходка на остров в реката, когато попаднали във воден капан.Сигналът за издирване на бедстващите е получен в неделя малко преди 17 ч. в пожарния участък на Маджарово.Причината за инцидента е повишеното ниво на водата, както и възпрепятстваният път към брега. Два екипа огнеборци незабавно са пристигнали на място. Те предприели действия с помощта на частна лодка. Бедстващите са изведени след около час, като не се е наложило да бъдат транспортирани до болница.", "date": "2018.08.20", "title": "Пожарникари спасиха осем души от река Арда"}
{"url": "https://www.novinite.bg/articles/163257/Publikuvaha-shemite-s-novite-mesta-za-Zelena-zona", "text": "Схемите с местата за разширяване на „зелена зона“ в „Лозенец“, „Оборище“, „Възраждане“ и „Красно село“ са публикувани на интернет страниците на съответните районни кметства. Всеки гражданин може да се запознае с тях и в срок от 1 месец да изпрати мотивирано и законосъобразно предложение за евентуално промяна на паркомясто/а. Предложенията се адресират до съответно районно кметство, което има ангажимента да ги предостави на Центъра за градска мобилност.Напомняме, че с решение на Столичния общински съвет в четрите района, по предложените на живущите и районния кмет, има 5500 обособени местата в „зелена зона“. Зоната ще започне да функционира от 1 ноември 2018 г. Живущите, които искат да получат винетен стикер за паркиране, могат да се запознаят с необходимите документи Това са адресите на съответните райони, на които може да разгледате схемите:  .", "date": "2018.08.20", "title": "Публикуваха схемите с новите места за Зелена зона"}
{"url": "https://www.novinite.bg/articles/163258/Rehabilitaciya-na-ulichen-kanal-50-75-beton-po-bul-Arsenalski", "text": "\r\n", "date": "2018.08.20", "title": "Рехабилитация на уличен канал 50/75 бетон по бул. \"Арсеналски”,"}
{"url": "https://www.novinite.bg/articles/163240/Krasimir-Valchev-Naj-golemiyat-nedostig-na-uchiteli-shte-dojde-sled-okolo-10-godini", "text": "Училищата в цялата страна обявиха стотици свободни работни места. Само на територията на столицата се търсят 650 учители.Министърът на образованието Красимир Вълчев заяви, че тази бройка е нормална. В системата на училищното образование работят 90 000 души, от които около 15 000 са в София.„Има голям брой учители, които се пенсионират. Последните 3-4 години има много висок брой на пенсиониралите се учители. Но най-големият недостиг ще дойде след около 10-ина години.  Затова са и мерките за увеличаване на заплатите, за увеличаване на мотивацията на повече млади хора да се включат”, заяви Вълчев.„Учителската професия не е привлекателна за един млад човек. Младите хора търсят професии, които по-бързо дават възможности\", коментира министър Вълчев.Той бе категоричен, че навсякъде в страната учебната година ще започне нормално, въпреки трудностите към момента.  „Някъде се ангажират пенсионери, другаде учители от близки дисциплини”, коментира Вълчев. Що се отнася до информацията, че децата са подложени на тормоз заради оценките, министър Вълчев коментира:„Оценяването е една от най-важните части от образователния процес , без оценки не можем да минем. Но пък не са най-важните. Един ученик трябва да придобие знания и компетентности, които са му необходими за живота, за пазара на труда”, обясни министърът.Министърът коментира и предложенията „получаваш кола, ако се запишеш в нашия ВУЗ“.„Днес възможности да завършат висше образование имат всички, преди години това е било възможно за 30% от завършващите средно образование. Висшето образование не е толкова селективно, както гимназиалното“, заключи Вълчев.  ", "date": "2018.08.20", "title": "Красимир Вълчев: Най-големият недостиг на учители ще дойде след около 10 години"}
{"url": "https://www.novinite.bg/articles/163260/Detskiyat-hor-na-BNR-izleze-na-protest", "text": "Детският хор на Българското национално радио (БНР) излезе на улицата с протестна песен. Причината за това е прекратяването на договора на досегашния диригент на децата - Венеция Караманова, която е в пенсионна възраст от 2011 г.Хористите и 72 родители са подписали открито писмо, в което искат маестро Караманова да бъде възстановена на работа за още две години.От БНР обясняват, че новият диригент Теодора Димитрова е назначена след проведен конкурс. Преди това тя е работила близо 10 години в хора.Хористите и родителите им се възмущават, че са разбрали последни за промяната.\"Детският радиохор е голяма част от техния живот. Това е мястото, където те израстват като личности, а не просто да се учат да пеят\", заяви Петър Мечкаров, родител.Той категорично отрече твърдението, че г-жа Караманова стои в основата на този протест.Генералният директор на БНР Александър Велев заяви, че се е срещнал с Агенцията за закрила на детето, защото смята, че е недопустимо деца да се замесват в подобен спор.\"Съвсем нормално е един човек, който е навлязъл в пенсионна възраст да се оттегли и да отстъпи мястото си на следващия\", добави още Велев.", "date": "2018.08.20", "title": "Детският хор на БНР излезе на протест"}
{"url": "https://www.novinite.bg/articles/163249/Zapochna-zapisvaneto-na-kandidat-studenti-v-NATFIZ", "text": "20 август в 09.30 часа започна подаването на документи в НАТФИЗ. Очаква се новоприетите да бъдат с 30 повече от миналата година. За първокурсниците, които ще формират юбилейния 70-ет годишен випуск на Академията, са открити три нови специалности – бакалавърските Театрална продукция, Филмов и телевизионен дизайн и магистратура по Екранна режисура.Най-оспорвано, се очаква да бъде съревнованието между кандидат-актьорите, за местата в класовете на проф. Здравко Митков и проф. Снежина Танковска. През учебната 2018/2019 проф. Маргарита Младенова ще поеме първокурсниците в Режисура за драматичен театър, проф. Румен Рачев ще води клас Актьорство за куклен театър, проф. Светослав Кокалов –Сценография, проф. д-р Александър Илиев ще ръководи Театър на движението – Пантомима, проф. д.н. Камелия Николова – Театрознание и театрален мениджмънт.Проф. д-р Станислав Семерджиев, проф. д-р Дочо Боджаков, проф. д-р Светослав Овчаров, проф. д.н. Мая Димитрова, доц. Иглена Русева, проф. д.н. Любомир Халачев, доц. д-рЕмил Рашев, доц. д-р Елена Тренчева, доц. Росица Илиева и доц. Владислав Будинов ще водят основните дисциплини във факултет „Екранни изкуства“.Двата факултета ще приемат близо 220 първокурсници в 18 бакалавърски и 9 магистърски програми.Приемът на документи за кандидатстване в НАТФИЗ ще продължи до 17.30 часа на 25 август (включително). Самите изпити ще се проведат от 1 до 10 септември.", "date": "2018.08.20", "title": "Започна записването на кандидат-студенти в НАТФИЗ"}
{"url": "https://www.novinite.bg/articles/163261/Sindikatite-v-MVR-iskat-proverki-na-zachestilite-sluchai-na-incidenti-s-pojarni-koli", "text": "Синдикалната федерация на служителите в МВР (СФСМВР) настоява компетентните служби в МВР и Главна дирекция \"Пожарна безопасност и защита на населението\" да направят проверка и анализ на причините, довели до четири инцидента за последните 18 месеца с пожарни автомобили от един и същ модел. Това става ясно от отворено писмо изпратено до медиите. Поводът за позицията е пътен инцидент от 17 август с пожарен автомобил, при който загина огнеборец, а други двама са ранени. Синдикатът не приема версиите, че причините довели до произшествието са лошите пътни условия и/или грешка на водача. И искат пълно изясняване доколко този модел машини са пригодни за всякакви условия. От СФСМВР искат проверка кой е одобрил доставката на тези автомобили по Оперативна програма \"Околна среда\", както и дали те отговарят на заложените спецификации в обществената поръчка. Те настояват да се направи техническа експертиза за поведението на автомобилите в реални пътни условия. Също и статистическа обработка на данните за използване на този тип автомобили при горски пожари.", "date": "2018.08.20", "title": "Синдикатите в МВР искат проверки на зачестилите случаи на инциденти с пожарни коли"}
{"url": "https://www.novinite.bg/articles/163263/Remontirat-pet-mostovi-saorajeniya-po-magistralite", "text": "Министърът на регионалното развитие и благоустройството Николай Нанков съобщи пред журналисти в Министерски съвет, че пет от 17 мостови съоръжения в лошо експлоатационно състояние по магистралите се ремонтират. Три от тях са на магистрала \"Хемус\", а две - на \"Тракия\". До края на месеца ще започнат ремонтите на още три мостови съоръжения - два по \"Хемус\" и един на \"Тракия\", като за целта ще се създаде необходимата организация на движението. Министърът напомни, че миналата година са били ремонтирани седем съоръжения по двете магистрали. Парите за ремонтите на тези мостове са над 130 млн. лева. Министърът напомни, че тези съоръжения са строени преди повече от 45 години и експлоатационният им срок е на път да изтече. Министър Нанков каза, че е убеден, че ремонтите ще приключат до първи ноември и при въвеждането на зимното поддържане на магистралите ще бъде възстановено движението на тежкотоварните коли. Останалите мостове според възможностите на бюджета планово ще бъдат ремонтирани в рамките на 2019-2020 г. Министърът направи този коментар, след като с финансовия министър са представили на премиера разчет на необходимите средства за ремонт на мостови съоръжения по магистралите и първокласните пътища, които са в тежко експлоатационно състояние.", "date": "2018.08.20", "title": "Ремонтират пет мостови съоръжения по магистралите"}
{"url": "https://www.novinite.bg/articles/163256/Sofijska-voda-zavarshva-strategicheski-proekt-v-s-Marchaevo", "text": "„Софийска вода“ завърши един от стратегическите си проекти – увеличение на подаваните водни количества в довеждащия водопровод за с. Мърчаево. Предвид развитието на региона в последните години, жителите на софийското село често се сблъскваха с безводие, особено през летните месеци, както и с намалено налягане на питейната вода. С подмяната на довеждащия водопровод ще бъдат осигурени необходимите водни количества за захранване на селото и тези неудобства вече няма да бъдат на дневен ред. Проектът за нов водопровод стартира през изминалата година, когато бяха подеменени 660 метра тръби, а това лято продължението е с нови 1 600 м. Проектът е на стойност 150 000 лв. „Софийска вода“ планира в следващите 2 години да реализира проект, който да обособи отделно водоснабдяване за с. Владая и с. Мърчаево, които към момента се захранват от общ водопровод. По този начин двете населени места ще бъдат напълно независими и значително ще бъде намален рискът от безводие или намалено налягане на питейната вода.", "date": "2018.08.20", "title": "„Софийска вода“ завършва стратегически проект в с. Мърчаево"}
{"url": "https://www.novinite.bg/articles/163262/Shans-za-jivot-Mladi-lekari-ot-VMA-transplantiraha-cheren-drob", "text": "50-годишен мъж получи шанс за втори живот, след като близките на пациент на 53 години разрешиха да се дарят неговите органи за спасяването на хора. Трансплантиран е черен дроб, като интервенцията е извършена от млади лекари във Военномедицинската академия. Донорът получил мозъчен кръвоизлив, след което изпаднал в мозъчна смърт във великотърновската болница. Сърцето и бъбреците били увредени и за трансплантация бил годен само черният дроб. След като близките на болния взели съдбоносното решение, със самолет „Спартан” към болницата бил изпратен екип от ВМА, който да извърши експлантацията на органа. Последвала незабавна трансплантация, в резултат, на което 50-годишният мъж, нуждаещ се от нея, е в добро състояние, контактен и адекватен. Ръководството на болницата изказва своята благодарност към близките на донора, които въпреки трудния за тях момент, са направили възможното един човешки живот да бъде спасен.", "date": "2018.08.20", "title": "Шанс за живот: Млади лекари от ВМА трансплантираха черен дроб"}
{"url": "https://www.novinite.bg/articles/163252/18-kilometrova-opashka-ot-tirove-na-GKPP-Kapakule", "text": "Стотици тирове са на опашка пред ГКПП Капъкуле в очакване да преминат на българската митница на Капитан Андреево. Опашката се е проточила по протежение на пътя от Одрин до Капъкуле и е дълга около 18 км, съобщиха от областната дирекция за митници и търговия Тракия, цитирани от БТА.Подобна е картината и на другия ГКПП с България - Хамзабейли/Лесово. Там опашката е около 10 км.По данни на турската митническа дирекция през последните 24 часа през Капъкуле са преминали 1400 тира. В почивните дни на Капитан Андреево обаче се работи с намален състав и поради това опашките се струпват на турската митница.Турски превозвачи протестираха заради опашките и чаканията по митниците на турско-българската граница. Пред тв камерите те се оплакаха,че Тир паркът е недостатъчен и поради това опашките се проточват по протежение на пътя, където са принудени да чакат по 10-15 часа при липса на всякакви хигиенни условия.Според други причина за опашките са продажбите на по-евтино дизелово гориво в граничната зона, където колите предпочитат да зареждат.Турските превозвачи настояват властите в Турция и в България да предприемат мерки за разрешаване на проблемите с преминаването на тировете през границите.Тези дни към опашките от тирове се прибавиха и опашките от частни коли по граничните пунктове. Поради масовите пътувания на турски граждани, които се завръщат от ваканцията от Турция в европейските страни, на всички гранични пунктове с България тирафикът е изключително натоварен и се чака доста за преминаване, съобщават от турската митница.", "date": "2018.08.20", "title": "18-километрова опашка от тирове на ГКПП \"Капъкуле\""}
{"url": "https://www.novinite.bg/articles/163247/Spasitelna-akciya-na-Pirin", "text": "Спасителна акция, с участието на хеликоптер, се е провела в района на Стражите в Пирин, съобщиха от Планинската спасителна служба (ПСС).Вчера трима души са предприели изчакване на връх \"Голяма Стража\" откъм \"Дисилишкия циркус\".Вследствие на паднал камък един от тях е получил травма на главата.Сигнал за пострадалия е подаден към 12:45 часа. Екипът на ПСС на място решава, че е необходимо използване на хеликоптер, тъй като е имало съмнение за черепно-мозъчна травма.Акцията е продължила в рамките на 4-5 часа, приключила е около 18:00 часа, обясниха от ПСС.Информация за обстановката в планините може да намерите на адреса на ПСС в интернет.", "date": "2018.08.20", "title": "Спасителна акция на Пирин"}
{"url": "https://www.novinite.bg/articles/163239/Vzriviha-bankomat-v-Kazanlak", "text": "Банкомат беше взривен тази нощ в Казанлък. Машината се намира в магазин за парфюмерия и козметика в блок на ул. „Пушкин”.Взривът е станал в 03:30 часа тази сутрин. Има изпочупени стъкла на магазина.Все още не е ясно колко пари са задигнати. Касетката с парите е взета.Екип от София прави оглед.От рано сутринта на всички входове и изходи на града има засилено полицейско присъствие.", "date": "2018.08.20", "title": "Взривиха банкомат в Казанлък"}
{"url": "https://www.novinite.bg/articles/163268/Serien-kradec-probva-da-izbyaga-ot-Balgariya-spipaha-go", "text": "Сериен крадец опита да напусне страната, но бе задържан на гранично-контролно пропускателния пункт \"Калотина\".Арестуваният е 33-годишен бургазлия. Той е издирван за кражби от хотели по Черноморието, кражби от апартаменти, за неправомерни транзакции с чужди банкови карти и др.Престъпленията на младия мъж са документирани чрез множество разследвания, записи от охранителни камери, разпитани са свидетели.Бургазлията е направил пълни самопризнания за всеки един от случаите.Той е привлечен в качеството на обвиняем и му е наложена мярка \"задържане под стража\". Предстои докладване на случая в Бургаска окръжна прокуратура.", "date": "2018.08.20", "title": "Сериен крадец пробва да избяга от България, спипаха го"}
{"url": "https://www.novinite.bg/articles/163241/Dneven-horoskop-za-ponedelnik", "text": "Днес отговорността ви изглежда като нещо ужасно. Ще ви бъдат зададени много въпроси, но вероятно няма да бъдете в състояние да отговорите на тях. Помислете за това колко време и енергия губите за напълно безсмислени неща и вземете живота си в ръце.Твърде лесно е да попаднете в кръговрата \"можеше, трябваше, щеше\". Възползвайте се от всеки един момент и направете всичко, което искате. Приемете всяка възможност, защото после ще бъде късно. Не отлагайте нищо, живейте днес.Днес ще ви се наложи да организирате някакво събитие. Може да е парти-изненада или друго събитие. Днес имате способността да комбинирате елементите по такъв начин, че да успеете да зарадвате хората. Тези ваши занимания ви носят голямо удовлетворение, така че не спирайте.Вижте повече на:", "date": "2018.08.20", "title": "Дневен хороскоп за понеделник"}
{"url": "https://www.novinite.bg/articles/163242/NATO-podkrepi-primirieto-s-talibanite", "text": "Генералният секретар на НАТО Йенс Столтенберг подкрепи решението на афганистанските власти да обявят примирие с радикалното движение „Талибан“ по случай големия мюсюлмански празник Курбан байрам. В неделя президентът на Афганистан Ашраф Гани обяви тримесечно примирие и отправи апел към талибаните също да прекратят военните действия. „Приветствам заявлението на президента на Ашраф Гани за второ примирие с талибаните в Афганистан. Призовавам „Талибан“ да го уважат и по този начин покажат, че не са равнодушни към афганистанците“, написа Столтенберг в „Туитър“. Ситуацията в Афганистан продължава да бъде изключително напрегната. Талибаните контролират значителни територии в селските райони на страната и периодично организират нападения в големите градове. Влиянието на „Ислямска държава“ в страната също се засилва.", "date": "2018.08.20", "title": "НАТО подкрепи примирието с талибаните"}
{"url": "https://www.novinite.bg/articles/163248/Maj-zaplashi-policai-s-pistolet-v-Strajica", "text": "Служители на полицейското управление в Стражица задържаха 62-годишен мъж, размахвал пистолет и отправял закани, съобщават от ОД на МВР-Велико Търново.Вчера в управлението в Стражица е получен сигнал за възникнал скандал на улица в града. На адреса незабавно е бил изпратен полицейски екип. При пристигане на мястото униформените установили 62-годишен мъж, известен на полицията, който размахвал пистолет. При появата им той насочил оръжието срещу тях и отправил закани за саморазправа.Мъжът е задържан с полицейска мярка до 24 часа. Оръжието е иззето.По случая е започнато досъдебно производство.", "date": "2018.08.20", "title": "Мъж заплаши полицаи с пистолет в Стражица"}
{"url": "https://www.novinite.bg/articles/163259/Kola-se-vryaza-v-peshehodci-v-Ispaniya-ima-raneni", "text": "Трима души са ранени, след като кола удари пешеходци на тротоар в Сарагоса, Испания.Според разказа на очевидци шофьорът е избягал.Очаквайте подробности!", "date": "2018.08.20", "title": "Кола се вряза в пешеходци в Испания, има ранени"}
{"url": "https://www.novinite.bg/articles/163264/Erdogan-Celta-na-valutnata-kriza-e-da-ni-postavi-na-kolene", "text": "Турският президент Реджеп Тайип Ердоган определи днес кризата с турската национална валута като атака срещу икономиката, не по-различна от нападение срещу националния флаг или призива за молитва, предаде Ройтерс, цитирана от БТА.Ердоган каза това в обръщение в навечерието на мюсюлманския празник Курбан байрам.\"Атаката срещу нашата икономика няма никаква разлика от директно нападение срещу нашия призив за молитва или националния ни флаг\", изтъкна президентът. В словото си, записано предварително, Ердоган каза, че целта на валутната криза е да постави \"Турция и нейния народ на колене\".По думите на президента Турция има силата и способността да преодолее кризата.Турският народ, благодарение на способността си да бъде единен в добри и лоши дни, да се обединява, да действа като едно сърце и един юмрук, е успял в продължение на хиляди години да остане на крака, посочи Ердоган, цитиран от турската телевизия НТВ.Благодарение на това през последните години бяха елиминирани всяко нападение, опит за преврат, заговор. Днес отново народът показва същия си добродетелен подход, добави той.", "date": "2018.08.20", "title": "Ердоган: Целта на валутната криза е да ни постави на колене!"}
{"url": "https://www.novinite.bg/articles/163269/Specchasti-obsadiha-Svetovrachene", "text": "Мащабна операция на жандармерията и СДВР срещу нелегални мигранти се провежда в момента в района на Световрачене, съобщава БНР. По първоначална информация до момента са задържани над 10 нелегални мигранти. Акцията е започнала след подаден сигнал за изоставен багаж и забелязани хора в района. На място са изпратени екипи на МВР от София. Към момента не е ясна самоличността на задържаните мигранти. Работата по случая продължава.", "date": "2018.08.20", "title": "Спецчасти обсадиха Световрачене"}
{"url": "https://www.novinite.bg/articles/163235/Dnes-shte-e-predimno-slanchevo", "text": "Днес ще е предимно слънчево. Около и след обяд над западната половина на страната ще се развива купеста и купесто-дъждовна облачност и на отделни места там ще превали и прегърми. Ще духа слаб до умерен североизточен вятър. Максималните температури ще са между 28° и 33°, за София – около 28°. Над планините ще бъде предимно слънчево. В следобедните часове ще се развива купеста и купесто-дъждовна облачност и на места в масивите в Западна България ще има краткотрайни валежи от дъжд с гръмотевици. Ще духа до умерен североизточен вятър. Максималната температура на височина 1200 метра ще е около 21°, на 2000 метра – около 14°.По Черноморието ще е предимно слънчево. Ще духа до умерен североизточен вятър. Максималните температури ще са 29–30°. Температурата на морската вода е 27°. Вълнението на морето ще бъде 2-3 бала.", "date": "2018.08.20", "title": "Днес ще е предимно слънчево"}
{"url": "https://www.novinite.bg/articles/163244/Desetki-yujnokorejci-pristignaha-v-Severna-Koreya-za-sreshti-s-rodnini", "text": "Няколко десетки възрастни южнокорейци пристигнаха в Северна Корея за срещи със свои роднини, които не са виждали след края на Корейската война през 1953 г. Срещата ще се състои в севернокорейския планински курорт Кумган. Това е първо събиране на разделени корейски семейства от три години насам. Жребий определи кои южнокорейци да заминат, като този път най-възрастният е на 101 години. Сред късметлиите е 92-годишна жена, която ще се срещне със 71-годишния си син, останал на север с баща си. Милиони корейци бяха разделени след войната на полуострова. Конфликтът завърши без да бъде подписан мирен договор и двете Кореи фактически още са в състояние на война.", "date": "2018.08.20", "title": "Десетки южнокорейци пристигнаха в Северна Корея за срещи с роднини"}
{"url": "https://www.novinite.bg/articles/163237/Mladost-shte-se-sdobie-sas-sedem-novi-detski-ploshtadki", "text": "Седем нови детски площадки ще бъдат изградени в различните части на „Младост“ и в кв. „Полигона“. Това каза пред БГНЕС временно изпълняващият длъжността кмет на района арх. Румен Русев. Той уточни, че 280 000 лева ще даде Столичната община за построяването на местата за игри. „Ще бъдат изградени както комбинирани площадки, на които могат да играят деца на различни възрасти, така и площадки за деца до 3-годишна възраст и над 3“, подчерта кметът. Кога точно ще станат факт тези седем площадки обаче все още не е ясно, тъй като Столичната община не разполага с цялата сума. „Първоначално беше заложено площадките да бъдат изградени до 31 октомври, но се оказа, че общината не разполага с всички средства накуп. Най-вероятно площадките ще бъдат изграждани поетапно, като строителството им може да продължи и догодина“, коментира Русев. Той заяви, че вече е обявена обществена поръчка за избор на изпълнители и подчерта, че работата ще бъде разпределена между няколко фирми. Две от тях ще могат да изградят максимум по две площадки, а другата ще построи три. „Процедурата е със съкратени срокове, защото е без обжалване и на малка стойност. Нашата цел е изпълнителите да бъдат избрани до 2-3 седмици“, уточни районният кмет. Румен Русев уточни, че тази година в района е изградена само една нова детска площадка, която е дарение от инвеститор. Той добави още, че в момента администрацията не реновира старите съществуващи площадки, а само премахват опасни съоръжения от тях.", "date": "2018.08.20", "title": "„Младост“ ще се сдобие със седем нови детски площадки"}
{"url": "https://www.novinite.bg/articles/163266/V-900-uchilishta-v-stranata-tekat-remonti", "text": "В близо 900 училища в страната има ремонтни дейности, като това са както цялостни ремонти, така и основни ремонти на отделни компоненти на образователната инфраструктура. Извършват се също текущи или \"козметични ремонти\", съобщи министърът на образованието и науката .Той каза, че близо 100 са, които се ремонтират изцяло по Оперативната програма \"Региони в растеж\" и по Програмата за развитие на селските региони. Близо 80 детски градини цялостно се обновяват, а догодина очакваме още над 300 образователни институции да бъдат цялостно обновени, информира министър Вълчев.По днешна информация, в около 50 училища ремонтите ще продължат и след началото на учебната година, но това няма да попречи на нормалното й започване и осъществяване, уточни образователният министър. Той отбеляза, че с наближаване на началото на учебната година опитът от последните години показва, че броят на тези училища намалява, тъй като в момента се полагат максимални усилия, за да няма закъснения в ремонтите след 15 септември.В големия брой училища, които трябва да ремонтирани в следващата година-година и половина по тези две програми, очакваме да има ремонтни дейности и по време на учебната година, каза министър Вълчев. Той съобщи, че началниците на Регионалните управления на образованието са му докладвали, че заедно с общините навсякъде, особено в големите градове, е направена организация, за да няма проблеми с учебния процес.За новата учебна година ще бъде открито само едно изцяло ново училище в Бургас и това е Професионална гимназия по информатика, информира министър Вълчев. Той припомни, че всички училища в страната - държавни, общински и частни, са близо 2400.", "date": "2018.08.20", "title": "В 900 училища в страната текат ремонти"}
{"url": "https://www.novinite.bg/articles/163236/Lyatna-kulturna-programa-na-otkrito-v-Sofiya", "text": "Дирекция \"Култура\" на Столична община организира през летните месеци детски програми и концерти в \"Борисовата градина\", Южния парк, парк \"Заимов\" и други локации на открито.1 юли, неделя, 11.00 ч. – „Веселият Слънчолюбчо” – Детско шоу с актьора Дечко Чунтов1 юли, неделя, 19.00 ч. – Концерт на „София Брас”4 юли, сряда, 19.30 ч. – „Остров на музиката” – Концерт на Джаз формация „София“6 юли, петък, 19.00 ч. – Концерт на Софийски духов оркестър7 юли, събота, 11.00 ч. – „Микрофонът е ваш” – Детско шоу в три части на „Арттеатър”7 юли, събота, 19.00 ч. – Концерт на Софийски духов оркестър8 юли, неделя, 11.00 ч. – Детско представление „Един необикновен рожден ден или пакости край тортата” на Жар театър8 юли, неделя, 19.00 ч. – Концерт на Оркестър „Прима Виста”11 юли, сряда, 19.30 ч. –  „Остров на музиката“ – Концерт на Софийски духов оркестър12 юли, четвъртък, 18.30 ч. – Концерт на Представителния духов оркестър при Академията на МВР13 юли, петък, 19.00 ч. – Концерт на Софийски духов оркестър14 юли, събота, 11.00 ч. – Детско представление „Пипи Дългото чорапче” на Театрална къща „Мариета и Марионета”14 юли, събота, 19.00 ч. – Концерт на Софийски духов оркестър15 юли, неделя, 19.00 ч. – Концерт на „Дикси Бойс Бенд”18 юли, сряда, 19.30 ч. – „Остров на музиката“ – Концерт на китарна група P.R.O.Acoustic и атракционен клуб „Найа“19 юли, четвъртък, 21.00 ч. – „Пътуващо лятно кино с БНТ 1” – Прожекция на филма „Посоки”, реж. Стефан Командарев20 юли, петък, 19.00 ч. – Концерт на Софийски духов оркестър21 юли, събота, 19.00 ч. – Концерт на Софийски духов оркестър22 юли, неделя, 19.00 ч. – Концерт на Поп-рок група D.VINE25 юли, сряда, 19.30 ч. – „Остров на музиката“ – Концерт на Ире Васкес и нейния Латино Бенд27 юли, петък, 19.00 ч. – Концерт на Софийски духов оркестър28 юли, събота, 11.00 ч. – Детско представление „Магически небивалици” на Театър „Пан”28 юли, събота, 19.00 ч. – Концерт на Софийски духов оркестър29 юли, неделя, 19.00 ч. – Концерт на Александров Рагтайм Бенд1 август, сряда, 19.00 ч. –  „Остров на музиката“ – Концерт на Квинтет Some Story4 август, събота, 19.00 ч. – Концерт на Оркестър „Прима Виста”5 август, неделя, 11.00 ч. – Детско представление „Един необикновен рожден ден или пакости край тортата” на „Жар театър” 5 август, неделя, 19.00 ч. – Концерт на „Дикси Бойс Бенд”8 август, сряда, 19.00 ч. –  „Остров на музиката“ – Концерт на Група Funky Miracle11 август, събота, 11.00 ч. – Детска лятна акордеонна академия12 август, неделя, 11.00 ч. – Детска лятна акордеонна академия12 август, неделя, 19.00 ч. – Концерт на Александров Рагтайм Бенд15 август, сряда, 19.00 ч. – „Остров на музиката“ – Концерт на Кристина Кирова и Live Band18 август, събота, 19.00 ч. – Концерт на Оркестър „Прима Виста”19 август, неделя, 19.00 ч. – Концерт на „Дикси Бойс Бенд”22 август, сряда, 19.00 ч. – „Остров на музиката“ – Концерт на Група „Спектрум”24 август, петък, 19.00 ч. – Концерт на поп-рок група D.VINE25 август, събота, 11.00 ч. – Детско представление „Магически небивалици” на Театър „Пан”26 август, неделя, 11.00 ч. – „Микрофонът е ваш” – детско шоу в три части на „Арт театър”26 август, неделя, 19.00 ч. – Концерт на Александров Рагтайм Бенд29 август, сряда, 19.00 ч. – „Остров на музиката“ – Концерт на Джаз формация „София“8 септември, събота, 20.30 ч. – „Пътуващо лятно кино с БНТ 1” – Прожекция на филма „Възвишение”, реж. Виктор Божинов12 юли, четвъртък, 19.00 ч. – Концерт на „София Брас”14 юли, събота, 11.00 ч. – „Веселият Слънчолюбчо” – Детско шоу с актьора Дечко Чунтов15 юли, неделя, 11.00 ч. – Детско представление „Един необикновен рожден ден или пакости край тортата” на „Жар театър”21 юли, събота, 11.00 ч. – Детско представление „Пипи Дългото чорапче” на Театрална къща „Мариета и Марионета”12 август, неделя, 11.00 ч. – „Микрофонът е ваш” – Детско шоу в три части на „Арттеатър”19 август, неделя, 11.00 ч. – Детско представление „Магически небивалици” на Театър „Пан”15 юли, неделя, 11.00 ч. – „Веселият Слънчолюбчо” – Детско шоу с актьора Дечко Чунтов21 юли, събота, 11.00 ч. – „Микрофонът е ваш” – детско шоу в три части на „Арттеатър”22 юли, неделя, 11.00 ч. – Детско представление „Един необикновен рожден ден или пакости край тортата” на „Жар театър”29 юли, неделя, 11.00 ч. – Детско представление „Пипи Дългото чорапче” на Театрална къща „Мариета и Марионета”11 август, събота, 11.00 ч. – Детско представление „Магически небивалици” на Театър „Пан”26 август, неделя, 11.00 ч. – Детско представление „Море от ваканция” на Театрална къща „Мариета и Марионета”8 юли, неделя, 18.00 ч. – Концерт на Дамска вокална група „Наслада“ и Детска вокална група „Сладкишчета“15 юли, неделя, 18.00 ч. – Концерт на Дамска вокална група „Наслада“ и Детска вокална група „Сладкишчета“21 юли, събота, 18.00 ч. – Концерт на група Lilly of the West22 юли, неделя 18.00 ч. – Концерт на група Lilly of the West31 август, петък, 18.00 ч. – Концерт на група Lilly of the West1 септември, събота, 18.00 ч. – Концерт на група Lilly of the West2 септември, неделя, 18.00 ч. – Концерт на група Lilly of the West3 юли, вторник, 19.00 ч., пл. „Бански”, пред Регионален исторически музей – София – Концерт на „София Брас”6 юли, петък, 19.00 ч., пл. „Бански”, пред Регионален исторически музей – София – Концерт на Джаз формация „София“7 юли, събота, 19.00 ч., пл. „Бански”, пред Регионален исторически музей – София – Концерт на Джаз формация „София“13 юли, петък, 19.00 ч., пл. „Бански”, пред Регионален исторически музей – София – Концерт на Джаз формация „София“14 юли, събота, 19.00 ч., пл. „Бански”, пред Регионален исторически музей – София – Концерт на Джаз формация „София“17 юли, вторник, 19.00 ч., Банкя, парк „Ротонда” – Концерт на Софийски духов оркестър18 юли, сряда, 19.00 ч., Банкя, парк „Ротонда” – „Остров на музиката“ – Концерт на група Electric Pie20 юли, петък, 19.00 ч., пл. „Бански”, пред Регионален исторически музей – София – Концерт на Джаз формация „София“21 юли, събота 19.00 ч., пл. „Бански”, пред Регионален исторически музей – София – Концерт на Джаз формация „София”24 август, петък, 19.00 ч., пл. „Бански”, пред Регионален исторически музей – София – Концерт на Джаз формация „София“25 август, събота, 19.00 ч., пл. „Бански”, пред Регионален исторически музей – София – Концерт на Джаз формация „София“", "date": "2018.08.20", "title": "Лятна културна програма на открито в София"}
{"url": "https://www.novinite.bg/articles/163272/Startira-procedura-za-zakupuvane-na-42-novi-motrisni-vlaka-za-BDJ", "text": "Стартира открита процедура за закупуване и поддръжка на 42 нови мотрисни влака за нуждите на „БДЖ-Пътнически превози“ ЕООД“, съобщиха от компанията.Срокът за получаване на оферти е до 16:45 часа на 12 октомври тази година. Тяхното отваряне ще се състои на 15 октомври от 13:00 часа в административната сграда на дружеството на ул. „Иван Вазов“ 3 в София.Обхватът на поръчката включва две основни дейности:- доставка на 42 броя нови мотрисни влакове съгласно изискванията, посочени в техническата спецификация.- осъществяване на пълна техническа поддръжка на доставените 42 броя мотрисни влака за период до 15 години, включително капитален/ни ремонт/и, но не повече от 2 800 000 километра пробег на влак.Прогнозната стойност на поръчката е 675 млн. лева без ДДС. ", "date": "2018.08.20", "title": "Стартира процедура за закупуване на 42 нови мотрисни влака за БДЖ"}
{"url": "https://www.novinite.bg/articles/163275/Veliko-Tarnovo-shte-prehvarli-12-ot-yazovirite-si-na-darjavata", "text": "Община Велико Търново ще прехвърли на държавата 12 от язовирите си, защото няма финансовата възможност да ги ремонтира и поддържа. По този начин местната власт запазва собствеността си само върху шест водоема, които са отдадени под наем или концесия и са в добро техническо състояние. ,,Не можем да си позволим финансово да се грижим за проблемните язовири'', коментира пред БНР заместник-кметът по сигурността проф. Георги Камарашев. “За язовир „Даровец“ възникна проблем, който, по съвсем груби сметки, общината трябва да похарчи около 300-400 хиляди лева за възстановяване на язовира“, добави още той. Решението за прехвърлянето на водоемите ще бъде взето от Общинския съвет в края на този месец.", "date": "2018.08.20", "title": "Велико Търново ще прехвърли 12 от язовирите си на държавата"}
{"url": "https://www.novinite.bg/articles/163238/Toplofikaciya-zapochva-remonti-v-nyakolko-kvartala-v-centara-na-Sofiya", "text": "\"Топлофикация София” ЕАД напомня на своите клиенти от централна градска част, че в периода 20-29 август ще бъде извършен преглед и профилактика на производствените съоръжения в ТЕЦ „София”. В посочения период ще бъде спряно подаването на топла вода към сградите, които се намират в карето между следните улици и булеварди: - бул. \"История славянобългарска\", ул. \"Индустриална\", бул. \"Данаил Николаев\", ул. \"Проф. Милко Бичев\", бул. \"Евлоги и Христо Георгиеви\", бул. \"Янко Сакъзов\", бул. \"Васил Левски\", бул. \"Цар Освободител\", ул. \"Крум Попов\", ул. \"Цанко Церковски\", ул. \"Иглика\", бул. \"Пенчо Славейков\", бул. \"Е.И. Тотлебен\", ул. \"Йоаким Кърчовски\", ул. \"Добруджански край\", бул. \"М.Д. Скобелев\", ул. \"Опълченска\", бул. \"Мария Луиза\", бул. \"Рожен\", бул. \"История славянобългарска\". В същия период без топлоподаване ще бъдат и потребителите от кварталите \"Зона Б-5\", \" Зона Б-18\", \"Зона Б-19\", \"Света Троица\", \"Фондови жилища\" и \"Банишора\", квартал \"Илинден\" - блокове с номера 1, 2, ,3, 4, 243 и сградите в района на ул. \"Зографски манастир\", ул. \"Л. Весов\", ул. \"Хисаря\" и ул. \"Цар Симеон\". Информацията за сроковете на спиране на топлата вода и засегнатите квартали е публикувана в сайта на дружеството - www.toplo.bg и на facebook.com/www.toplo.bg.За времето на ремонтите на клиентите няма да бъдат начислявани сметки за топла вода и това ще бъде отразено на отделен ред в месечните съобщения.", "date": "2018.08.20", "title": "„Топлофикация” започва ремонти в няколко квартала в центъра на София"}
{"url": "https://www.novinite.bg/articles/163276/Patnite-policai-ustanovili-blizo-11-000-narusheniya-za-tri-dni", "text": "При спецакцията по пътищата у нас, провела се в периода 17-19 август, са установени 10 735 нарушения при проверка на 14 625 автомобила и 19412 души, съобщават от пресцентъра на МВР.Издадени са 4960 фиша и 2063 акта за установени административни нарушения. Заловени са и 3712 водачи, шофирали с превишена скорост.Отнети са 160 шофьорски книжки заради неплатени задължения по Закона за движение по пътищата.При проверките на място на граждани са връчени общо 834 електронни фиша. ", "date": "2018.08.20", "title": "Пътните полицаи установили близо 11 000 нарушения за три дни"}
{"url": "https://www.novinite.bg/articles/163270/Tuberkolozata-po-govedata-v-Strelcha-e-lokalizirana", "text": "Няма разпространение на туберкулозата по говедата в Стрелча, съобщиха от местните власти. Откритото вчера първично огнище на болестта е локализирано, а предприетите мерки за ограничаване на заболяването остават в сила два месеца.Туберкулозата при животните в региона е локализирана, каза заместник-кметът на Стрелча Нели Фингарова: \"Няма по другите регистрирани животновъдни обекти за момента. Всичко е ограничено до огнището, до един животновъден обект\", предаде БНР.Добрата новина е, че няма заболели хора. \"Тези хора, лицата, които са в пряк контакт с животни, също са били изследвани и не са показали наличие на заболяването при тях\", уточни Фингарова.На останалите животновъди също се препоръчва да изследват животните си, но и себе си. \"Всички, които са били в пряк контакт с животни, да си направят необходимите лабораторни изследвания и ваксинация\", посъветва още зам.кметът.", "date": "2018.08.20", "title": "Туберколозата по говедата в Стрелча е локализирана"}
{"url": "https://www.novinite.bg/articles/163265/Vijte-koya-e-novata-shefka-na-Agenciyata-po-vpisvaniyata", "text": "Със заповед на министъра на правосъдието Цецка Цачева, считано от днес, 20 август 2018 г., на поста изпълнителен директор на Агенцията по вписванията е назначена Габриела Козарева. Габриела Козарева е магистър по право от Софийския университет СУ „Св. Климент Охридски”. От февруари 2018 г. до сега Козарева е била изпълнителен директор на Изпълнителната агенция за насърчаване на малките и средните предприятия. Тя има над десетгодишен управленски, административен и професионален опит в сферата на бизнеса и търговското право. Била е директор на Дирекция „Спортна инфраструктура и управление на държавното участие” в Министерство на младежта и спорта от май 2015 г. до май 2017 г. Заместник-министър в Министерството на младежта и спорта е от май 2017 г. до февруари 2018 г. Преди това Габриела Козарева е била консултант в частния бизнес и съдебен помощник във Върховния Административен съд на Република България.", "date": "2018.08.20", "title": "Вижте коя е новата шефка на Агенцията по вписванията"}
{"url": "https://www.novinite.bg/articles/163246/Merkel-pritisna-Borisov-Varnete-si-bejancite-Toj-pak-otkaza", "text": "Канцлерът на Германия Ангела Меркел е поискала от премиера Бойко Борисов България да приеме обратно бежанци по примера на Гърция. Борисов обаче е отказал. Канцлерът и българският министър-председател са провели тежкия телефонен разговор преди дни, информират запознати правителствени източници пред \"Труд\". По време на разговора Меркел в прав текст поискала от Борисов България да приема отново бежанци. Премиерът обаче отказал категорично с мотива, че страна ни има позиция за обратното, която е изразена многократно. Балканите ги е страх от бежанци, но бежанците не искат Балканите Борисов припомнил на Меркел и че не веднъж е настоявал ЕС да дава средства за организиране на hotspot-ове - горещи точки, с временни центрове в държавите, близки до района на конфликт.", "date": "2018.08.20", "title": "Меркел притисна Борисов: Върнете си бежанците! Той пак отказа"}
{"url": "https://www.novinite.bg/articles/163267/Predsedatelyat-na-parlamenta-svikva-izvanredno-zasedanie-na-NS-na-21-avgust", "text": "\r\nПредседателят на парламента Цвета Караянчева свиква извънредно заседание на Народното събрание на 21 август от 13 ч., съобщиха от пресцентъра на парламента.\r\n \r\n  ", "date": "2018.08.20", "title": "Председателят на парламента свиква извънредно заседание на НС на 21 август"}
{"url": "https://www.novinite.bg/articles/163278/Kakvi-sa-aktivite-na-obezpechitelniya-fond", "text": "Активите на обезпечителния фонд към 30 юни тази година са в размер на 58 488 000 лева, съобщи за Дарик Стефан Стоилков, изпълнителен директор на Гаранционния фонд. По-рано днес лидерът на БСП Корнелия Нинова официално попита с колко средства разполага гаранционния фонд, от който БСП предлага да се изплатят обезщетения на клиентите на фалиралата компания \"Олимпик\". Активите на фонда за незастраховани автомобили към същата дата са в размер на 170 562 000 лева. Клонът на фалиралата компания \"Олимпик\" в България е внесъл малко над 14 млн. лева във фонда за незастраховани автомобили, а в обезпечителния фонд - около 2 млн. лева.", "date": "2018.08.20", "title": "Какви са активите на обезпечителния фонд?"}
{"url": "https://www.novinite.bg/articles/163273/Nikolaj-Nikolov-startira-podpiska-sreshtu-hamalite-i-travestitite-na-bul-Hristo-Botev", "text": "Общинският съветник от БСП Николай Николов стартира във вторник, 21-и август, в 10,00 часа подписка за:1. Прекратяване на незаконните товаро-разтоварни дейности и отстраняване на лицата, предлагащи хамалски услуги на . Отстраняване на проституиращите по бул. \"Христо Ботев\" и площад \"Македония\".3. Денонощно полицейско присъствие на бул. \"Христо Ботев\" и близките вътрешноквартални улици в района между площад \"Македония\" и бул. \"Александър Стамболийски\".Всеки гражданин, подкрепящ тези искания, може да го заяви с подписа си от вторник (21 август) до петък (24-и август) във времето от 10,00 до 13,00 и от 17,00 до 19,00 часа на площад \"Македония\" на тротоара пред входа на АПИ.", "date": "2018.08.20", "title": "Николай Николов стартира подписка срещу хамалите и травеститите на бул. \"Христо Ботев\""}
{"url": "https://www.novinite.bg/articles/163255/BSP-vnasya-podpisi-za-svikvane-na-izvanredno-zasedanie-na-NS", "text": "Парламентарната група на БСП ще внесе подписи за свикване на извънредно заседание на Народното събрание. В 13:30 в деловодството на парламента социалистите ще внесат подписите. По правилник минимум 48 народни представители трябва да заявят искане за извънредно заседание. Парламентарната група на левицата разполага със 79 депутати. Председателят на Народното събрание трябва да свика извънредно заседание до седем дни след внасянето на подписите, въпреки че парламентът все още в лятна ваканция. В края на миналата седмица лидерът на БСП Корнелия Нинова обяви, че ще свика заседание, на което премиерът Бойко Борисов да бъде изслушан от парламента за скандала с Търговския регистър. Социалистите настояват и финансовият министър Владислав Горанов да даде обяснение за фалита на застрахователната компания „Олимпик\".", "date": "2018.08.20", "title": "БСП внася подписи за свикване на извънредно заседание на НС"}
{"url": "https://www.novinite.bg/articles/163271/Predavame-na-vlastite-v-Germaniya-15-godishen-obvinen-v-iznasilvane-na-momiche", "text": "Пловдивският апелативен съд потвърди допуснатата от Окръжен съд-Пловдив европейска заповед за арест спрямо 15-годишния И.М., издирван от прокуратурата във Вупертал, Германия, по обвинение в изнасилване и блудствени действия в съучастие с други лица на малолетно момиче. Съдът прие искането на германските власти за основателно и законосъобразно. Според законодателството на Германия, става дума за тежък случай на сексуална злоупотреба над деца, извършена колективно от няколко лица, а предвиденото наказание спрямо непълнолетни извършители, е лишаване от свобода до десет години. Днешното решение на Пловдивски апелативен съд предава на немските власти последния, осми заподозрян за престъплението, извършено на 21 април тази година в град Фелберт, Северен Рейн-Вестфалия. Тогава 13-годишното момиче, заедно със своя приятелка, е на открит обществен басейн, където са и групата български граждани. Те закачали момичетата. По-късно пресрещат в гората едното от тях, двама от групата я изнасилват многократно, а останалите снимат с телефоните си. Жена, която минавала случайно оттам, се притекла на помощ и повикала полицията. Шестима от осемте заподозрени са били задържани веднага, двама успяват да се върнат в България. В четвъртък, 18 август, след подобна европейска заповед в Германия е върнат единия от двамата, предстои да се върне и последният. Той е 15-годишен и е пътувал за България с родителите си.", "date": "2018.08.20", "title": "Предаваме на властите в Германия 15-годишен, обвинен в изнасилване на момиче"}
{"url": "https://www.novinite.bg/articles/163277/Naznachiha-medicinski-odit-na-bolnicata-v-Sliven-sled-smartta-na-rodilka", "text": "Тройна съдебно-медицинска експертиза е назначена за изясняване на причините за смъртта на 33-годишната родилка Ренета Томова в Сливенската болница. Бебето, което е настанено в неонатологичното отделение, е в стабилно състояние. От сряда ще започне рехабилитация на едната ръчичка на бебето, която е с пареза вследствие на раждането. Аутопсията на починалата жена ще се извърши в Стара Загора. като резултатите от нея се очаква да са готови до десет дена. Нейните близки настояват за наказания, ако бъде доказана лекарска грешка. В болница в момента се извършват проверки от здравната инспекция в града и Изпълнителна агенция Медицински одит. Директорът на болницата д-р Васислав Петров очаква резултатите от проверките, но не намира пропуски в работата на колегите си. д-р Васислав Петров, директор на МБАЛ „Иван Селимински\", Сливен: По време на раждането смятам, че екипът е действал адекватно. Това, което се е наложило - подпомагане раждането ѝ с инструментарни методи - налагането на форцепс - е било нужно, според това, което ми обясниха колегите, и според това, което аз прочетох в медицинската документация. А защо почина самата родилка все още не можем да кажем, крайната диагноза ще дойде след провеждане на аутопсията.", "date": "2018.08.20", "title": "Назначиха медицински одит на болницата в Сливен след смъртта на родилка"}
{"url": "https://www.novinite.bg/articles/163251/Glavniyat-prokuror-razporedi-proverka-na-KFN-po-povod-kazusa-Olimpik", "text": "Главният прокурор Сотир Цацаров разпореди извършването на проверка по повод прекратяването на дейността на клона на ЗК „Олимпик“ у нас, съобщават от прокуратурата. Предмет на проверката са начинът на осъществяване на държавния застрахователен надзор от страна на Комисията, на ресорния й заместник-председател, ръководещ управление „Застрахователен надзор“ и на това управление, по отношение на конкретния застраховател. Ще бъде проверено спазването на изискванията на закона за започване на дейността на клона на ЗК „Олимпик“ в България, изпълнението на правомощията от страна на надзорните органи по Кодекса за застраховането и Закона за Комисията за финансов надзор, както и упражняването на текущ надзор, включително след издадената забрана „Олимпик“ да сключва нови договори и да удължава срока на досегашните. Проверката се осъществява от прокурор от Върховната касационна прокуратура и е възложена на Държавна агенция „Национална сигурност“.", "date": "2018.08.20", "title": "Главният прокурор разпореди проверка на КФН по повод казуса \"Олимпик\""}
