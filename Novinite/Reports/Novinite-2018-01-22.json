{"url": "http://www.novinite.bg/articles/155790/Biznesat-prognozira-poskapvane-na-toka-s-mejdu-15-i-30", "text": "Скок в цената на тока между 15 и 30 на сто за домакинствата предвижда бизнесът, ако цената на електричеството, която те купуват на свободния пазар, продължава да расте.Работодателските организации, които държат 82% от работните места в страната, подозират наличие на картел при определяне на цените на свободния пазар между производители и търговци на ток, което водело до „спекулативно повишение на цената на свободния пазар с между 30 и 60%”.  Ако обаче Енергийният регулатор вземе тази по думите им „изкуствено завишена цена”, за референтна стойност ще има основание да се повиши цената на тока за бита на регулирания пазар с до 30%.Въпреки крачката назад, която направиха синдикатити, работодателските организации не са се отказали от намеренията си за протест, само че вместо в края на януари, както беше планирано, това ще се случи в първите дни на февруари.В близките дни бизнесът ще внесе сигнал в Комисията за защита на конкуренцията, която да установи има ли нерегламентирано договаряне между производителите на ток и търговците на електроенергия. ", "date": "2018.01.22", "title": "Бизнесът прогнозира поскъпване на тока с между 15 и 30%"}
{"url": "http://www.novinite.bg/articles/155766/Katastrofa-mejdu-mikrobus-i-tramvaj-v-Sofiya", "text": "Микробус и трамвай са се ударили на кръстовището на столичните булеварди „Никола Петков“ и „Цар Борис Трети“ съобщиха от МВР.   Инцидентът е станал около 07:30 ч. тази сутрин. По първоначални данни петима души са пострадали. Предстои да им бъде оказана медицинска помощ.   Движението в района на кръстовището временно е затруднено и се регулира от патрул.", "date": "2018.01.22", "title": "Катастрофа между микробус и трамвай в София"}
{"url": "http://www.novinite.bg/articles/155796/Napast-ot-plahove-zaplashva-ulicite-na-Parij", "text": "Все повече плъхове изпълзяват от канализацията на Париж по улиците, а властите на града и службите за борба с вредителите се надпреварват да измислят нови начини как да се отърват от тях, информира \"Асошиейтед прес\", цитирана от БТА. Страховит клип на стотици плъхове в контейнер за боклук беше публикуван от в. \"Паризиен\" и оказа нов натиск за неотложни действия от страна на парижката управа. От кметството заявиха, че са засилили мерките против плъховете, тъй като популацията на гризачите се е разраснала неимоверно през последните две години. \"Усилията на властите ще бъдат напразни, ако не бъдат разработени държавни законодателни мерки за редовни инспекции за гризачи в сградите\", коментира Стефан Брас, говорител на група фирми за борба с вредители.По думите му, трябва да бъдат предвидени и наказанията за гражданите, които си устройват пикници и не почистват след себе си. Силните валежи напоследък в комбинация с меката зима и необичайно високия брой строителни обекти в Париж привличат все повече плъхове от канализацията. ", "date": "2018.01.22", "title": "Напаст от плъхове заплашва улиците на Париж"}
{"url": "http://www.novinite.bg/articles/155767/Mladeji-sa-v-snejen-kapan-pod-Buzludja", "text": "Осем младежи с три автомобила са попаднали в снежен капан подвръх Бузлуджа, съобщава от Районната пътна служба в Казанлък.Сигнал за това е подаден около 05:00 ч. тази сутрин. Към мястото е изпратен автомобил на местната противопожарна служба, който обаче също е закъсал в снега.До младежите на този етап все още не е стигнал никой, но е установено тяхното местонахождение. С тях поддържа непрекъснато връзка директорът на областното пътно управление Илия Златев.На Шипка и Бузлуджа освен снега, има и силен вятър, заради което се образуват снегонавявания и преспи, което затруднява и спасителната акция.Младежите се намират на 700 метра до скулптурата „Факлите“, която е по-близо до паметника на Бузлуджа, отколкото до Шипка, затова противопожарният автомобил на практика няма шанс да стигне до тях, тъй като е на разстояние от 12 километра. Три автомобила чистят прохода Шипка.Предупреждението към водачите е да тръгват подготвени при зимни условия и да не пренебрегват съобщенията от Пътната агенция.", "date": "2018.01.22", "title": "Младежи са в снежен капан под Бузлуджа"}
{"url": "http://www.novinite.bg/articles/155770/Nad-900-mashini-obrabotvat-patnite-nastilki-v-stranata", "text": "Над 900 машини са обработвали през нощта пътните настилки по републиканската мрежа. Това съобщиха от АПИ. През деня работата на снегопочистващата техника продължава, за да се осигури проходимостта на пътищата при зимни условия. Настилките се обработват непрекъснато. Блокирането на движението от автомобили, които не са подготвени за движение, затруднява работата на снегопочистващата техника и възпрепятства пътуването на всички останали шофьори. Поради снегонавявания и опасност от заледявания временно е ограничено движението на товарни автомобили над 12 тона с ремаркета и полуремаркета по пътя Юндола-Белово. Обходният маршрут е през Белово - Варвара - Велинград - Юндола.", "date": "2018.01.22", "title": "Над 900 машини обработват пътните настилки в страната"}
{"url": "http://www.novinite.bg/articles/155807/Hilyadi-gladni-majmuni-opustoshiha-dve-sela-v-Tajland", "text": "Хиляди маймуни опустошиха две села в Тайланд и посевите около тях, съобщи в. „Саут Чайна морнинг поуст”, цитиран от БГНЕС.Инцидентът е станал в провинция Сесакет. Повече от 3000 маймуни атакували селищата и влезли в домовете на хората, където разхвърляли вещи и изяли всичко налично и от хладилниците.Тайландците се опитали да се съпротивляват на нападението, като залоствали врати и прозорци, но упоритите животни прониквали през вентилационната система.Освен това, маймуните стигнали и до будистки манастир и унищожили посевите, оставяйки населението без реколта.", "date": "2018.01.22", "title": "Хиляди гладни маймуни опустошиха две села в Тайланд"}
{"url": "http://www.novinite.bg/articles/155773/Patnata-obstanovka-v-stranata", "text": "В цялата страна е обявено предупреждение за обилни валежи от сняг, придружени със силен вятър и ниски температури. В Северна и Източна България и областите Хасково и Кърджали предупреждението е от втора степен.Над 900 машини са обработвали през нощта пътните настилки по републиканската мрежа, съобщиха от АПИ. Работата на снегопочистващата техника продължава, за да се осигури проходимостта на пътищата при зимни условия. Настилките се обработват непрекъснато. Блокирането на движението от автомобили, които не са подготвени за движение, затруднява работата на снегопочистващата техника и възпрепятства пътуването на всички останали шофьори.В София 165 машини обработват улиците. Приоритетно се почистват улиците, по които се движи градският транспорт, основните улици в районите и Южната дъга на Околовръстния път. Опесъчаване се извършва на пътища „Драгалевци – Алеко” и „Бояна – Златни мостове” в планината Витоша. Поради снегонавявания и опасност от заледявания временно е ограничено движението на товарни автомобили над 12 тона с ремаркета и полуремаркета по пътя Юндола-Белово. Обходният маршрут е през Белово - Варвара - Велинград - Юндола.Затворен за всички видове моторни превозни средства е „Троянският проход“. В прохода „Вратник“ поради мъгла видимостта е намалена до 50 м, а в района на град Кубрат (обл. Разград“, на Приморски проход и на Вълчаново ханче (обл. Бургас) - до 100 м, съобщиха от МВР.Във вторник валежите ще намалеят, а в средата на седмицата ни очаква леко затопляне.", "date": "2018.01.22", "title": "Пътната обстановка в страната"}
{"url": "http://www.novinite.bg/articles/155776/Protest-pred-BNT-iska-ostavka-na-Koshlukov", "text": "За днес от 11,30 часа пред БНТ на столичната ул. \"Сан Стефано\" е насрочен протест с искане на оставка на програмния директор на обществената телевизия Емил Кошлуков.До скандала се стигна след като новият началник дал ултиматум на предаването \"Денят започва с култура\" да вдигне рейтинга си в срок от две седмици или екипът ще бъде сменен.В защита на предаването и екипа му се обявиха редица обществени личности, а в социалните мрежи бе организиран протеста срещу Кошлуков, който се изявява и като тв водещ на предаването \"Още от деня\" след като Аделина Радева напусна БНТ в посока сутрешния блок на Нова телевизия.Ето и призива за протеста във фейсбук:Назначеният по поръча на управляващите нов програмен директор на БНТ Емил Кошлуков си позволи да налага политика на цензура и опошляване на единственото предаване със свободни дискусии по БНТ1 \"Денят започва с култура\"! Нека да се обявим против напора на мафията да завладее обществената медия чрез лакея на Пеевски, Борисов и Доган! Нека като гражданско общество да застанем в понеделник по обед пред сградата на обществената телевизия БНТ и да поискаме оставката на Емил Кошлуков!", "date": "2018.01.22", "title": "Протест пред БНТ иска оставка на Кошлуков"}
{"url": "http://www.novinite.bg/articles/155769/Bez-jertvi-po-patishtata-prez-izminaloto-denonoshtie", "text": "11 тежки катастрофи са станали през изминалото денонощие. При тях ранени са 14 души. Няма загинали. Това съобщиха от МВР. За София е станала една тежка и 71 леки катастрофи. Един човек е роден при тях.", "date": "2018.01.22", "title": "Без жертви по пътищата през изминалото денонощие"}
{"url": "http://www.novinite.bg/articles/155778/NDK-blokiran-dnes-zatvaryat-i-ulici-v-rajona", "text": "Достъпът до централната сграда на НДК ще бъде ограничен днес, поради събитие от календара на Българското председателство на Съвета на ЕС, което се провежда в Двореца. Затворени за посетителите до 15:00 часа ще бъдат Литературен клуб „Перото“ и Билетен център на НДК. Подобни ограничения ще бъдат в сила до юли 2018 г. за всички събития от клас „А“ и „С“ по време на Председателството.За улеснение на почитателите на културните събития НДК разкри целодневна билетна каса в кино „Люмиер Лидл“, която ще работи в дните, в които достъпът до централната сграда на Двореца ще бъде ограничен, съобщиха от НДК. До приключване на мероприятието се забранява престоят и паркирането на пътни превозни средства с изключение на автомобилите, превозващи участниците, на ул. „Доспат” между бул. „Витоша” и ул. „Баба Неделя”; на ул. „Баба Неделя” и на ул. „Д-р Христо Стамболски”.По преценка и необходимост на отдел „Пътна полиция” при СДВР от 07.00 часа до приключване на мероприятието се забранява влизането на пътни превозни средства с изключение на автомобилите, обслужващи мероприятията, в същия участък. Столичната дирекция на вътрешните работи осигурява охрана на мероприятието, постове за контрол и регулиране на движението, информираха от СО. ", "date": "2018.01.22", "title": "НДК блокиран днес, затварят и улици в района"}
{"url": "http://www.novinite.bg/articles/155780/Zashtitnicite-na-Banko-iskat-sreshta-s-Borisov", "text": "15 неправителствени организации, сред които и \"Бъдеще за община Банско\", разпространиха отворено писмо до премиера Бойко Борисов. Те искат лична среща с него. В писмото организациите критикуват властта, че пренебрегва тяхната гледна точка. В текста им се казва: Уважаеми г-н Борисов,Ние сме представители на неправителствени организации, чиито над 6000 симпатизанти на шествие в София подкрепиха решението на МС от 28.12.2017 година. Като организации на големи регионални и бизнес групи очакваме да бъдем включени в диалога с правителството по теми, които пряко засягат нашите региони и бъдещото им икономическо развитие. До този момент обаче, оставаме с впечатлението, че нашата гледна точка се пренебрегва, а представители на изпълнителната власт се договарят с други НПО, които не са реално загрижени за равновесието между икономически растеж и природа и които са по-скоро политически субекти. .За никого вече не е тайна, че през последните години неправителственият сектор, гражданското общество и екологичната сфера бяха монополизирани от тесен кръг организации с политически и партийни амбиции, а изпълнителната власт води диалог приоритетно, а понякога единствено с тях.Намираме тази комуникация само с няколко организации за непрозрачна и будеща съмнения за нерегламентирани връзки на високопоставени чиновници в Министерски съвет. В последните месеци браншови, работодателски организации и съюзи от всички области алармират за засиления и все по-агресивен екологичен рекет. Той ще се отрази пагубно на българската икономика и ще доведе до тежки, негативни последици. Пример за това е резкият спад на чуждестранни инвестиции в последните месеци и блокирането на цели сектори от икономиката, включително изграждането на инфраструктурни обекти от национално и общинско значение. Проблемът е налице и затова сме убедени, че е необходимо да чуете и нашата гледна точка. Настояваме за лична среща с Вас в близките дни, защото единствено при равнопоставен, открит и честен диалог, може да се вземат верни и балансирани решения. Регионите и бизнесът имат огромна нужда от решения, които да дадат възможност за нов, по-голям икономически ръст и увеличение на доходите на хората от цялата страна, включително и от изостаналите планински региони.1.Сдружение „Бъдеще за община Банско“2.Български ловно-рибарски съюз.3.Българска асоциация на пострадалите при катастрофи4.НГК „Природата за хората и регионите“5.Федерация на потребителите в България6.ПК „Екогласност“7.Сдружение „Клъстър зелен транспорт“8.Българска асоциация за селски и екологичен туризъм 9.Сдружение „Клъстер уелнес БГ“10.Екологично сдружение „Марица 2004“11.Съюз „Интелигентна България“12.Балкански център за устойчивост и екоинженеринг13.Сдружение „Зелена Кресна“.14.Сдружение „Бъдеще за човека и природата в Кресненското дефиле“.15.Българска асоциация на експертите и консултантите“", "date": "2018.01.22", "title": "Защитниците на Банко искат среща с Борисов"}
{"url": "http://www.novinite.bg/articles/155782/Lichnite-lekari-shte-otchitat-pregledite-na-pensionerite-s-kasovi-belejki", "text": "Личните лекари вече ще трябва да отчитат прегледите на пенсионерите чрез номерата на издадените касови бележки,  Само по този начин държавата ще им изплаща остатъка от стойността на таксата в размер на 1,90 лв.От съсловието обаче са категорично против законовата промяна и очакват увеличаване на опашките по кабинетите.Според председателя на дружеството на общопрактикуващите лекари д-р Георги Миндов промяната е въведена тихомълком. Националната здравноосигурителна каса крачка назад няма да бъде направена и имало закони, които трябва да бъдат спазвани.Изискването личните лекари да отчитат прегледите на пенсионерите с номера от касови бележки да бъде отложено за 1 април в сила влиза Националния рамков договор, Българския лекарски съюз (БЛС).Отчитането с касов бон записано в Закона за здравното осигуряване с преходните и заключителни разпоредби на Закона за бюджет на НЗОК за 2018 г.Според  НЗОК няма практическа възможност да обработва финансовата документация в този й вид, тъй като в информационната й система липсват софтуерни и технически алгоритми за това. В резултат общопрактикуващите лекари и зъболекарите няма как да изпълняват разпоредбата, ", "date": "2018.01.22", "title": "Личните лекари ще отчитат прегледите на пенсионерите с касови бележки"}
{"url": "http://www.novinite.bg/articles/155771/Sedmichen-horoskop", "text": "През седмицата ще постигнете добри резултати по цели и въпроси в личен план. Справяте се безупречно, чувството ви за баланс е ненадминато. Имате нужда от приятелски съвет относно бъдещи ваши стъпки. В любовта ви настъпва период на затишие, което значи, че сте с улегнали взаимоотношения помежду ви.Тази седмица очарователна личност ще събуди любопитството ви и ще помислите за сближаване. Добре е да не се заблуждавате, бъдете реалисти. Преценете добре ситуацията и не бъдете наивни. Очертават се проблеми при осъществяване на уговорени срещи и делови занимания.Добре е тази седмица да обърнете в своя полза изхода от нежелано развитие, вина за което имате и вие. Успокояващото е, че сте настроени позитивно към всички около вас.Това ще ви помогне, не само в мисленето, но и в отношенията ви с тях. Ярко енергични сте и ще действат активно в деловата сфера до осъществяване на намеренията си.Вижте още на :", "date": "2018.01.22", "title": "Седмичен хороскоп"}
{"url": "http://www.novinite.bg/articles/155795/Gripat-zatvori-142-uchilishta-v-stranata", "text": "В 142 училища в страната днес няма учебни занятия заради високи нива на заболеваемост, съобщиха от пресслужбата на Министерството на образованието и науката.В 116 училища в област Пазарджик е преустановен учебният процес от 19 до 23 януари заради обявената грипна епидемия. В 17 училища в община Благоевград няма да се учи от 22 до 24 януари заради високи нива на заболеваемост сред учениците.В 3 училища в област Враца също няма учебни занятия - СУ \"Васил Воденичарски\" в с. Хайредин - на 22 януари, в Обединено училище \"Св. Св. Кирил и Методий\" в с. Краводер - от 19 до 24 януари, и в ОУ \"Св. Св. Кирил и Методий\" в с. Малорад - на 22 януари, поради непредвиден ремонт на отоплителната инсталация.Занятията се отменени от 22 до 24 януари и в ПГСС \"Св. Георги Победоносец\", град Суворово, област Варна. За същия период няма да се учи и в 4 училища в Пловдивска област - ОУ \"Св. Св. Кирил и Методий в с. Стрелци, НУ \"Св. Св. Кирил и Методий\" в с. Борец, СУ \"Христо Смирненски\" и ПГ \"Зл. Бояджиев\" в гр. Брезово.До 24 януари продължава и грипната ваканция за СУ \"Васил Левски\" в град Опака, област Търговище.", "date": "2018.01.22", "title": "Грипът затвори 142 училища в страната"}
{"url": "http://www.novinite.bg/articles/155775/Zadarjaha-dvama-izdirvani-za-vzrivove-na-bankomati", "text": "Среднощна акция в Перник. Полицията задържа двама от издирваните за взривове на и в Сапарева баня и София, които избягаха при полицейската акция в село Боснек.Става въпрос за Тодор Богданов - Свещичката и Красимир Йорданов - Джонката. Те са били задържани след преследване в Перник. ", "date": "2018.01.22", "title": "Задържаха двама издирвани за взривове на банкомати"}
{"url": "http://www.novinite.bg/articles/155793/Pozabravena-shema-za-izmami-otnovo-proraboti", "text": "Схемата с климатиците, на която телефонните измамници не залагаха в последно време, отново проработи. 71-годишен мъж от Габрово е станал жертва на такава измама. Той бил убеден да даде пари за свой близък, който трябвало да извърши „плащане на капаро за покупка на климатици“.Смятайки, че прави услуга на свой познат, мъжът предал на „представител на магазин за битова техника“ 100 лв. и 500 евро. По случая е образувано досъдебно производство.", "date": "2018.01.22", "title": "Позабравена схема за измами отново проработи"}
{"url": "http://www.novinite.bg/articles/155798/Otkriha-martvi-majka-i-dashterya-v-Plovdiv", "text": "Трупове на майка и дъщеря са открити в апартамент в блок в район „Тракия“ в Пловдив, съобщиха за Дарик от полицията. Сигналът е бил подаден на 19 януари на тел. 112 около 18.30 ч. от мъж, роднина на починалите жени. Извършен е оглед от съдебен лекар, не са установени следи от насилие. По всяка вероятност и двете жени са починали от естествена смърт. И майката, и дъщерята са били с влошено здравословно състояние. Няма данни и за самоубийство. Телата са откарани за аутопсия в Съдебна медицина. По случая е образувано досъдебно производство, уведомена е и Районна прокуратура. ", "date": "2018.01.22", "title": "Откриха мъртви майка и дъщеря в Пловдив"}
{"url": "http://www.novinite.bg/articles/155806/Obviniha-14-godishen-za-ubijstvoto-na-bezdomnik", "text": "Окръжната прокуратура във Варна привлече като обвиняем за убийството на 53-годишния бездомник Красимир Куртев, извършено по хулигански подбуди и по особено мъчителен начин, и задържа за срок до 72 часа 14-годишния Д.Ж.Съучастник на задържания е 13-годишно малолетно момче, което не може да носи наказателна отговорност по закон.Настанено е в дом за временно настаняване на малолетни и непълнолетни извършители на престъпления. Разследването на убийството е възложено на следовател от Окръжния следствен отдел. Прокуратурата ще внесе искане във Варненския окръжен съд за вземане постоянна мярка за неотклонение „Задържане под стража“ спрямо 14-годишния Д. Ж.Бездомникът бил намерен в безпомощно състояние в района на пазара до блок 20 в кв. „Владиславово“. Случаен минувач повикал бърза помощ. Лекарите установили смъртта на 53-годишния мъж, по чието тяло имало видими следи от наранявания. Аутопсията на тялото показала, че смъртта е настъпила вследствие тежка черепно-мозъчна травма. Починалият е и със счупени ребра, причинили разкъсване на вътрешните му органи. Благодарение на бързите и адекватни оперативно-издирвателни действия на криминалисти от ОД на МВР са установени четири лица -  две момчета на 14 и две на 13 години, които имали отношение към тежкото престъпление, съобщават от пресцентъра на прокуратурата. На 16 януари 2018 г. момчетата се скарали с бездомно живеещия Красимир. На 17 януари му нанесли побой. Три дни по-късно двете момчета отново нанесли жесток побой над пострадалия мъж. Досъдебното производство е образувано за умишлено убийство по особено мъчителен начин, извършено в съучастие и по хулигански подбуди.", "date": "2018.01.22", "title": "Обвиниха 14-годишен за убийството на бездомник"}
{"url": "http://www.novinite.bg/articles/155803/Obvinyavat-dvamata-arestuvani-za-obira-na-bankomat-v-Sapareva-banya", "text": "Районна прокуратура-Дупница е привлякла в качеството на обвиняеми 35-годишния Кирил Микев-Джонката и Красимир Йорданов-Свещичката (на 40 години) за участие в обира на банкомат в Сапарева баня. Това съобщиха от пресцентъра на Апелативна прокуратура-София.Предстои задържането им с постановление на прокурор в Районна прокуратура-Дупница за срок до 72 часа. Двамата бяха задържани в неделя вечерта от пернишки полицаи. Автопатрул на \"Пътна полиция\" спрял за проверка лек автомобил \"Фолксваген Голф\", който се движел от пернишкия квартал \"Църква\" към село Студена. След подадения от полицаите сигнал, колата спряла на около 150 м от тях. Двамата мъже обаче изскочили от автомобила и побегнали.След продължило повече от час преследване единият бил задържан на улицата, а другият - заграден, докато опитвал да се скрие във водите на Струма.На 9 ноември м.г. в Сапарева баня в съучастие с Тодор Богданов и Господин Динев, двамата задържани взривиха банкомат и отмъкнаха над 40 000 лева.", "date": "2018.01.22", "title": "Обвиняват двамата арестувани за обира на банкомат в Сапарева баня"}
{"url": "http://www.novinite.bg/articles/155768/Vzriviha-zlatarsko-atelie-v-Burgas", "text": "Взривиха златарско ателие в центъра на Бургас. Сигналът е подаден тази нощ.На магазина са нанесени сериозни материални щети. До момента няма задържани по случая. Изяснява се и вида и силата на взривното устройство. ", "date": "2018.01.22", "title": "Взривиха златарско ателие в Бургас"}
{"url": "http://www.novinite.bg/articles/155781/Operaciya-Maslinova-klonka-v-Siriya", "text": "Самолети на турските военновъздушни сили са унищожили две позиции на  при операция \"Маслинова клонка\". Не се съобщава за загинали.През първия ден на операцията бяха убити 9 души. Сирийски източници твърдят, че шестима са били цивилни. Според Анкара, обаче, всички убити са били терористи. От сирийска територия към турския град Рейханлъ са били изстреляни 11 ракети. Девет са се взривили в селището. При обстрела е загинал един сирийски гражданин.", "date": "2018.01.22", "title": "Операция \"Маслинова клонка\" в Сирия"}
{"url": "http://www.novinite.bg/articles/155784/Letishteto-v-Tokio-otmeni-150-poleta-zaradi-obilen-snegovalej", "text": "Най-малко 150 полета бяха отменени от международното летище в Токио заради обилен снеговалеж. Отменени са основно полети по вътрешните линии, предаде ТАСС.Според метеоролозите такъв силен снеговалеж не е имало в японската столица през последните години. Заради влошеното време бе създаден и кризисен щаб към правителството. Очаква се снеговалежът да продължи до утре сутринта.", "date": "2018.01.22", "title": "Летището в Токио отмени 150 полета заради обилен снеговалеж"}
{"url": "http://www.novinite.bg/articles/155785/Madrid-poiska-mejdunarodna-zapoved-za-arest-na-Puchdemon", "text": "Испанската прокуратура поиска от върховния съд на страната да издаде европейска заповед за арест на бившия лидер на автономната област Каталуния Карлес Пучдемон. Това се случва в момент, когато Пучдемон пристигна от Брюксел в Копенхаген за участие на конференция, съобщи в. „Вангуардиа”, цитиран от \"Франс прес\" и БГНЕС. Копенхагенският университет покани Пучдемон да участва в дискусия за политическото бъдеще на Каталуния, която трябва да започне в 14 ч. днес. Така Пучдемон за пръв път напусна Белгия, където избяга през октомври м.г.Каталунският политик замина за Дания, въпреки предупрежденията на Мадрид, че ако напусне Белгия, ще бъде издадена нова международна заповед за ареста му. ", "date": "2018.01.22", "title": "Мадрид поиска международна заповед за арест на Пучдемон"}
{"url": "http://www.novinite.bg/articles/155787/Zvezdite-na-VIP-Bradar-i-SDI-pomagat-na-pet-neonatologichni-otdeleniya-v-stranata", "text": "Навръх празника на родилната помощ 21-и януари, фондация “Нашите недоносени деца” получи дарение от застрахователния брокер SDI и звездите от “ВИП Брадър 2017”по NOVA, които решиха да зарадват най-малките герои с благороден жест. Всички средства фондацията предоставя за закупуването на апаратура и консумативи за неонатологичните отделения в пет български болници – Първа МБАЛ гр. София, УМБАЛ “Д-р Георги Странски” в гр. Плевен, УМБАЛ гр. Русе, МБАЛ “Проф. д-р Стоян Киркович” гр. Стара Загора и МБАЛ “Д-р Иван Селимски” гр. Сливен. В неделния ден и в подобаваща празнична атмосфера звездите от “ВИП Брадър” Ники Кънчев, Ваня Щерева, Алфредо Торес и Дани Милев и представителят на SDI Лазар Георгиев връчиха символичния “Голям чек за малките герои” на стойност 23 000 лв. на председателя на фондацията Нина Николова. Домакини на събитието бяха директорът на Първа МБАЛ София доц. д-р Цветомир Димитров, както и началникът на неонатологичното отделение в д-р Велимир Симов. “Щастливи сме, че борбата за живота на преждевременно родените деца се превръща в кауза за обществото и за бизнеса. С тяхна помощ се надяваме повече семейства да оставят трудностите и битката за живота само в спомените си.”, каза д-р Симов. “От сърце честитим празника на всички, които се грижат за началото на всеки нов живот! Щастливи сме, че благодарение на добри хора можем да дадем принос към по-сигурното и спокойно ежедневие там, където животът започва по-рано и по-трудно.”, заяви Нина Николова, председател на фондация “Нашите недоносени деца”, част от Акселератора на ПРОМЯНАТА 2017/2018 - най-голямата социално отговорна инициатива на Нова Броудкастинг Груп, която се осъществява в партньорство с фондация Reach for Change България. “С участниците във “ВИП Брадър 2017” и нашите приятели от SDI отново показахме, че истинските звезди в ефира не греят със своите екстравагантности, а със светлината и надеждата, която даряват на другите. Кой, ако не най-малките герои, заслужава повече от всички светлина и надежда?”, попита реторично водещият Ники Кънчев. “Без колебание избрахме каузата, която с готовност и радост подкрепихме - каузата на преждевременно родените деца. От името на всички колеги и служители в компанията поздравявам лекарите, сестрите и всички останали, които помагат да се появи новия живот за професионалния им празник. Специално поздравявам неонатолозите, които се борят най-много за живота на най-малките герои. Нека знаят, че винаги могат да разчитат на нас.”, каза Лазар Георгиев, прокурист на SDI. ", "date": "2018.01.22", "title": "Звездите на “ВИП Брадър” и SDI помагат на пет неонатологични отделения в страната"}
{"url": "http://www.novinite.bg/articles/155779/Trima-dushi-zaginaha-pri-eksploziya-na-bomba-na-pazar-v-Tajland", "text": "Трима души загинаха и 18 бяха ранени при  на  в южната тайландска  днес, съобщиха Ройтерс и ДПА, като се позовава на местните власти.Самоделното взривно устройство било поставено в резервоара на мотоциклет, паркиран пред  за хранителни стоки. Полицията подозира, че нападението е извършено от действащи в района ислямски сепаратисти. Тайланд е страна с преобладаващо будистко население, но районите с мюсюлманско мнозинство в южната му част са раздирани от сепаратистки бунтове, които са отнели живота на над 6500 души от 2004 година насам.", "date": "2018.01.22", "title": "Трима души загинаха при експлозия на бомба на пазар в Тайланд"}
{"url": "http://www.novinite.bg/articles/155788/Poshtenska-banka-e-rabotodatel-na-godinata", "text": "Пощенска банка получи престижното отличие „Работодател на годината“ от първите годишни награди за Employer branding на b2b Media. Финансовата институция бе отличена за своята цялостна стратегия за изграждане на работодателска марка, включваща различни дейности за подобряване на работната среда, успешното управление, развитие и задържане на таланти, възможностите за професионално развитие и ангажиране на служителите в проекти и кампании за подобряване състоянието на околната среда и в подкрепа на обществото.„Получихме най-голямото отличие от първите годишни награди за employer branding в България. За нас е ценно да споделяме едни и същи ценности, да работим с висока мотивация и да не спираме да се развиваме. Именно добрият и сплотен екип е истинският двигател на нашите успехи и най-ценният ни капитал през годините. За нас е чест и отговорност да сме „Работодател на годината“. Благодарим на целия ни екип за постижението“, коментираха от Пощенска банка.Развитието на цялостна програма за вътрешни комуникации винаги е било във фокуса на комуникационните стратегии на Пощенска банка. Екипът на финансовата институция се стреми към постоянна и двупосочна комуникация, която изгражда взаимно доверие и допринася за създаването на корпоративна култура, отчитаща личния принос, усилия и познания на служителите. Банката непрекъснато развива програмата, като включва разнообразни и допълващи се активности, насочени към всички хора в организацията.Наградите на b2b Media имат за цел да оценят и отличат компаниите за техните високи постижения в областта на изграждането и утвърждаването имиджа и популярността на работодателския бранд, насърчават иновациите в управлението на талантите и новите успешни стратегии в областта на човешките ресурси.", "date": "2018.01.22", "title": "Пощенска банка е работодател на годината"}
{"url": "http://www.novinite.bg/articles/155801/Vazmojni-sa-novi-protesti-na-obshtinskite-bolnici", "text": "Възможни са нови протести на общинските болници след като бъдат запознати с хода на днешната среща между представителите на Сдружението на общинските болници и експерти от Националната здравноосигурителна каса (НЗОК). Това каза за БТА председателят на сдружението д-р Неделчо Тотев. Той подчерта, че ръководството на всяка болница ще реши какви ще бъдат следващите й действия. Д-р Тотев допълни, че с експертите на НЗОК са били обсъждани алгоритмите на клиничните пътеки. Предстоят ни нови срещи, в които ще участват представителите на бордовете по специалност към Българския лекарски съюз. С бордовете ще се обсъждат цените на клиничните пътеки, особено тези, по които основно работят общинските болници, обясни д-р Тотев. В отговор на въпрос, свързан с надлимитната дейност, която болниците са изработили, но не им е заплатена от НЗОК, д-р Тотев каза, че по време на срещата отново е било заявено, че тя няма да бъде платена, освен ако няма съдебно решение. По думите му вероятно общинските болници ще заведат дела срещу НЗОК за неизплатената дейност за 2015 г. Намалява броят на лекарите по различни специалности в общинските болници, изрази тревогата си д-р Тотев. По думите му би трябвало специалистите по вътрешни болести да имат по-широк обхват на работа. Дава се приоритет на \"тесните\" специалисти в болниците, но ресурсът е ограничен.", "date": "2018.01.22", "title": "Възможни са нови протести на общинските болници"}
{"url": "http://www.novinite.bg/articles/155804/Britanskata-princesa-Yujeni-se-sgodi", "text": "Британската принцеса Южени се е сгодила за дългогодишния си приятел Джак Бруксбанк, предаде БТА.27-годишната внучка на кралица Елизабет Втора е осма поред за наследяване на британския престол. Южени е по-малката от двете дъщери на херцозите на Йорк Андрю и Сара.„Херцогът и херцогинята на Йорк имат удоволствието да оповестят годежа на принцеса Южени и г-н Джак Бруксбанк\", се посочва в изявлението, направено от Бъкингамския дворец. От съобщението става ясно, че Нейно кралско височество и 31-годишният й избраник са се сгодили в Никарагуа по-рано през месеца. Сватбата на принцеса Южени и Джак Бруксбанк, които имат връзка от няколко години, ще бъде организирана през есента в параклиса „Сейнт Джордж\" в замъка Уиндзор. На същото място през май ще се оженят принц Хари и годеницата му Меган Маркъл. Би Би Си отбелязва, че след брака си с Бруксбанк принцеса Южени ще запази титлата си и също така ще има възможността да приеме презимето на съпруга си. Родителите на годеника, Никола и Джордж Бруксбанк, цитирани от Би Би Си, споделят, че са на „седмото небе от щастие\" и „много се вълнуват\" за двойката. В. „Дейли експрес\" припомня, че принцеса Южени и Джак Бруксбанк, който е клубен мениджър, са се запознали през 2010 г. на ски в курорта Вербие, Швейцария. ", "date": "2018.01.22", "title": "Британската принцеса Южени се сгоди"}
{"url": "http://www.novinite.bg/articles/155802/Policiyata-izdirva-12-godishno-momiche-ot-Montana", "text": "Полицията в цялата страна издирва ученичка от Монтана. На 4 януари 12-годишната Лиляна Кирилова е напуснала учебните занятията в Шесто СОУ и оттогава е в неизвестност. Момичето е обявено за общодържавно издирване. За установяване на местонахождението й са проведени редица оперативно-издирвателни мероприятия - срещи с негови роднини и познати на територията на Монтана и община Лом, но до момента то не е открито. Момичето е живеело при дядо си в кв. \"Кошарник\" в областния град. Лиляна Кирилова е на видима възраст около 12-14 г., с ръст около 150-160 см, нормално телосложение, права, черна, дълга коса, продълговато, мургаво лице, тънки вежди и дебели устни. В деня на изчезването си е била облечена в черен клин, тъмно яке и бежови ботуши. Няма документи за самоличност. Склонна е да лъже и да фантазира. Умоляват се гражданите, които могат да дадат информация за местонахождението й, да уведомят най-близкото Районно управление на МВР или да подадат сигнал на тел. 112, както и на тел: 096 /396 500, 096 /396 491. Анонимността е гарантирана.", "date": "2018.01.22", "title": "Полицията издирва 12-годишно момиче от Монтана"}
{"url": "http://www.novinite.bg/articles/155777/Parlamentarniyat-zvanec-udrya-v-NDK-zaradi-Predsedatelstvoto", "text": "Председателите на комисиите по европейските въпроси на парламентите на Европейския съюз ще заседават в НДК. Със срещата се открива парламентарното измерение на Българското председателство на Съвета на Европейския съюз.Конференцията на председателите на комисиите по европейските въпроси, т.нар. Председателски КОСАК, ще дискутира три основни теми - едната е свързана с приоритетите на Българското председателство, която ще представи ресорният министър Лиляна Павлова. Делегатите ще разискват и бъдещето на ЕС, а третата дискусия е фокусирана върху ролята на европейските макрорегионалните стратегии на ЕС, като са предвидени изказвания по стратегията за развитие на региона на Балтийско море и на Дунавската стратегия. Председателят на Народното събрание Цвета Караянчева ще открие срещата с реплика на парламентарния звънец, той ще бъде ползван за процедурно водене на заседанията. Делегатите на първата среща от парламентарното измерение са над 130, сред тях и делегати на Европейскияпарламент, поканени са и посланиците на страните членки на Европейския съюз. Специални гости ще бъдат представители на парламентите на Исландия, Норвегия, Швейцария, Република Косово и на кандидатите за еврочленство - Сърбия, Черна гора, Македония и Турция. На откриването ще говорят първият заместник-председател на Европейската комисия Франс Тимерманс,вицепрезидентът Илияна Йотова и председателят на Комисията по регионално развитие в Европейскияпарламент Искра Михайлова.В програмата на Франс Тимерманс са предвидени срещи с министъра на правосъдието Цецка Цачева и сминистъра на българското председателство Лиляна Павлова. ", "date": "2018.01.22", "title": "Парламентарният звънец удря в НДК заради Председателството"}
{"url": "http://www.novinite.bg/articles/155783/L-Pavlova-Nadyavam-se-Balgarskoto-predsedatelstvo-da-se-zapomni-kato-balkansko", "text": "Надявам се Българското председателство на Съвета на Европейския съюз да бъде запомнено като , заяви министър  на срещата на председателите на комисиите по европейски въпроси на парламентите на ЕС /КОСАК/ в София.Пред гостите беше показано кратко видео с четирите приоритета на Българското председателство на ЕС - европейска перспектива за Западните Балкани, повече сигурност и стабилност в силна и обединена Европа, дигитална икономика и бъдеще на Европа и на младите хора.", "date": "2018.01.22", "title": "Л. Павлова: Надявам се Българското председателство да се запомни като балканско"}
{"url": "http://www.novinite.bg/articles/155789/Ombudsmanat-i-KNSB-s-predlojenie-za-promeni-v-Kodeksa-na-truda", "text": "Омбудсманът Мая Манолова и ръководствата на КНСБ и „Подкрепа“ внасят в парламента предложение за промени в Кодекса на труда, които да отменят правото на работодателя да изплаща само 60 процента от заработената заплата или това право да се ограничи до определени обстоятелства и пъти в годината. Законодателното предложение предвижда отмяната на член 245 от Кодекса на труда или промяната му в посока на това работодателят да има право да изплаща непълен размер на заплатите само за един месец в годината, или при определени обстоятелства, които да се декларират пред Главната инспекция по труда. От КНСБ обявиха, че ще продължат да работят и за криминализирането на неизплащане на работните заплати.", "date": "2018.01.22", "title": "Омбудсманът и КНСБ с предложение за промени в Кодекса на труда"}
{"url": "http://www.novinite.bg/articles/155794/Premierat-Borisov-iska-centrove-za-migrantite-izvan-ES", "text": "Мигрантите трябва да се настаняват в центрове за сигурност извън Европейския съюз (ЕС). Дъблинското споразумение не работи, но буквално цепи Европа. Това заяви премиерът Бойко Борисов след срещата си с чешкия министър-председател Андрей Бабиш, който е на официално посещение у нас. \"Дъблинското споразумение не работи така както искаме и не само разделя, а буквално цепи Европа. Аз мисля, че с доверието, което имаме помежду си, ще намерим един разумен компромис. А компромисът е да се затворят границите, да се влиза само през контролно-пропусквателните пунктове, да се изградят центрове за сигурност там, където няма - в Либия, в Турция, да плащаме затова, колкото и да не ни се иска. Дипломацията ни да бъде такава, че да работи за мирен процес\", заяви Борисов.Премиерът на Чехия Андрей Бабиш заяви от своя страна, че е важно Европа да помисли над Шенгенското пространство. Не разбираме защо Гърция е в Шенген, а България, Хърватия, Румъния не са, заяви Бабиш.Чешкият премиер също бе категоричен, че Дъблинското споразумение не работи ефективно, особено в частта за квотите за разпределението на бежанците. Затова той се надява още по време на българското председателство на ЕС да започне промяната на споразумението.", "date": "2018.01.22", "title": "Премиерът Борисов иска центрове за мигрантите извън ЕС"}
{"url": "http://www.novinite.bg/articles/155797/Andrej-Babish-Balgariya-e-zaslujila-da-bade-chast-ot-Shengen", "text": "Чешкият премиер Андрей Бабиш недоумява защо страна като Гърция е в Шенген, докато България, Румъния и Хърватия не са. Това каза Андрей Бабиш на пресконференция в сградата на Министерски съвет след края на работната среща с министър-председателя Бойко Борисов. Той добави, че с водената политика страната ни е заслужила да бъде част от Шенгенското пространство.Андрей Бабиш информира, че с премиера Борисов са разговаряли по темите, които са от общ интерес в Европа. Той се радва, че в момента именно България е председател на ЕС, защото пред Европа стоят за разрешаване много важни и фундаментални теми. По думите му по тези теми България и Чехия имат много общи възгледи.Чешкият премиер бе категоричен, че Дъблинското споразумение не работи ефективно, особено в частта за квотите за разпределението на бежанците.Андрей Бабиш се възмути, че това споразумение е било взето на ниво министри на вътрешни работи. Затова той се надява още по време на българското председателство на ЕС да започне промяната на споразумението. По време на разговорите двамата премиери са разговаряли и за кохезионните фондове, като според Бабиш страните-членки на ЕС трябва да имат повече влияние върху тях.Министър-председателят Бойко Борисов се съгласи с колегата си, че Дъблинското споразумение не работи ефективно. Затова премиерът заяви, че трябва да се намери компромисен вариант, като той настоява бежанците да преминават границите в ЕС само чрез официалните ГКПП-та. Освен това Борисов призова да се работи с дипломатични средства за подпомагане на мирния процес в страните, откъдето идват бежанците, което ще спомогне за тяхното завръщане.Бойко Борисов предлага още да се създадат центрове по сигурност за бежанците, които да бъдат изнесени извън ЕС. Според българския премиер трябва да се удължи и споразумението с Турция. Той е на мнение, че нормализирането на отношенията с Турция гарантира по-сигурно участие на южната съседка в НАТО.Двамата премиери обърнаха внимание и на предстоящия Голям съвет за единен стандарт на храните, който ще се проведе през април в София. Бабиш и Борисов се обединиха, че това е много важна тема, на която трябва да се обърне особено внимание.", "date": "2018.01.22", "title": "Андрей Бабиш: България е заслужила да бъде част от Шенген"}
{"url": "http://www.novinite.bg/articles/155765/Posreshtame-novata-sedmica-sas-snyag", "text": "Днес, в по-голямата част от страната, те ще продължат, като около обяд и по Черноморето дъждът ще премине в сняг. Значителни ще бъдат в Северна и Източна България. Още преди обяд в югозападните райони те ще спрат и облачността ще се разкъса. Ще остане ветровито със силен, по Черноморското крайбрежие временно и бурен, северозападен вятър, който ще е причина за снежни виелици и образуване на преспи и навявания. Максимални температури – между минус 1° и 4°, по Черноморието до 8°. През нощта срещу вторник в цялата страна снеготе ще спрат и над много райони облачността ще се разкъса.Атмосферното налягане е значително по-ниско от средното за януари – от запад ще започне да се повишава. Над планините ще бъде облачно с  от сняг. По-късно през деня в масивите от Югозападна България те ще спрат. Ще духа силен и бурен северозападен вятър и ще има снежни виелици и по проходите ще се образуват преспи. Максимална температура на височина 1200 метра около минус 3°, на 2000 метра - около минус 8°.Над Черноморието ще е облачно с  от дъжд, на много места значителни. Около обяд почти навсякъде дъждът ще премине в сняг. Ще бъде ветровито със силен, временно и бурен северозападен вятър. Максимални температури на въздуха: 7-8°. Температурата на морската вода е 7-8°. Вълнението на морето ще бъде 3 бала, в открито море 4-5 бала.", "date": "2018.01.22", "title": "Посрещаме новата седмица със сняг"}
{"url": "http://www.novinite.bg/articles/155800/Natovareno-e-dvijenieto-prez-tri-granichni-punkta", "text": "Интензивен е трафикът на граничните пунктове \"Кулата\" и \"Капитан Андреево\", съобщиха от МВР. Става дума основно за тирове, които чакат да напуснат страната. На \"Дунав мост 2\" движението е натоварено и на изход и на вход за товарни автомобили. ", "date": "2018.01.22", "title": "Натоварено е движението през три гранични пункта"}
{"url": "http://www.novinite.bg/articles/155772/Mandatat-na-Rumen-Radev-ravnosmetkata-za-parvite-365-dni", "text": "В първите му 365 дни като президент имаше спорове за изтребители, разсекретяване на стенограми и вето върху няколко закона, предаде Нова телевизия.На 22-ри януари 2018 година се навършва точно една година от встъпването в длъжност на президента Румен Радев.В първите му 365 дни като президент имаше спорове за изтребители и за антикорупционно законодателство, разсекретяване на стенограми и вето върху няколко закона. Радев проведе десетки международни срещи на високо ниво и дори участва в учебни въздушни сражения.Президентската мисия на Румен Радев започна в период на политическа криза. Още през първата седмица от а си той трябваше да сформира служебно правителство.Отношенията между служебния кабинет и държавния глава се изостриха, когато се заговори за промени в изборното законодателство във връзка с уседналостта. По-късно раздорът с редовната изпълнителна власт дойде заради намерението на парламента да ревизира сделката за купуването на изтребилите за армията.Антикорупционен орган, който да е независим от парламента и да разследва. Опит за това държавният глава събира по време на посещенията си в Гърция, Румъния и Италия.През есента опитът на Румен Радев да заговори със законотворците на един език по въпроса за антикорупционния орган остана без резултат и той наложи вето на антикорупционния закон. В последствие управляващото мнозинство не се съобрази с критиките на президента и отхвърли ветото.За гражданите и медиите Радев разсекрети стенограмите от заседанията на Консултативния съвет по национална сигурност от 2014-та – тези, отнасящи се до кризата около КТБ. През медиите той дори покани Цветан Василев да се върне в България, за да даде показания.В рамките на първите му 365 дни му се оплакаха и главният прокурор Сотир Цацаров, и председателя на ВКС Лозан Панов. Цацаров заяви, че не иска да бъде изваден от съдебната власт, а Лозан Панов се оплака за технически проблем с автомобила на НСО, който го вози.Равносметката на президента в международен план – твърда позиция за приемането ни в Шенген и в Еврозоната, както и за отпадането на икономическите санкции срещу Русия.През декември във Франция, за втори път от началото на а си, президентът облече бойната униформа и влезе в симулация на въздушно сражение. Извън протокола през първата година на президента Румен Радев остана рафтингът – подарък от първата дама за рождения му ден, посрещането на две деца в резиденция „Бояна”, пазаруването в кварталния магазин  и неформалните срещи с пострадалите от взрива в Хитрино.", "date": "2018.01.22", "title": "Мандатът на Румен Радев - равносметката за първите 365 дни"}
{"url": "http://www.novinite.bg/articles/155799/Poveche-pari-za-uchitelite-v-otdalechenite-rajoni", "text": "Доходите на учителите в отдалечените райони ще бъдат увеличени. Повече пари ще получават и тези, които работят с деца от уязвимите групи. Държавата вече ще финансира транспорта на всички учители, а не само на тези, които пътуват, за да работят в училища в малки населени места. Промените са заложени в проект за промени на Наредбата за финансирането на институциите в системата на предучилищното и училищното образование, който днес бе публикуван за обсъждане от Министерството на образование и представен на пресконференция от министър Красимир Вълчев.Повечето доходи ще дойдат както от увеличението на основните заплати благодарение на новите критерии за финансиране, така и от заплащане за допълнителна дейност, например работа с родителите на деца от уязвимите групи. То ще бъде различно за различните учители, трудно е да се посочи среден процент, уточни министърът.Една от причините за допълнителното финансиране е да се осигурят достатъчно учители в системата, в която основен проблем е предстоящото навлизане на много педагогически специалисти в пенсионна възраст, а друга - да отдалечените населени места да станат по-привлекателни за специалистите.Регионален коефициентКоефициентът ще се определя в зависимост от:- отдалеченост на общинския център от населено място с население над 100 000 жители;- отдалеченост на общинския център от областен град;- брой на населението в общинския център.За целите на определянето на регионалния коефициент общините се групират в 8 групи.Допълнителна тежест ще се дава на:- малка гранична община (с население под 20 хил. души, чиято граница съвпада с държавна граница, с изключение на морската, както и община, която е заобиколена само от гранични общини);- Северозападния район;- географските територии Родопи и Странджа-Сакар.Общините с допълнителна тежест са 112 според приложение в проекта за изменение на наредбата. Сред тях са Ардино, Златоград, Априлци, Велинград, Белене, Ивайловград, Враца, Кърджали, Белоградчик, Видин, Мадан, Ловеч, Маджарово, Сатовча, Малко Търново, Лом, Свиленград, Монтана, Болярово, Бойчиновци, Момчилград, Перущица, Симитли, Плевен, Сърница, Невестино, Рудозем, Тетевен, Никопол, Тополовград, Девин, Чепеларе, Троян, Доспат, Кнежа, Трън, Шабла, Крумовград, Ябланица и др.Регионалният коефициент ще донесе средно с 12% повече средства, но в училищата в някои общини те може да са с 16-18% повече. Други може да получат допълнително пари и по този показател, и за работа с деца, застрашени от отпадане при натрупването процентът да е по-висок.Уязвими групиДетските градини и училищата, в които има концентрация на деца с родители с начално или по-ниско образование (т. нар. уязвими групи, застрашени от отпадане) също ще получават допълнителни средства от държавния бюджет. Парите може да отиват за увеличение на основните заплати или за допълнителни възнаграждения, както и за ангажиране на други специалисти, например образователни медиатори или социални работници, обясни министър Вълчев. С тези пари може да се покриват и разходите за допълнителни уроци по български език, например за децата, за които той не е майчин.Задължителни условия за получаването на допълнително финансиране са институциите да са подали информация за не по-малко от 80% от децата и учениците (в основната степен на образование) в Националната електронна информационна система за предучилищно и училищно образование, както и в тях да са записани не по-малко от 15 деца/ученици (в основна степен).Училищата и градините, които отговарят на критериите, ще бъдат разделени в пет групи за финансиране. Списък с детските градини и училищата, които отговарят на критериите за допълнително финансиране по този показател предстои да бъде публикуван на сайта на МОН, след което регионалните управления на образованието могат да правят предложения за промени в 7-дневен срок.Ще бъде разрешено формирането на паралелки с брой деца под минималния, когато става въпрос за придобиване на квалификация по специалности и професии, в които се очаква недостиг на специалисти на пазара на труда, предвижда друга промяна в наредбата.Урежда се и статутът на центровете за кариерно ориентиране, създадени с финансиране по Оперативна програма \"Наука и образование за интелигентен растеж\". Те ще продължат дейността си в общините, в които са били разкрити, с държавно финансиране. 80% ще дава държавата, 20% - общината.Общо за новите политики по наредбата ще бъдат разпределени 90 млн. лева.", "date": "2018.01.22", "title": "Повече пари за учителите в отдалечените райони"}
{"url": "http://www.novinite.bg/articles/155786/Premierat-Borisov-se-sreshtna-s-cheshkiya-si-kolega-Andrej-Babish", "text": "Министър-председателят Бойко Борисов се срещна в Министерския съвет с чешкия премиер Андрей Бабиш. Двамата разговаряха по теми от взаимен интерес - задълбочаване на икономическото сътрудничество и увеличаване на стокообмена. Обсъдили са и бъдещето на Европейския съюз, новата Многогодишна финансова рамка, както и приоритетите на българското европредседателство. Очаква се информация дали двамата са обсъдили и продажбата на българските активи на ЧЕЗ, за които чешката компания иска малко над 300 млн. евро.", "date": "2018.01.22", "title": "Премиерът Борисов се срещна с чешкия си колега Андрей Бабиш"}
{"url": "http://www.novinite.bg/articles/155792/Samneniya-za-nova-himicheska-ataka-v-Siriya", "text": "Неправителствената организация Бели каски, която участва в спасителни операции в Сирия, обвини сирийските правителствени сили, че са използвали днес хлор при бомбардировка на контролиран от бунтовниците анклав източно от Дамаск, предаде Ройтерс.Най-малко 13 души са пострадали в град Дума в анклава Източна Гута край Дамаск. Симптомите, наблюдавани при тях, в това число задушаване, са като при излагане на действието на хлор.Пострадалите казали, че усетили миризма на хлор по време на атаката. В град Дума и в анклава Източна Гута почти 400 000 души са под обсада на сирийските правителствени сили и на свързаните с тях милиции от 2013 г. Източна Гута е последната позиция под контрола на бунтовниците близо до Дамаск.Неправителствената организация Сирийски център за наблюдение на правата на човека каза, че силите на режима са използвали газ и при ракетна атака миналата седмица срещу анклава Източна Гута.", "date": "2018.01.22", "title": "Съмнения за нова химическа атака в Сирия"}
{"url": "http://www.novinite.bg/articles/155805/Ombudsmanat-otkriva-goreshta-liniya-za-signali-sreshtu-nekorektni-rabotodatateli", "text": "Омбудсманът Мая Манолова ще открие гореща телефонна линия за сигнали срещу некоректни работодатели. Експерти на институцията ще консултират какви стъпки трябва да предприеме обърналият се за помощ работник, за да си получи парите от Фонда за гарантиране на вземанията от фалиращи предприятия.Това стана ясно днес на съвместна пресконференция с президента на Конфедерацията на независимите синдикати в България (КНСБ) Пламен Димитров, По-късно двата синдиката – КНСБ и КТ „Подкрепа“, внесоха в парламента искане за законодателни промени, отнасящи се до чл. 245, ал. 1 от Кодекса на труда, който дава право на работодателите при добросъвестно изпълнение на задълженията на работника да изплаща едва 60% от полагащото му се трудовото възнаграждение.Това стана, след като на 16 януари 2018 г. Конституционният съд не успя да формира необходимото мнозинство и да се произнесе по искането на Манолова за обявяване на текста за противоконституционен.  решението си Конституционният съд реалноузакони неплащането на работни заплати. “На практика той конституционализира трудовата експлоатация. Такова чудо няма никъде по света. За добросъвестно поведение да се предвижда санкционна норма“, категорична бе Манолова.Омбудсманът и синдикатите настояват депутатите да обсъдят и приемат законодателни промени в Кодекса на труда, които или да отменят чл. 245 от Кодекса, или да ограничат във времето възможността при добросъвестно изпълнение на трудовите задължения да се плащат до 60% от заплатата. Те ще предложат това да се случва само в рамките на 1 месец от календарна година и само при определени обстоятелства, свързани с временни затруднения на работодателя, които да се декларират своевременно пред териториалното поделение на Главна инспекция по труда.„Надяваме се, че това, което не беше направено от Конституционния съд, да бъде поправено от народните представители, които да застанат на страната на хората на труда и да защитят достойнството на българските граждани“, допълни общественият защитник.По-късно през деня Манолова и Димитров се срещнаха с протестиращите работници от обувна фирма „А. М. Shoes” в Дупница, които от два месеца не са получавали заплати. Двамата на място разясниха какви действия трябва да предприемат , за да си получат трудовите си възнаграждения от фонда.", "date": "2018.01.22", "title": "Омбудсманът открива гореща линия за сигнали срещу некоректни работодататели"}
{"url": "http://www.novinite.bg/articles/155791/Literaturata-i-matematikata-shte-badat-zadaljitelni-za-uchenicite-v-11-i-i-12-klas", "text": "Литературата, математиката и чуждите езици, по новите учебни програми, ще бъдат задължителни за всички ученици в 11-и и 12-и клас, независимо дали учениците са избрали профил или професия, по новия Закон за предучилищното и училищното образование. Това каза Евгения Костадинова - директор на Дирекцията \"Съдържание на предучилищното и училищното образование\" в Министерството на образованието и науката (МОН). Тя уточни, че литературата ще се изучава задължително и с еднакъв брой часове до 12-клас от всички ученици, защото те ще държат матура по български език и литература. Костадинова отбеляза, че \"и в момента, в част от училищата, история и география не се учи чак до 12-и клас\". На въпрос, че в новите учебни програми много от учебния материал от 11-и и 12-и клас \"слиза\" в десети клас и в по-предните класове, министър Красимир Вълчев коментира, че ако съпоставим часовете, годишния хорариум и дните, които учат учениците ни, ние по-скоро сме под-средното ниво. \"В общия случай, децата в другите страни учат повече, и имат по-малко ваканции, отколкото в България\", заяви образователният министър. Той отбеляза обаче, че ако се погледнат учебните ни програми, те сигурно са по-амбициозни, \"защото при нас основната ни писта е малко по-бърза, отколкото в другите страни\". Факт е за програмите за десети клас, че материалът беше свален и е увеличен хорариумът, а в учебните програми са включени анализи и проучвания на учениците, каза министър Вълчев. Той съобщи, че просветното министерство ще организира допълнителни обучения на учителите за работа по новите учебни програми, за да ги представят те по този хорариум по най-ефективен начин.Евгения Костадинова обясни, че не се говори за промяна в действащите учебни програми, а за цялостна нова философия на програмите. По новите учебни програми в десети клас ще се учи българска литература и история. Тези ученици обаче в 11-и и 12-и клас отново ще изучават български автори по литература, които ще присъстват и в десети клас с някои от класическите си творби. По новия училищен закон \"завършването на изучаването на основни общообразователни предмети до десети клас е за сметка на съществуващо сега профилиране в класовете - още преди десети клас, а отново по новия закон - профилирането \"се изнася в 11-и и 12-и клас, или професионалното обучение\", обясни Костадинова.", "date": "2018.01.22", "title": "Литературата и математиката ще бъдат задължителни за учениците в 11-и и 12- клас"}
