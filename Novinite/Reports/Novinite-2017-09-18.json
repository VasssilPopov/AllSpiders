{"url": "http://www.novinite.bg/articles/150168/Dneven-horoskop-za-18-septemvri", "text": "\r\n\r\nЖивотът ви ще бъде изпълнен с приключения днес. Вашата добра енергия е подходяща за събиране на семейството и приятелите ви и за много забавления. Направете нещо различно и забавно за любимите си хора.\r\n\r\nДнес се нуждаете от съюзници повече от всякога, затова се уверете, че има хора, на които можете да разчитате напълно. Важно е да знаете, че имате подкрепата на близките си. Така всичко ще се получава по възможно най-добрия начин.\r\n\r\nНастроението ви трябва да бъде леко и свежо днес. Направете нещо отпускащо, за да го постигнете. Днешният ден е предвиден само за позитивизъм, не се натоварвайте с негативни емоции. Ще можете да се забавлявате с всеки, който е около вас.\r\nАко сте представител на някой от останалите зодиакални знаци, можете да намерите своя дневен хороскоп \r\n", "date": "2017.09.18", "title": "Дневен хороскоп за 18 септември"}
{"url": "http://www.novinite.bg/articles/150164/Specakciyata-na-baretite-i-GDBOP-prodaljava", "text": "Продължава спецакцията на баретите и ГДБОП в цялата страна. През уикенда в София бяха задържани общо осем души по подозрение в наркоразпространние, рекет и побои, съобщава НОВА.Арестът на петима от тях стана в събота вечер на изхода на София в посока Пловдив.Първоначално се появи информация, че арестите са с цел залавяне на похитители на отлвечения и върнат срещу откуп Адриан Златков. Високопоставен източник в МВР обаче категорично опроверга тази информация.Очаква се в понеделник разследващите да разкажат повече за заловената банда и проведената акция.  ", "date": "2017.09.18", "title": "Спецакцията на баретите и ГДБОП продължава"}
{"url": "http://www.novinite.bg/articles/150189/Cacarov-Po-otvlichaneto-na-Adrian-prodaljava-da-se-raboti-uporito", "text": "\"По отвличането на Адриан Златков продължава да се работи изключително упорито\", съобщи главният прокурор Сотир Цацаров, цитиран от Агенция \"Фокус\", информира НОВА.\"Знам много добре работата на екипа на СДВР и това, което мога да кажа, е, че тя продължава. Когато му дойде времето, ще коментираме\", каза още Цацаров.  Адриан Златков беше отвлечен в края на август, а на 11 септември беше пуснат на свобода, след като родителите му платиха откуп.Преди дни вътрешният министър Валентин Радев съобщи, че МВР все още няма заподозрени за отвличането. Цацаров коментира в понеделник и избора на новия председател на  Върховния административен съд. \"Президентът е достатъчно мъдър, за да вземе най-правилното решение за избор за председател на Върховния административен съд. Нещата се движат по конституция, избор има. И каквото и да реши държавният глава, то подлежи на изпълнение и се материализира в указ“, каза той.   ", "date": "2017.09.18", "title": "Цацаров: По отвличането на Адриан продължава да се работи упорито"}
{"url": "http://www.novinite.bg/articles/150194/Maj-razmaha-pistolet-zaradi-zabelejka-za-opasno-shofirane-v-Sofiya", "text": "Пореден случай на агресия на пътя. Мъж размаха пистолет заради забележка за опасно шофиране. Това се вижда на кадри, разпространени в социалните мрежи. Случката е от вчера, а мястото - \"Цариградско шосе\" в София. Авторът на клипа твърди, че мъжът се представил като полицай от столичното 8-мо районно полицейско управление. От МВР съобщиха, че са започнали проверка по случая, информира БНТ.Димитър Бояджиев разказва във Фейсбук, че малко преди пет следобед в неделя на магистрала \"Тракия\" в района на Ихтиман, автомобил тръгнал да изпреварва отдясно колата зад него. Бояджиев предположил, че шофьорът ще изпревари и него и останал в лявата лента. В София светофара на \"Цариградско шосе\" и Горубляне спира колоната от автомобили и Бояджиев и друг водач решили да попитат шофьора защо застрашава живота на семействата им и другите участници в движението. От пресцентъра на МВР потвърдиха, че такъв сигнал е подаден и са започнали проверка. Уточниха, че са предложили съдействие на водача, но той отказал, защото вече не бил на мястото. Заявил обаче, че днес ще подаде жалба за случая. ", "date": "2017.09.18", "title": "Мъж размаха пистолет заради забележка за опасно шофиране в София"}
{"url": "http://www.novinite.bg/articles/150207/Razbiha-sklad-za-kradeni-koli-i-chasti", "text": "\r\n30-годишен мъж е задържан, защото у него били открити части от крадени коли. Работата по разкриване на престъплението започнала на 5 септември след постъпил сигнал в столичното Второ РУ, че на адрес в складово помещение на фирма се разкомплектоват крадени коли. При извършената незабавна проверка сигналът бил потвърден и по случая било образувано досъдебно производство.\r\nВ рамките на разследването били извършени огледи и претърсвания на помещението, в което криминалистите открили и иззели части и купета от противозаконно отнети и обявени за международно издирване автомобили \"Шкода Октавия\" и \"Фолксваген Шаран”, а също и двигатели с изтрити, заличени или частично видими номера, девет скоростни кутии, демонтирани въздушни възглавници и компютри за тях, регистрационни талони за МПС-та. Намерени са и пет кашона, съдържащи 1790 кг зелена тревиста маса, дала реакция на марихуана при извършената експертиза.\r\nВ хода на проведените оперативно-издирвателни и процесуално-следствени действия на 12 септември бил задържан 30-годишният Т.И., известен на МВР и осъждан. След доклад на материалите в Софийска районна прокуратура, на мъжа е повдигнато обвинение и му е взета мярка за неотклонение \"задържане под стража за срок от 72 часа”.\r\n", "date": "2017.09.18", "title": "Разбиха склад за крадени коли и части"}
{"url": "http://www.novinite.bg/articles/150216/Mladen-Marinov-Akciyata-na-MVR-nyama-nishto-obshto-s-otvlichaneto-na-Zlatkov", "text": "Задържаната група на АМ \"Тракия\" няма нищо общо с отвличането на Адриан Златков, обяви главният секретар на МВР Младен Маринов. По думите му, задържаните са се занимавали с изключително опасна престъпна дейност, информира БНТ.И днес продължават процесуално-следствените действия по случая, но повече подробности ще бъдат изнесени от прокуратурата и МВР утре.Младен Маринов, главен секретар на МВР: Това е реализация на досъдебно производство, което едното досъдебно производство е за организирана престъпна група, което е под ръководството на Специализираната прокуратура, ГДБОП. Друго досъдебно производство е на градска прокуратура София и работа на СДВР, но тъй като групата има преплитания в престъпната дейност, която извършва, двете служби работиха съвместно, накрая се включи и митницата, реално и към момента все още продължават процесуално-следствените действия. Повече информация няма да дадем, най-вероятно утре, когато всичко е окончателно приключило като документиране на престъпната дейност и доклад в съда, ще дадем повече подробности.  ", "date": "2017.09.18", "title": "Младен Маринов: Акцията на МВР няма нищо общо с отвличането на Златков"}
{"url": "http://www.novinite.bg/articles/150218/Duzina-turci-iskali-ubejishte-u-nas-otkazali-sme-im", "text": "урци искат убежище не само в Германия, но, оказва се, че и в България. За разлика от Берлин обаче София засега не е отговорила положително на нито една от постъпилите молби. От началото на годината до края на август 12 граждани на Турция са поискали закрила в България, става ясно от месечната справка на Държавна агенция за бежанците (ДАБ), предаде БГНЕС. Българските власти са отказали да одобрят всичките постъпили молби.Всичките потърсили закрила у нас турски граждани са мъже. Седем от тях са на възраст между 18 и 34 години, а останалите петима - между 35 и 64 години. Отказ за предоставяне на статут са получили 9 от потърсилите закрила, а на трима производствата са прекратени. Не е известно – къде се намират в момента тези турски граждани и дали са върнати обратно в родината си.За първите осем месеца на годината закрила у нас са потърсили общо 2633 чужди граждани, като най-много от тях са граждани на Афганистан – 962-ма, следвани от сирийци – 727 лица и иракчани – 484 лица. От началото на 2017 година, ДАБ е предоставила бежански статут на общо 692 чужденци, от които 629 са сирийски граждани.", "date": "2017.09.18", "title": "Дузина турци искали убежище у нас, отказали сме им"}
{"url": "http://www.novinite.bg/articles/150197/Zadarjaha-bashta-ostavil-deteto-si-samo-v-parka", "text": "27-годишен е задържан в полицията в Кърджали, след като оставил без надзор и грижи 6-годишното си дете, информира НОВА.Около 18 часа в петък мъжът завел 6-годишния си син в парк „Простор“ на разходка и си тръгнал. След подаден сигнал в полицията момчето е прибрано и ще бъде настанено в Център от семеен тип. Криминална полиция продължава работата по случая. ", "date": "2017.09.18", "title": "Задържаха баща, оставил детето си само в парка"}
{"url": "http://www.novinite.bg/articles/150182/Dembele-izigra-posleden-mach-za-godinata", "text": "Ужасни новини долетяха днес за щаба на Барселона. Наследникът на Неймар - Усман Дембеле, който записа едва няколко мача за каталунците, откакто бе привлечен от Борусия (Дортмунд), няма да играе повече през тази календарна година. Причината е ужасяващата контузия, която французинът получи вчера в гостуването на Хетафе. Той е разкъсал сухожилие в лявото бедро и ще бъде в лазарета от 3 до 4 месеца, информира \"Марка\",информира Вчера Дембеле излезе от игра в 25-ата минута, когато разтегна сам сухожилие в опит да достигне топка, излизаща в аут. Той веднага напусна игра, а прогнозите бяха оптимистични. Лекарският щаб на каталунците мислеше, че ще загуби френския талант само за няколко седмици, но днес съобщи, че Дембеле ще играе отново през 2018-а.Той ще претърпи операция, като едва след нея ще могат да бъдат разяснени подробности по случая.", "date": "2017.09.18", "title": "Дембеле изигра последен мач за годината"}
{"url": "http://www.novinite.bg/articles/150192/Mladite-lavici-zavoyuvaha-istoricheski-bronz", "text": "\r\nЖенският баскетболен отбор на България до 23 години грабна исторически бронз на световното първенство в Любляна (Словения). \"Лъвиците\" се наложиха трудно с 4:2 (12:15, 15:8, 15:11, 16:18, 15:11, 15:9) над тима на Доминиканската република в малкия финал, игран в Любляна. Това бе първи медал за родните националки на такъв форум в тази възрастова група, след като на миналото първенство завършихме седми. Доминиканската република пък тогава взе бронзовото отличие, но сега не бе достатъчно класен отбор, за да го измъкне от момичетата на Тони Зетова, пише \r\nБългарките поддържаха стабилно темпо на игра в първия гейм, но волейболистките от Централна Америка дръпнаха и успяха да поведат в резултата. В следващите две части обаче нашите момичета бяха непоколебими и взеха преднина. Четвъртият гейм бе доста драматичен, борбата бе до последния момент, но доминиканките се оказаха по-издръжливи и изравниха. Българският тим отново показа страхотна игра и спечели бронзовото отличие в надпреварата. \r\nНай-резултатна за \"лъвиците\" бе Силвана Чаушева с 16 точки (3 блокади), а Гергана Димитрова заби 15. За Доминикана Сенеида Гонзалес Лопес реализира 16 точки (1 блокада), но тя не бе подпомогната кой знае колко от съотборничките си и те преклониха глава пред силните \"лъвици\".\r\nИначе на финала Турция смаза домакините от Словения с 4:0 (15:12, 15:11, 15:13, 15:8) и триумфира с титлата на световното първенство до 23 години.\r\n", "date": "2017.09.18", "title": "Младите \"лъвици\" завоюваха исторически бронз!"}
{"url": "http://www.novinite.bg/articles/150184/Kubrat-Pulev-shte-bade-razmazan-i-nokautiran-smyatat-bukmejkarite", "text": "Букмейкърите са убедени, че изненада в боя между нашия Кубрат Пулев и Антъни Джошуа няма да има. Проверка на Sporta.bg в няколко от най-известните онлайн букмейкърски къщи показа, че шансовете на Кобрата са меко казано минимални. Нещо повече - нокаутът на българина не му мърда, ако се вярва на букитата, пище Коефициентът за крайна победа (по какъвто и да е начин) на британеца е 1,04. Иначе казано - трябва да заложите милиони, за да имате някаква чувствителна печалба. Ставката за успех на Кубрат на 28 октомври в Кардиф пък е внушителните 11,00. Тоест - ако заложите 1000 лева на него и той вземе, че спечели - то банковата ви сметка ще набъбне с чисти 10 бона. Сладко, но малко вероятно.Коефициентът за това Джошуа да защити коланите си с нов нокаут (до момента има 19 победи - всички с нокаут) са също впечатляващо ниски. Букмейкърите предлагат 1,12 на тези, които искат да сложат пари на нокаут (тук влиза и техническият нокаут) в полза на британският боксьор с нигерийски корени. В същото време успех на Кобрата с нокаут е оценен на цели 17,00. Можете да заложите и на 2 опции - ще се изиграят ли в уелската столица всички предвидени 12 рунда или срещата ще завърши по-рано, независимо с какъв изход и решение. Тези, които смятат, че ще се състоят 12-те рунда могат да си пробват късмета на 6,00, а останалите на - 1.11.Ако се вярва на коефициентите, то най-вероятният край на боя ще настъпи в 3,4,5 или 6-ти рунд с нокаут в полза на Антъни Джошуа. Най-невероятно пък се котира опцията Кубрат да спечели мача в рундовете - 10, 11 или 12. Ставката за подобен развой е космическите 151,00. А, дано, ама надали! Букитата многоо рядко грешат, защото това им струва десетки илиони.", "date": "2017.09.18", "title": "Кубрат Пулев ще бъде размазан и нокаутиран, смятат букмейкърите"}
{"url": "http://www.novinite.bg/articles/150183/Grisho-ostava-9-v-sveta-i-6-za-London", "text": "\r\nГригор Димитров запазва отново деветата си позиция в световната ранглиста при поредното й обновяване. Първата ни ракета има в актива си 3575 точки. Гришо остава и на шесто място в годишното класиране с 3105 пункта. Както знаете, първите 8 за календарната година се класират за участие във финалния Мастърс турнир в Лондон. Тази година Димитров може да направи дебюта си в надпреварата, но пред него е тежката задача да запази точките си и дори да надгради над тях, пише \r\nЗа целта българинът ще трябва да се представи на ниво на следващите турнири, в които участва. Ще го видим в игра в Пекин (2-8 октомври), на Мастърса в Шанхай (8-15 октомври), в Стокхолм (16-22 октомври) и на Мастърса в Париж (30 октомври – 5 ноември).\r\nИначе Александър Лазов се изкачва със 7 позиции в ранглистата и е №369, Димитър Кузманов отстъпва с едно място до №464, а Александър Лазаров остава №541.\r\nТози път в топ 10 на класирането не наблюдаваме абсолютно никакво разместване. Причината е, че водещите играчи все още не са участвали на турнири след Откритото първенство на САЩ, спечелено от номер 1 в света Рафаел Надал.\r\n", "date": "2017.09.18", "title": "Гришо остава №9 в света и №6 за Лондон"}
{"url": "http://www.novinite.bg/articles/150181/Sloveniya-e-basketbolniyat-kral-na-Evropa", "text": "Словения пренаписа своята баскетболна приказка и триумфира с титлата на европейското първенство за пръв път в своята история! На финала възпитаниците на Игор Кокошков се наложиха над Сърбия с 93:85 в драматичен и изключително оспорван мач. В двубоя водачеството често се сменяше, но словенците бяха по-класният тим и това си пролича в последните минути, когато резултатът бе 82:82. Тогава те направиха чудовищна финална серия и триумфираха с трофея, пишеКапитанът Горан Драгич бе под пара и показа защо е най-добрият на ЕвроБаскет, а и един от най-добрите в света. Звездата на Маями Хийт поведе тима си към победата с цели 35 точки. В последната четвърт той излезе, защото силите му бяха на привършване, но имаше достойни заместници като Клемен Препелич и Яка Блажич, които довършиха \"плавите\". Младият талант Лука Дончич пък се контузи лошо в средата на третата част и напусна паркета със сълзи на очи, знаейки, че може да помогне на тима си. Именно оттам започна спада в играта на словенците.Първата част бе равностойна, като Словения водеше с 2 точки, а после водачеството се смени и западните ни съседи поведоха. Във втората част обаче словенците направиха серия от 11:0 и поведоха с двуцифрен резултат. На почивката техният аванс бе 9 точки. След подновяването на играта сърбите се доближиха само на 2 точки, а после Дончич се контузи и \"плавите\" дори поведоха, възползвайки се от смута в тима на Игор Кокошков. Със серия от 12:0 в самия край на мача обаче словенците размазаха съперника.Освен невероятните 35 точки на Драгич, 21 наниза Клемен Препелич, а Антъни Рандолф добави 11, за да гарантира успеха. Богдан Богданович не успя да изведе Сърбия до титлата, макар да отбеляза 22 точки. Милан Мачван също бе на ниво с 18, но и той не успя да спре машината Словения, която грабна трофея на ЕвроБаскет 2017 без нито една загуба.", "date": "2017.09.18", "title": "Словения е баскетболният крал на Европа!"}
{"url": "http://www.novinite.bg/articles/150193/Sesil-zavoyuva-titlata-v-Las-Vegas-sled-dramatichen-BG-final", "text": "\r\nБългарките Сесил Каратанчева и Елица Костова изиграха запомнящ се финал на ITF турнира в Лас Вегас с награден фонд 60 хиляди долара, а Сесил триумфира след трудна победа. Тя надви сънародничката си с 6-4, 4-6, 7-5 за повече от 2 часа и половина, информират колегите от tenniskafe.com.\r\nСесил откри мача с пробив, който обаче Елица върна на нула за 2-2. Кърджалийката имаше шанс и за нов брейк още в следващото подаване на съперничката си, но го пропусна. Вместо това тя загуби собствения си сервис за 4-5. Каратанчева се нуждаеше от цели пет сетбола на свой начален удар, за да затвори откриващата част, но все пак сполучи при последния.\r\nВтората част тръгна гейм за гейм, но в края зрителите по трибуните видяха 3 поредни пробива. Костова успя да измъкне сета с по-здрави нерви и го затвори при 6-4. Третата и решителна част започна с размяна на брейкове, а после двете тенисистки печелеха своите подавания, докато се стигна до резултат 5-5. Тогава Сесил се добра до три скрити мачбола и проби. На свой сервис тя не сгреши и затвори частта при 7-5, печелейки мача.\r\nТака Каратанчева вдигна титлата в Лас Вегас с първа победа над сънародничката си на твърди кортове.\r\n", "date": "2017.09.18", "title": "Сесил завоюва титлата в Лас Вегас след драматичен БГ финал"}
{"url": "http://www.novinite.bg/articles/150212/Uejn-Ruuni-se-izpravi-pred-sada", "text": "Нападателят на „Евъртън” Уейн Рууни се изправи пред съда в град Стокпорт с обвинение за шофиране след употреба на алкохол, предаде „Руптли”, цитира НОВА.Придружен от адвоката си, Рууни отказа всякакви изявления пред събралите се пред съда журналисти.Футболистът беше спрян за проверка в близост до дома му в Чешир на 1 септември. След като полицията установява, че е пил алкохол, го арестува.В края на август нападателят обяви, че прекратява кариерата си в националния отбор на Англия.31-годишният Рууни е вкарал 53 гола в общо 119 мача е и най-резултатният играч в историята на националния отбор на Англия. Това лято Рууни се завърна в родния си клуб „Евертън”, след като 13 години беше част от тима на „Манчестър Юнайтед”.Не за първи път Рууни е хващан в прекомерна употреба на аклохол. През ноември миналата година се заформи пиянски скандал, в който бе намесен не само Рууни, който тогава бе и капитан на Англия, но и целият национален отбор. След победата на Англия с 3:0 над Шотландия футболистът се беше озовал на сватба на двойка в хотела на англичаните. ", "date": "2017.09.18", "title": "Уейн Рууни се изправи пред съда"}
{"url": "http://www.novinite.bg/articles/150177/Naj-chestite-zabludi-pri-namaleniya-i-promocii", "text": "Комисията за защита на потребителите (КЗП) разкрива най-честите заблуди при намаления и промоции, информира ДАРИК.   Сред прилаганите от търговците хитрости при сезонни намаления на облекла е поставянето на големи надписи на витрините на магазините с внушителни проценти отстъпки, които обаче се оказва, че важат за много ограничен асортимент от предлаганите групи артикули или за единични бройки.   В други случаи не е достатъчно ясно при какви условия потребителят може да се възползва от анонсираното намаление или пък отстъпките не се прилагат така, както са обявени.   В последните години десетки подобни практики са прекратени след намесата на контролния орган.   Има и други капани при правенето на промоции и намаления, които Комисията установява и забранява целогодишно и които могат да се срещнат и по време на сезонните акции.Например, разпространяването на рекламни брошури, в които не са посочени коректно обхванатите от кампанията стоки или пък се дава подвеждаща информация за съществени характеристики на предлаганите намалени артикули.   Поставянето на послания като \"супер цена\", \"акция\", \"промо\" върху етикетите в магазините е още един популярен подход, с който търговците внушават на клиентите, че им предлагат по-изгодни покупки.   Само по себе си това не нарушава правата на потребителите в случай, че артикулите се таксуват на обявените цени. Невинаги обаче е така, посочват от КЗП.", "date": "2017.09.18", "title": "Най-честите заблуди при намаления и промоции"}
{"url": "http://www.novinite.bg/articles/150206/Lejdi-Gaga-otmeni-evropejskoto-si-turne", "text": "Лейди Гага отмени европейското си турне едва три дни преди началото му. Обиколката из Стария континент, която трябваше да продължи месец и половина с начална точка Барселона, бе отложен до началото на 2018 г. заради здравословни проблеми на певицата. Тя става ясно от съобщение в Туитър, информира БНТ.\r\n\" страда от силна болка, която не ѝ позволява да говори. Тя е под наблюдението на професионалисти, които тази сутрин я посъветваха да отложи турнето\", се казва в изявлението.\r\nВ него се посочва също, че русокоската има голяма желание да пее пред феновете си, но все пак иска да им покаже най-доброто от себе си.\r\nМиналата седмица , поради здравословни проблеми, отмени спектакъла си на фестивала в Рио де Жанейро.\r\nСамо преди дни звездата призна, че страда от фибромиалгия – състояние, съпътствано от постоянни болки в мускулите, умора и проблеми със съня и паметта.\r\n", "date": "2017.09.18", "title": "Лейди Гага отмени европейското си турне"}
{"url": "http://www.novinite.bg/articles/150176/Prezidentat-na-Venecuela-smyata-che-e-dvojnik-na-Stalin", "text": "Президентът на Венецуела смята, че между него и Йосиф Сталин има сходство. В телевизионно предаване Николас Мадуро каза, че когато се гледа в огледалото, забелязва прилика между себе си и Сталин, информира ДАРИК. \"В света има хора, които ме смятат за карибския Сталин. И аз наистина приличам на него. Погледнете ме в профил\", добави той, цитиран от ТАСС. По повод критиките срещу него от световни лидери Мадуро заяви, че много от тях използват далеч по-жестоки методи в сравнение с него. \"Председателят на испанското правителство Мариано Рахой изпрати в Каталуния полиция да арестува 700 кметове. Кой действа като диктатор? Мадуро, който разреши на опозицията да проведе референдум, или Рахой, който не позволява на Каталуния да организира референдум за независимост\", запита венецулският президент. В средата на юли политическите опоненти на Мадуро организираха допитване, на което 98 процента от гласувалите се обявиха против свикване на Конституционното събрание, предложено от президента. Правителството не призна резултатите от гласуването. Но Мадуро каза, че макар референдумът да е бил незаконен, той е наредил да бъде осигурена охраната му.", "date": "2017.09.18", "title": "Президентът на Венецуела смята, че е двойник на Сталин"}
{"url": "http://www.novinite.bg/articles/150172/Mej-Pokanata-kam-Tramp-za-darjavna-vizita-vav-Velikobritaniya-e-v-sila", "text": "Доналд Тръмп все така е поканен на държавно посещение във Великобритания въпреки реакцията му на петъчния атентат в Лондон и последвалото недоволство на премиера Тереза Мей, увери самата Мей в интервю за телевизия Ей Би Си, цитирано от Франс прес, ци5тира ДАРИК. \"Нейно Величество кралицата му отправи покана и президентът я прие. Трябва само да съгласуваме датите и логистиката\", обясни Мей. \"Разбирам се добре с него. И както естествено знаете, президентът Тръмп изпитва топли чувства към Великобритания. Като много американци той има семейни връзки с Великобритания и работим много добре заедно. Великобритания и САЩ винаги са имали специални отношения и винаги са работили много добре заедно\", подчерта тя. Мей отново коментира изказването на Доналд Тръмп след атентата в Лондон, за който пое отговорност \"Ислямска държава\". В него бяха ранени 30 души. \"Смятам, че няма никаква полза да се спекулира по текущо разследване\", каза тя. Същото изявление тя направи и в петък. Скоро след петъчния атентат Тръмп побърза да разкритикува британската полиция. \"Още една атака в Лондон на жалък терорист. Това са болни и побъркани хора, които са били в полезрението на Скотланд ярд. Трябва да бъдем проактивни\", написа Тръмп в Туитър. В интервюто Мей отбеляза, че между нея и Тръмп има разногласия по някои въпроси и даде като пример несъгласието на Лондон с позицията на Вашингтон по Парижкото споразумение за климата, от което САЩ обявиха, че ще се оттеглят, предаде ТАСС. В отговор на въпрос на интервюиращия Мей увери, че забавянето на държавната визита на Тръмп не се дължи на предизвиканото от поканата недоволство сред британската общественост. Отправената по препоръка на Мей покана към Тръмп за държавна визита във Великобритания предизвика неодобрението на множество британци, тъй като никога досега президенти на САЩ не са правили посещение от такъв ранг в самото начало на управлението си.Държавната визита на чуждестранен лидер във Великобритания е съпроводена от най-висши почести, включително отсядане на госта в Бъкингамския дворец. Петиция с призив за отмяна на държавната визита, която по неофициална информация е трябвало да се състои през юни, бе подписана от над 1,85 милиона души, отбелязва ТАСС.", "date": "2017.09.18", "title": "Мей: Поканата към Тръмп за държавна визита във Великобритания е в сила"}
{"url": "http://www.novinite.bg/articles/150174/Gardian-Bezpokojstvoto-koeto-porajda-shemata-zlatna-viza-v-ES", "text": "Руски олигарси, притежаващи милиарди, и представители на украинския елит, обвинени в корупция са сред стотиците хора, които са се сдобили с европейски паспорти съгласно пораждащата полемика схема \"златна виза\", пише британският в. \"Гардиън\", цитира ДАРИК.   Правителството на Кипър е спечелило над 4 милиарда евро от 2013 г., като е предоставило гражданство на супербогати хора съгласно схемата. Бенефициентите на схемата получават правото да живеят и работят из ЕС в замяна на инвестиции. Над 400 паспорта са били издадени само за миналата година. Сред хората, възползвали се от схемата, са бивш член на руския парламент, основатели на най-голямата търговска банка на Украйна, хазартен милиардер и др. Всичко това поражда въпроси дали Кипър е извършвал проверки на кандидатите или става дума за един доходоносен бизнес.   Преди въвеждането на схемата, тоест преди 2013 г., гражданство в Кипър се предоставяше дискретно, от министрите. Тогава кипърски граждани станаха руски олигарх и колекционер на произведения на изкуството и сирийски бизнесмен с тесни връзки с президента на Сирия, описван в изтекли в медиите американски дипломатически грами като \"рекламното момче на корупцията\" в обхванатата от война Сирия.В. \"Гардиън\" припомня, че руският олигарх е Дмитрий Риболовлев, който е платил, според информациите, 95 милиона долара за имение в Палм Бийч във Флорида, притежавано преди това от Доналд Тръмп.   Тръмп купил имота през 2005 г. за 41 милиона долара, ремонтирал го и го продал на руския олигарх три години по-късно за двойно по-голяма сума. Риболовлев е станал кипърски гражданин през 2012 г. и се смята, че притежава 7,4 милиарда долара.   Другият бенефициен на схемата отпреди 2013 г. - Рами Маклуф, братовчед на Башар Асад, е обект на американски санкции от 2008 г. заради твърдения, че е натрупал пари от корупция. Кипър му дал гражданство през 2010 г. Година след това Маклуф станал обект и на европейски санкции и тогава кипърското гражданство му било отнето.   Новата схема за златни визи, влязла в сила през 2013 г., изисква от кандидатите за гражданство да инвестират 2 милиона евро в имущество или 2,5 милиона евро в компании или правителствени облигации.   Няма изискване за владеене на език или за пребиваване, освен изискването съответният човек да посещава страната веднъж на седем години. Според кипърски представители новата схема установява подобрен и прозрачен процес за разглеждане на молбите на кандидатите за гражданство.   Тя била предназначена за истински инвеститори и кандидатите били подлагани на щателни проверки, в това число и на проверки дали средствата, с които разполагат, не са спечелени от пране на пари, твърдят кипърски представители. Те посочват, че не само Кипър е предоставил европейско гражданство на заможни руснаци.   Европейски политици обаче гледат на схемата \"златна виза\" с нарастващо безпокойство и казват, че тя подкопава самото понятие на гражданството. Португалската европейска депутатка Ана Гомеш описва \"златните визи\" като абсолютно неморални и перверзни. Тя казва, че се опитала на няколко пъти да получи имената на хората, получили златна виза в Португалия, но без успех. Депутатката смята, че пазенето на тези имена в тайна поражда подозрения.   По-късно тази година Европейският парламент ще дебатира промяна, внесена от Гомеш, изискваща от страните членки да извършват проверки за сигурност на кандидатите за \"златна виза\". Европейската комисия неотдавна нареди свое собствено разследване дали проверките на кандидатите са били извършени подобаващо. Депутатката Ана Гомеш казва, че тя не е против предоставяне на гражданство или разрешително за пребиваване на някой, който има много специален принос към дадена страна, в областта на науката, изкуството или на инвестициите. Но тя допълва, че трябва да става дума за предоставяне на гражданство, а не за продаване на гражданство.", "date": "2017.09.18", "title": "„Гардиън“: Безпокойството, което поражда схемата „златна виза“ в ЕС"}
{"url": "http://www.novinite.bg/articles/150187/Tiho-i-krotko-Kitaj-stana-vajen-investitor-na-Balkanite", "text": "Балканите не се ползват с добро име сред останалите европейци – в асоциациите на мнозина те са свързани с етнически конфликти, корупция, бедност и всякакви други злини. Често пъти това са клишета, които не отговарят на действителността в Югоизточна Европа. Но и не всяка отрицателна представа за Балканите е злобна карикатура. Не е клише обаче, че в много държави от региона независимостта на медиите е в твърде окаяно състояние – без значение кое правителство е на власт и какви възможности има да манипулира общественото мнение. Беглият поглед върху картата показва и още един факт: Балканите са конгломерат от малки държавици, най-голямата сред които - Гърция - с едва 11 милиона жители, си остава твърде малка в европейски мащаб. Да не говорим за останалите държави. Приетата наскоро в НАТО Черна гора, например, е с население, което не е и една пета от това на Берлин. Но големината, разбира се, не е истинският проблем на балканските държави. Финландия, Люксембург или Естония също са малки, без това да ги превръща в проблемни деца на ЕС. Балканските държави обаче, от които само няколко членуват в ЕС, са не само малки, но и икономически слаби. Тяхното незначително политическо и икономическо значение, както и географското им положение между Русия, Турция и богатия европейски Северозапад ги прави податливи на манипулации. Много се е говорило за игричките на Русия в региона или за „завръщането“ на Турция на Балканите.Актуално изследване насочва вниманието ни към една страна, която досега често пъти е оставала незабелязана: макар и не тайно, но тихо и кротко Китай постепенно се превърна в сериозен инвеститор в Югоизточна Европа. Живеещият в Атина германски икономист Йенс Бастиан в продължение на много месеци е събирал и систематизирал данните за икономическия ангажимент на китайските компании на Балканите. Изследването е поръчано от Европейската банка за възстановяване и развитие (ЕБВР). Да се надяваме, че и в Брюксел внимателно ще се вгледат в резултатите от неговото току-що публикувано изследване. Защото макар и да посочва, че няма място за паника, Йенс Бастиан ясно показва бързо нарастващото икономическо влияние на Китай в региона и задава въпроса за политическите измерения на това влияние. Авторът на изследването например предупреждава, че отпусканите от китайски банки кредити могат да вкарат балканските страни в нарастваща политическа зависимост от Пекин. От години Китай инвестира в страните от региона, най-вече в транспортна инфраструктура - пристанища, пътища и железопътни линии. Най-яркият пример е пристанището в Пирея, което изживя истински бум след като през 2009 г. китайската компания „Cosco Pacific\" стана концесионер на контейнерния терминал за срок от 35 години.\r\n", "date": "2017.09.18", "title": "Тихо и кротко Китай стана важен инвеститор на Балканите"}
{"url": "http://www.novinite.bg/articles/150170/Poredna-tropicheska-burya-zaplashva-Karibite", "text": "Поредна тропическа буря заплашва Карибите. Стихията с името Мария вече се превърна в ураган от първа степен и се насочва към опустошените от „Ирма” острови.Скоростта на ветровете, които съпътстват „Мария” достигат 120 км/ч. Очаква се ураганът да достигне утре североизточната част на Карибско море.   ", "date": "2017.09.18", "title": "Поредна тропическа буря заплашва Карибите"}
{"url": "http://www.novinite.bg/articles/150178/Avioshou-v-Atina", "text": "Атрактивни фигури изписаха самолети в небето над Атина в рамките на международно авиошоу. Египетските представители нарисуваха сърце с дим, отбелязвайки по този начин първото си участие на подобно събитие в Европа, информира БНТ. ", "date": "2017.09.18", "title": "Авиошоу в Атина"}
{"url": "http://www.novinite.bg/articles/150190/Prodaljava-razsledvaneto-na-vzriva-v-Londonskoto-metro", "text": "Британската полиция продължава да разследва терористичната атака в лондонското метро, при която бяха ранени 30 души. BBC съобщава, че арестуваният 18 годишен младеж е сирак от Ирак, който е бил в приемно семейство в графство Съри. Вътрешният министър Амбър Ръд призова хората да остана бдителни, но не и тревожни, информира БНТ.\r\nКадри на евентуалния извършител на нападението в лондонското метро бяха разпространени. Те са заснети от охранителна камера, пазарската чанта на човека прилича на откритата в мотрисата.\r\nПолицията напредва в разследването , заяви британският вътрешен министър Амбър Ръд, без да дава конкретни подробности. Знае се, че двамата арестувани мъже се разпитват. Единият от тях е 18 годишен иракчанин, останал сирак на 15 години и приет в британско семейство.\r\nЗа другия, с три години по-възрастен, е било всеизвестно, че също е отгледан в приемно семейство.\r\nДетективите смятат, че нападението в метрото не е дело на така наречения „самотен вълк“, тоест зад атаката стои организация. Те имат на разположение две седмици преди да обвинят или да освободят задържаните. BBC съобщава, че сред обискираните адреси е и магазин за пилешки продукти в Лондон.\r\nСтепента на опасност на острова беше понижена. Това означава, че опасността не е непосредствена, но че остава висока.\r\n", "date": "2017.09.18", "title": "Продължава разследването на взрива в Лондонското метро"}
{"url": "http://www.novinite.bg/articles/150200/Zapochvat-da-mahat-kichoznite-pametnici-v-Skopie", "text": "\r\n спира изграждането на кичозните  в центъра на града и дори ще премахне някои от вече издигнатите. Македонското Министерство на културата официално ще обяви спиране на проекта \" 2014\", който бе започнат при управлението на предишния премиер Никола Груевски. Той стартира през 2009 г. и напълно промени центъра на , предаде БГНЕС. Поетапно малкият площад в столицата бе осеян с  на герои от античността. През 2011 г. там бе поставен огромният паметник на античния пълководец Александър Македонски. Скулптурата е висока 13 метра, а самият постамент - 10 метра и струваше над 10 млн. евро. Около него има още десетки други  - като се започне от бащата на Александър и се мине през Майка Тереза, цар Самуил, Гоце Делчев, партизански герои и се стигне до плувци и кораби в река Вардар.\r\nНад реката бяха построени и няколко нови моста, където също има десетки паметници. Проектът предвижда и поставяне на огромно \"Панорамно колело\" за над 15 млн. евро. Всички фасади в центъра бяха променени в барок. Правителствената сграда също бе реконструирана в този стил. Според различни изчисления \" 2014\" струва най-малко 700-800 млн. евро на македонския данъкоплатец. Заедно с поставянето на тези стотици  във всички градове на страната управлението на Груевски започна усилено да пропагандира \"античните корени\" на населението.\r\nПървата съпротива срещу този проект започна още през 2011 г., когато се проведоха първите протести. В същото време гражданите започнаха да се подиграват и да иронизират плановете на управляващите. Например паметникът на Алексанъдр за хората е \"Ацо\". Масова подигравка предизвика и поставянето на слипове на статуята на Прометей в централния парк \"Жена\" в , недалеч от парламента. Веднага след това обаче около него бе поставена висока ограда, за да не обижда с голотата си жените. На другия ден Прометей вече бе сложил \"гащи\".\r\nБГНЕС припомня, че при старта на проекта \" 2014\" сръбското списание \"НИН\" през май 2009 г. излезе с огромен анализ за \"античния произход на македонците\". Във вените на днешните македонци тече поне 30 на сто кръв от античните македонци и това доказва, че те са наследници на великия пълководец Александър Велики, написа \"НИН\", което се позова на \"заключенията на швейцарския институт по генетика \"Игенеа\". Освен кръвта на Александър Велики, в македонските вени имало още и 20 на сто от тевтонците, по 15 на сто от славяните и елините и по пет на сто от хуните и финикийците, твърдеше \"НИН\".\r\nМакедонското министерство на културата смята да реши проблема на няколко етапа и разглежда различни сценарии. Първо ще се започне с най-спорните  и тези, които са в етап на строителство. \"Незабавно трябва да спрем проектът \" 2014\", защото всеки ден като от кутията на Пандора изскачат кичозни , скулптури, колони..., които са абсолютно ненужни и струват скъпо\", каза неотдавна министърът на културата Роберт Алагьозовски. Тогава той подчерта, че веднага трябва да се извърши дезинтоксикация на македонския дух от тази псевдоидеология на този проект, който превръща страната в заложник на зла клетва от опасен магьосник.\r\n", "date": "2017.09.18", "title": "Започват да махат кичозните паметници в Скопие"}
{"url": "http://www.novinite.bg/articles/150196/Hajdi-Klum-i-Nikol-Kidman-oslepitelni-v-cherveno-na-nagradite-Emi", "text": "Актрисата Никол Кидман и моделът Хайди Клум се появи в ослепителни червени рокли на тазгодишната церемония по връчването на наградите \"Еми\", информира НОВА.За разходката по червения килим 44-годишната Хайди Клум беше избрала дълга рокля с дълбоко деколте, която показва дългите й крака и я беше комбинирала с дървени бижута и чанта. Никол Кидман заложи на по-класически модел и по-семпли бижута, но беше комбинирала роклята с ярко червено червило.  ", "date": "2017.09.18", "title": "Хайди Клум и Никол Кидман - ослепителни в червено на наградите \"Еми\""}
{"url": "http://www.novinite.bg/articles/150209/Zemetresenie-razlyulya-Turciya", "text": "Земетресение с магнитуд 4,3 разтърси днес окръг Ван, Източна Турция, предаде турската частна телевизия СиЕнЕн-Тюрк, позовавайки се на сеизмологичната обсерватория Кандилли в Истанбул, информира БНТ.Земният трус е станал в 12.41 ч., а епицентърът му е бил в местността Ерджиш Янкътепе.Турция, която се намира в сеизмично активен район, е пострадала от редица разрушителни земетресения в своята история. През октомври 2011 г. при две земетресения във Ван със сила 7,2 и 5,7 по Рихтер загинаха над 600 души и бяха ранени няколко хиляди.Разрушително земетресение в района на Истанбул през 1999 г. взе 17 000 жертви.", "date": "2017.09.18", "title": "Земетресение разлюля Турция"}
{"url": "http://www.novinite.bg/articles/150195/Germanskite-liberali-s-iskaniya-za-da-podkrepyat-Merkel-na-izborite", "text": "Германските либерали искат министерството на финансите в замяна на подкрепата си за Ангела Меркел на изборите в неделя, съобщава германската преса. Победата на християндемократическия блок на Меркел е почти сигурна, но се смята, че партията няма да получи абсолютно мнозинство. Освен това, Свободната демократическа партия имала и друго задължително условие за коалиция - отказ на Меркел от плановете на френския президент Макрон за задълбочаване на фискалната интеграция в еврозоната, информира БНТ. ", "date": "2017.09.18", "title": "Германските либерали с искания, за да подкрепят Меркел на изборите"}
{"url": "http://www.novinite.bg/articles/150201/Hilyadi-bez-tok-sled-buryata-v-Rumaniya", "text": "Близо двеста хиляди румънци от 500 населени места са без ток в момента заради аварии, причинени от снощната буря в западната част на Румъния, предаде агенция Медиафакс.Броят на пострадалите хора нарасна на близо 140 души, сред тях има и ранени деца. \"Все още има блокирани хора на различни места, които са били на планина и са искали снощи да се приберат по домовете си. Има над 300 изкоренени дървета, над 130 разрушени покрива. Има 500 селища с близо 200 000 жители без ток, 100 спасителни екипа са на терен\", каза премиерът Михай Тудосе. Снощната буря, характеризирана като суперклетка от метеоролозите, стана причина за смъртта на осем души в Западна Румъния.", "date": "2017.09.18", "title": "Хиляди без ток след бурята в Румъния"}
{"url": "http://www.novinite.bg/articles/150202/Masha-oplyu-majete-ot-Iztochna-Evropa-razkosti-oshte-edin-bivsh", "text": "Мария Шарапова напоследък е обект на огромен интерес заради своята автобиография. Книгата излезе на пазара едва преди няколко седмици, но вече доста пикантни истории за личния живот на руската тенисистка излязоха наяве.Маша разказва как се е запознала с баскетболиста и разкрива подробности около развитието на тяхната връзка. Двамата стигат до годеж, но така и не стъпват на олтара. Шарапова е доста груба към \"мъжете от Източна Европа\", споделяйки странните им навици.\"Нямах сериозни връзки почти до 20-ата си година. В края на 2009 година една моя приятелка организира барбекю. Покани ме и ме попита дали може да викне още някого. Съгласих се, защото нямах представа какво е намислила. Саша влезе по време на вечерята. Косата му беше още мокра от душа. Беше облечен със спортен костюм, а на колената си носеше лед. Веднага ми хареса. Събота вечер, а той току-що е приключил тренировка. Определено беше мой тип.Ядохме филе от риба, шегувахме се, а накрая си разменихме телефонните номера. Проблемите ни се появиха след една година. Когато бяхме в Лос Анджелис, той настояваше да живеем у тях, макар моята къща да беше на същата улица и определено беше по-уютна. Това беше типично мъжка проява или по-скоро проява на мъж от Източна Европа. Искаше да контролира всичко, да бъде център.Не понасяше това, че аз изкарвам повече пари, че къщата ми е по-голяма. Усещах напрежение в него, че аз съм по-голямо име в тениса, отколкото той в баскетбола, макар и да не го обсъждахме на глас. На втората година се сгодихме. Това не беше точно подготовка за сватба, а по-скоро някакво славянско обяснение в любов. Един вид - аз имам само теб, ти имаш само мен. Подари ми огромен пръстен, който свалях само по време на мачове.Постепенно обаче успехите ми на корта станаха за него все по-голям товар и проблем. Преди Ролан Гарос 2012 година започнах постепенно да се отделям от него. Спечелих в Париж и му се обадих по телефона. Той беше на тренировка, но вдигна. Поздрави ме. Благодарих му, че е бил с мен в трудните моменти, че ме е подкрепял и тласкал напред. Бях изпълнена с радостни емоции. Мислех, че и той се радва за мен.Вечерта се чухме отново. Тонът му беше различен. Каза, че е гледал мача и церемонията по награждаването. Усетих, че ми е ядосан, защото не съм го споменала в речта си на церемонията по награждаването. Той мислеше единствено за това. Дадох си сметка, че от месеци чакам такъв знак и го получих. Отношенията ни приключиха тази вечер\", пише Шарапова.", "date": "2017.09.18", "title": "Маша оплю мъжете от Източна Европа, разкости още един бивш"}
{"url": "http://www.novinite.bg/articles/150204/Britanskite-medii-uznaha-imeto-na-ediniya-zapodozryan-za-atentat-v-London", "text": "Британските медии узнаха името на единия от двамата заподозрени във връзка с бомбения атентат в лондонското метро в петък, съобщи ТАСС. Както съобщи днес телевизия Скай нюз, позовавайки се на собствени източници, арестуваният в събота 21-годишен мъж се казва Яхия Фарух, информира БНТ.Вчера полицията обискира жилището на Фарух в лондонското предградие Стануел. Самият заподозрян беше задържан в събота малко преди полунощ в западното лондонско предградие Хаунслоу.По-рано в събота в рамките на разследването на атентата беше арестуван 18-годишен мъж на терминала за заминаващи пътници на пристанището в град Дувър. Името му засега не е известно.", "date": "2017.09.18", "title": "Британските медии узнаха името на единия заподозрян за атентат в Лондон"}
{"url": "http://www.novinite.bg/articles/150163/Moshtna-burya-v-sasedna-Rumaniya", "text": "Мощна буря в съседна Румъния отне живота на 8 души. Повече от 60 пострадаха от стихията, която се разрази снощи в западната част на страната, информира НОВА.Проливният дъжд и ветровете със скорост от над 100 км/ч прекъснаха електропроводи, повалиха дървета и блокираха пътища.Лошо време със силен вятър и проливни дъждове обхвана и части на Сърбия, Хърватия и Босна и Херцеговина.Поройни дъждове се изляха в по-голямата част на Хърватия, в някои градове са залети по-ниските зони и улици.   ", "date": "2017.09.18", "title": "Мощна буря в съседна Румъния"}
{"url": "http://www.novinite.bg/articles/150162/Ochakva-ni-goresht-ponedelnik", "text": "\r\nДнес отново ще бъде слънчево, след обяд – о. Ще духа до умерен вятър от запад-северозапад, който привечер почти ще стихне. Максималните температури ще са предимно между 30 и 35 градуса, в София – около 30.\r\nАтмосферното налягане e малко по-ниско от средното за месеца. През деня ще се задържи почти без промяна.\r\nНад планините ще бъде слънчево. Ще духа умерен западен, по високите и открити части – силен югозападен вятър. Максимална температура на височина 1200 метра около 24 градуса, на 2000 метра – около 16.\r\nНад Черноморието ще бъде слънчево. Ще духа до умерен вятър от запад-северозапад. Максимални температури на въздуха ще са 28-30 градуса. Температурата на морската вода е 23-26. Вълнението на морето ще е около 1-2 бала.\r\n", "date": "2017.09.18", "title": "Очаква ни горещ понеделник"}
{"url": "http://www.novinite.bg/articles/150185/Lyatoto-si-otiva-i-zapochva-esenta-chaka-ni-zastudyavane", "text": "Постепенно вече лятото си отива и започва есента, това сочи средносрочната прогноза за времето, информира ДАРИК. Днес и утре времето ще е лятно, с много високи температури, на места дори 34-35 градуса.   Още в сряда следобед обаче с нахлуване от север-северозапад на по-хладен въздух ще започне захлаждане. Ще има превалявания, а на много места и гръмотевични бури. Ще е ветровито, най-вече в Северна България.   Този процес на захлаждане ще продължи в четвъртък и особено в петък, когато се очаква да е доста студено. Дневните максимални температури на запад, особено във високите полета, ще бъдат под 20 градуса. А сутрешните - дори под 10 градуса.   След това температурите постепенно ще се повишат, в събота и неделя ще достигнат 20-25 градуса, но не се очакват топли дни, като тези, на които сега се радваме.", "date": "2017.09.18", "title": "Лятото си отива и започва есента, чака ни застудяване"}
{"url": "http://www.novinite.bg/articles/150175/Tramvaj-izleze-ot-relsite-na-stolichen-bulevard", "text": "Трамвай с номер 7 дерайлира тази сутрин на столичния булевард „Скобелев”, съобщава БГНЕС. За щастие, няма пострадали, информира НОВА.Заради инцидента за кратко беше променено движението по трамвайните линии 1, 6 и 7. Техническият проблем на трамвайното трасе вече е отстранен, съобщиха от Столична община.  ", "date": "2017.09.18", "title": "Трамвай излезе от релсите на столичен булевард"}
{"url": "http://www.novinite.bg/articles/150179/Seriozen-rast-na-razkriti-stoki-menteta-vneseni-u-nas", "text": "Сериозен ръст на разкрити нелегални стоки, внасяни у нас, които имитират световноизвестни марки отчитат от Агенция \"Митници\". За първите шест месеца на годината са задържани двойно повече контрабандни дрехи, обувки, парфюми и аксесоари в сравнение със същия период на 2016-а. Според органите за контрол по границите това се дължи на завишено търсене на по-евтините стоки-ментета, съобщава БНТ.Иззетата стока се унищожава от властите. Само преди дни митничари от Русе задържаха поредна пратка дрехи - имитация на световноизвестни марки. Фалшификатите са били смесени с редовна стока и така са влезли у нас от Турция. Крайната им дестинация е била Украйна.Най-често задържаме фалшиви стоки по южните ни граници и на митнически пункт Капитан \"Андреево\" и \"Лесово\". Немалко количество се задържа и във Варна и на митница аерогара София. Това са основните входни точки, обясни говорителят на Агенция \"Митници\". ", "date": "2017.09.18", "title": "Сериозен ръст на разкрити стоки-ментета, внесени у нас"}
{"url": "http://www.novinite.bg/articles/150188/Kade-sa-prerazhodite-v-byudjeta-na-NZOK", "text": "Разходите за здравеопазване растат не само в България, но също и по света. Причините за това са много – ранното диагностициране, превенцията, навлизането на нови здравни технологии и др. Всичко това води до покачване на средната възраст, а също и до покачване на преживяемостта при някои заболявания, считани до скоро за смъртоносни в краткосрочен план. Недостиг на бюджета на НЗОК се очертава в направленията като болнична, дентална и специализирана медицинска помощ, а също и лекарства. Най-голям е недостигът в болничната помощ – 218 млн. лв., следван от лекарствата (кумулативно) за домашно лечение и за онкология – приблизително 214 млн. лв. Резервът на НЗОК може частично да покрие недостигa на средства, като от непокритите разходи остават около 135 млн. лв.  Ежегодното увеличаване на разходите за лекарства и ирационалното им вписване в Позитивния лекарствен списък (ПЛС) е един от тежките проблеми на системата. Обществена тайна е, че зад вкарването на редица скъпоструващи лекарства в списъка, стоят лобистки интереси на международни фармацевтични компании, прокламирани през определени организации, които твърдят, че работят в полза на пациентите. Интересното е, че на немалка част от тези пациентски организации дейността е свързана единствено с лекарства, вместо права на пациентите. По отношение на разходите за онкологични медикаменти правителството можеше да предприеме ценни мерки, като въведе автоматичните смесители за разтворите. Смесителите можеха да спестят около 2 млн. лв. годишно от бюджета за онкологични лекарства, технологията им позволява един разтвор да може да се използва за повече от 1 пациент, вместо неупотребеното количество медикамент да бъде изхвърлено. Тази политика не бе приета, благодарение на голям отпор от страна на болниците, в чийто интерес не се вмества оптимизация на средства. По отношение на разходите за лекарства в програмата на правителството бе заложено провеждането на про-генерична политика с цел оптимизация на средствата за медикаменти. В ПЛС, например, за различни заболявания се предлагат както и скъпо струващи оригинални медикаменти, така и евтини генерични медикаменти с едно и също международно непатентно наименование. Това създава предпоставки за лекарите да изписват скъпото оригинално лекарство, поради известни зависимости към фармацевтични компании. Нуждата от преформулиране на съдържанието на този списък е повече от належаща. Рационалното решение към момента е да се върви към реформа в посока генерично заместване, което ще доведе до икономии от мащаба за бюджета на НЗОК, както и ще увеличи достъпа до лекарства за определени социални групи, които са в риск от отпадане от системата, поради финансов недостиг. Такъв тип политики се провеждат в най-богатите икономики в Европа, като Германия, Холандия, Великобритания и франция, а позитивните ефекти вече са посочени в научната литература. Що се касае до разходите за онкологични заболявания – много е важно правителството да предприеме политика по въвеждане на т.нар. смесители, които целят оптимизация на разтвор (медикамент), с цел по-нататъшното му използване при други пациенти.", "date": "2017.09.18", "title": "Къде са преразходите в бюджета на НЗОК?"}
{"url": "http://www.novinite.bg/articles/150215/Pochina-Vidinskiyat-mitropolit-Dometian", "text": "От Светия Синод на Българската православна църква Светското име на митрополит Дометиан е Димитър Попвасилев Топузлиев. Роден е на 11.11.1932 г. в с. Хасовица, Смолянско. След завършване на основното си образование, през есента на 1947 г. е приет за ученик в Пловдивската духовна семинария, обединена от есента на 1950 г. със Софийската и преместена при гара Черепиш, курсът на която завършва през 1952 г. От края на същата година е студент в Духовната академия „Св. Климент Охридски\" в София, която завършва през 1956 г. На 14.01.1959 г. в мъглижкия манастир „Св. Николай\" е постриган в монашество с името Дометиан от Старозагорския митрополит Климент под духовото старчество на архимандрит Панкратий (по-късно Старозагорски митрополит). На 10.03. с. г. в старозагорския катедрален храм „Св. Димитър\" е ръкоположен в йеродяконски чин от митрополит Климент и е назначен за епархийски дякон, проповедник и певец при храм „Св. Богородица\" в гр. Стара Загора. От началото на м. септември 1959 г. до 1962 г. йеродякон Дометиан е на богословска специализация в Московската духовна академия. Там на 18.07.1962 г., в академичния храм, с благословението на Св. Синод на БПЦ е ръкоположен в йеромонашески чин от Руския патриарх Алексий (по време на съслужението му с Българския патриарх Кирил). Завърнал се в Родината, от 01.01.1963 г. е назначен за протосингел на Великотърновската митрополия, която длъжност изпълнява до края на м. февруари 1967 г. Като такъв на 04.12.1963 г. във великотърновския катедрален храм „Рождество Богородично\" е възведен в архимандритско достойнство от Великотърновския митрополит Стефан. От 10.03.1967 г. архимандрит Дометиан е на научна специализация в Монашеския център в Тезе, Франция, а от м. октомври същата година и в Икуменическия институт при ССЦ в Босей, Швейцария. От м. февруари до м. август 1968 г. слуша лекции в Богословския факултет в Лозана, а от м. август 1968 г. до м. август 1969 г. е на стаж и езикова специализация в Лондон и Оксфорд, а заедно с това слуша лекции и в колежа „Кадестън\". От 01.09.1969 г. до 01.11.1970 г. той е протосингел на Софийската митрополия, а от 01.11.1970 г. е назначен за главен секретар на Св. Синод, какъвто остава до 01.03.1979 г. Като такъв на 15.12.1974 г. в Патриаршеската катедрала „Св. Александър Невски\" е хиротонисан в епископски сан с титлата „Знеполски\". От 01.03.1979 г. епископ Дометиан е управляващ българската Акронска епархия в САЩ, който пост заема до м. март 1983 г. След завръщането си в България, от 01.04.1983 г. до м. юли 1987 г. е викарий на Софийския митрополит. На 26.07.1987 г. е избран, а на 02.08. с. г. е и канонически утвърден за Видински митрополит. В следващите дни Св. Синод на БПЦ-БП ще се събере на извънредно заседание и ще определи деня и часа на опелото и погребението на новопредставления митрополит. Бог да го прости! Вечна и блажена да бъде паметта му!", "date": "2017.09.18", "title": "Почина Видинският митрополит Дометиан"}
{"url": "http://www.novinite.bg/articles/150167/Gotovi-li-sa-elektrorazpredelitelnite-drujestva-za-zimata", "text": "Готови ли са електроразпределителните дружества за зимата? Отговор на този въпрос трябва да даде проверка на Министерството на икономиката, информира НОВА.Инспекторите ще проверяват техническото състояние и готовността за аварийни ситуации на обекти на ЧЕЗ, EVN, \"Енерго про\" и „Електроенергийния системен оператор“. ", "date": "2017.09.18", "title": "Готови ли са електроразпределителните дружества за зимата?"}
{"url": "http://www.novinite.bg/articles/150191/Chasti-ot-stolicata-bez-voda-na-19-septemvri", "text": "На 19 септември 2017 г. (вторник), във връзка с подмяна на спирателен кран на ул. „Делийска воденица\", жк. „Дружба“ 2 се налага спиране на водоподаването от 9:00  до 21:00 часа на клиентите на „Софийска вода”, живеещи в района на: ул. „Обиколна“, бул. „Копенхаген“, бул. „Проф. Цветан Лазаров“; по бул. „Цариградско шосе“ от ул. „Павел Красов\" до бул. „Цариградско шосе“ №453, вилна зона „Врана-Лозен Триъгълника“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Обиколна“ пред магазин „Практикер“; вилна зона „Врана – Лозен Триъгълника“ – ул. „Висо“ №16. На 19 септември 2017 г. (вторник), във връзка с подмяна на сградно водопроводно отклонение до бл. 346 , жк. „Младост“ 3 се налага спиране на водоподаването от 10:00  до 18:00 часа на клиентите на „Софийска вода”, живеещи в района на: бл. 343, бл. 344, бл. 345, бл. 346, бл. 347, бл. 348, бл. 387, бл. 388.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  пред магазин „Дар“.   На 19 септември 2017 г. (вторник), във връзка с подмяна на спирателен кран на ул. „София\", кв. „Изгрев“ гр. Банкя се налага спиране на водоподаването от 9:00  до 16:30 часа на клиентите на „Софийска вода”, живеещи в района на: по ул. „София“ от ул. „Васил Петлешков“ до края на улицата и ул. „Чавдарица“.\r\n   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „София“ ъгъла с ул. „Чавдарица“.   На 19 септември 2017 г. (вторник), във връзка с подмяна на спирателен кран на ул. „Байкал\", кв. „Бояна“ се налага спиране на водоподаването от 10:00 до 20:00 часа на клиентите на „Софийска вода”, живеещи в района на: по ул. „Севастократор Калоян“ от ул. „Десислава“ до пл. „Сборище“; ул. „Три кладенци“, по ул. „Байкал“  от ул. „Севастократор Калоян“ до ул. „Три кладенци“; по ул. „Белите брези“ от ул. „Севастократор Калоян“ до ул. „Даскал Стоян Попандреев“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Три кладенци“ ъгъла с ул. „Байкал“.   На 19 септември 2017 г. (вторник), във връзка с направа на временна връзка в с. Мърчаево се налага спиране на водоподаването от 10:00 до 22:00 часа на клиентите на „Софийска вода”, живеещи в района на: с. Мърчаево.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площада до кметството.   На 19 септември 2017 г. (вторник), във връзка с монтаж на спирателен кран на ул. „Железопътна\", кв. „Орландовци“ се налага спиране на водоподаването от 9:00  до 19:00 часа на клиентите на „Софийска вода”, живеещи в района на: по ул. „Железопътна“ от ул. „Русалка“ до ул. „Димитър Гущанов“ по ул. „Тангра“ от ул. „Железопътна“ до ул. „Царево“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Железопътна“ ъгъла с ул. „Т ангра“.   На 19 септември 2017 г. (вторник), във връзка с подмяна на сградно водопроводно отклонение на ул. „Чемшир“, кв. „Драгалевци“ се налага спиране на водоподаването от 9:30 до 17:30 часа на клиентите на „Софийска вода”, живеещи в района на: по ул. „Лешникова гора“ от ул. „Мавровец“ до ул. „Нарцис“; ул. „Голи връх“ и ул. „Чемшир“ от №31 до №37.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Голи връх“ ъгъла с ул. „Лешникова гора“.   На 19 септември 2017 г. (вторник), във връзка с подмяна на сградно водопроводно отклонение на ул. 12, кв. „Обеля“ се налага спиране на водоподаването от 9:00 до 15:00 часа на клиентите на „Софийска вода”, живеещи в района на: по ул. 12 от ул. 7 до ул. 8.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. 12 ъгъла с ул. 7.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.   “Софийска вода” АД предварително се извинява на своите клиенти за причинените временни неудобства!   Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.  ", "date": "2017.09.18", "title": "Части от столицата без вода на 19 септември"}
{"url": "http://www.novinite.bg/articles/150213/Momichence-izpratilo-goli-snimki-na-pedofil-e-zaplasheno-ot-sad", "text": "Момиченце е заплашено от съдебно преследване, защото е изпратило свои полуголи снимки на предполагаем педофил, пише британското издание The Times. Обвинението - разпространяване на детска порнография, информира НОВА.12-годишното дете от Великобритания си е писало с мъж в Instagram, който го е накарал да му прати поредица от снимки. На тях детето е голо до кръста. Потребителското име на непознатия се е състояло от емоджи сърце и емблемата на футболния отбор „Челси”.  Когато видяла съдържанието на разговорите им, майката на момичето незабавно се обадила на полицията. А детето било привикано на разпит в полицията заради снимките със смущаващо съдържание, които е изпратило.„Тя е жертвата. Тя е била принудена да ги изпрати. Там някъде има педофил, а те говорят за повдигане на обвинения срещу малко момиче. Ако това се случи, то ще откаже други родители да подават сигнали за сексуален тормоз”, убедена е майката на момиченцето. Това не е първият куриозен случай, свързан със законодателството за детската порнография. Преди дни 17-годишен тийнейджър от САЩ беше осъден, след като пратил свои изцяло голи снимки на 22-годишна жена през 2013-а година. Решението е на Върховния съд във Вашингтон. А Ерик Грей е осъден на 30 дни тъмничен режим.  ", "date": "2017.09.18", "title": "Момиченце, изпратило голи снимки на педофил е заплашено от съд"}
{"url": "http://www.novinite.bg/articles/150208/Signaliziraha-za-martva-riba-v-reka-Ogosta", "text": "За мъртва риба в река Огоста сигнализираха рибари от Монтанско. Според тях причината е химическо замърсяване. Пробите на екоинспекцията обаче не са показали отклонения, информира бТВ.Проверка по случая извършват и служители на Агенцията по рибарство и аквакултури.„И констатирахме, че от устието на язовир Огоста, няколко километра нагоре по реката, в района на няколко населени места, наистина има умрели риби”, каза  Валери Спасов от агенцията.Регионалната инспекция по околна среда пък взема проби от три точки в района, но експресните резултати на наблюдаваните показатели не се отклоняват от нормите. Имахме съмнения, че може да е извършван електроулов по реката, но установихме, че самата умряла риба не е концентрирана в един район, тя е по цялото поречие. Оттук дойдоха съмненията, че причината за измирането на рибите е някакъв вид химическо замърсяване”, коментира още Валери Спасов.Днес екоинспекцията ще извърши повторна проверка, а проби ще бъдат взети от повече места по реката. Ще се проверят и отделни източници, най-вече предприятията в района.", "date": "2017.09.18", "title": "Сигнализираха за мъртва риба в река Огоста"}
{"url": "http://www.novinite.bg/articles/150171/Poredna-tejka-katastrofa-v-Kresnenskoto-defile", "text": "\r\nПоредна тежка катастрофа в Кресненското дефиле. Заради инцидента, движението в района на ПТП-то е затруднено, тъй като се извършва само в едната лента. Трафикът се регулира от пътни полицаи, предаде БГНЕС. Им ранени, но за щастие няма жертви.\r\nКъм 05:30 ч. лек автомобил, най-вероятно \"Пежо” се блъска челно в микробус \"Пежо” с пернишка регистрация. След удара колата се завърта и задните й колела увисват на парапета на моста над Струма.\r\nТрима души са пострадали при катастрофата, като всичките са се возили в леката кола. Те са двама мъже и жена като жената е в по-тежко състояние.\r\n", "date": "2017.09.18", "title": "Поредна тежка катастрофа в Кресненското дефиле"}
{"url": "http://www.novinite.bg/articles/150211/Tarsiha-maj-izgubil-se-v-planinata-v-Kotlensko", "text": "\r\nИзгубил се в планината мъж е намерен след десетчасова спасителна операция, предаде бТВ, като се позова на МВР. 37-годишният мъж се изгубил в планински район в близост до котленското село Седларево. \r\nТърсенето започнало в събота, когато в 21 ч. 68-годишна жена от Седларево съобщила, че синът й не се прибрал, след като излязъл на разходка. В операцията се включили полицаи от РУ-Сливен, РУ-Котел, сливенски пожарникари, гранични полицаи от Елхово с автомобили, техника, термокамери и две следови кучета, както и планински спасители и горски.\r\nУведомена била дежурната част на \"Военна полиция\" за предприемане на действия от тяхна страна предвид близостта на базата \"Ново село\". \r\nМъжът е намерен след десетчасово нощно издирване сутринта на 17 септември, в близост до базата \"Ново село\". Той е бил в добро здраве. Обяснил, че се объркал и не могъл да намери в тъмнината обратния път към Седларево. \r\n", "date": "2017.09.18", "title": "Търсиха мъж, изгубил се в планината в Котленско"}
{"url": "http://www.novinite.bg/articles/150165/Maya-Manolova-se-zaema-s-dvojniyat-standart-pri-hranite", "text": "Двойният стандарт при храните - отново за фокус. В темата се намесва и омбудсманът Мая Манолова, съобщава НОВА.На среща с български евродепутати, посланици и министри тя ще покаже и конкретни продукти с разлики в качеството и цените за българския и европейския пазар.Според ощетените държави в Източна Европа решението на проблема е във въвеждането на закони и стандарти, които да важат за всички страни в Европейския съюз.  ", "date": "2017.09.18", "title": "Мая Манолова се заема с двойният стандарт при храните"}
{"url": "http://www.novinite.bg/articles/150173/Prezidentat-na-poseshtenie-v-SASht", "text": "От 18 до 24 септември президентът Румен Радев ще бъде на работно посещение в САЩ. Държавният глава ще представи България в рамките на 72-ата сесия на Общото събрание на ООН, информира ДАРИК.На 18 септември президентът Радев ще участва в годишния форум „Отдаване на почит към героите на световната кампания срещу екстремизма и нетолерантността“ и ще направи изказване. Държавният глава ще разговаря и с еврейски организации от САЩ. На 19 септември българският президент ще участва в тържественото откриване на Общия дебат на 72-ата сесия на Общото събрание на ООН, след което ще проведе двустранни срещи със свои колеги. На 20 септември държавният глава Румен Радев ще направи изказване пред Общото събрание на ООН (около 19.00 часа българско време). Българският президент ще участва в Глобален бизнес форум на Майкъл Блумбърг и ще проведе среща с президента на Световна банка Джим Йон Ким и с други свои колеги.По-късно през деня Румен Радев ще участва в конференция, посветена на предотвратяването на използването на интернет за терористични цели. На 21 септември държавният глава ще проведе работна среща с представители на американски компании, организирана от Бизнес съвета за международно разбирателство и ще ги запознае с възможностите за инвестиции в България. На 22 септември президентът Радев ще проведе среща с Генералния секретар на ООН Антониу Гутериш. По-късно държавният глава ще посети българската църква в Ню Йорк и ще проведе в сградата на Генералното консулство на България в Ню Йорк среща с представители на българската общност. На 23 и 24 септември държавният глава ще посети Чикаго и ще се срещне с представители на българската общност. Румен Радев ще разговаря и с младите български професионалисти, работещи във финансовото Сити на града и ще посети едно от българските училища в Чикаго - „Джон Атанасов”. В делегацията, ръководена от българския държавен глава, е и заместник министър-председателят по правосъдната реформа и министър на външните работи Екатерина Захариева.", "date": "2017.09.18", "title": "Президентът на посещение в САЩ"}
{"url": "http://www.novinite.bg/articles/150180/Deset-sa-osvobodenite-slujiteli-na-MRRB", "text": "Повече от десет са освободените служители на Министерството на регионалното развитие и благоустройството, каза министър Николай Нанков пред журналисти в отговор на въпрос, информира БНТ.Ние не правим уволнения заради самите уволнения по някакъв субективен принцип, заяви Нанков. По думите му има служители, които по никакъв начин не доказват, че мястото им е в министерството. Някои от тях са освободени, на други е прекратено служебното правоотношение по взаимно съгласие, има и случаи, докладвани на компетентните органи със съмнения в практики, които не подхождат на държавни служители, уточни Николай Нанков. Голяма част от освободените са назначени по време на служебния кабинет, но това не е реваншизъм или чистка, допълни министърът. По думите на Николай Нанков уволненията са на базата на констатации на доклади на вътрешния одит, на инспектората, които са доказали нездравословни практики. Той отказа да даде примери за такива практики и допълни, че някои от тях и към момента се разследват от компетентните органи. ", "date": "2017.09.18", "title": "Десет са освободените служители на МРРБ"}
{"url": "http://www.novinite.bg/articles/150205/Remontat-na-patya-Plovdiv-Asenovgrad-shte-priklyuchi-predsrochno", "text": "Ремонтът на пътя Пловдив-Асеновград ще приключи преди обявените първоначално срокове. Това заявиха от софийската фирма изпълнител на проекта. Дейностите по изграждането на новото трасе вървят много активно. Ежедневно преминаващите от там шофьори стават свидетели на темпото, с което се работи и напредването на трасето, съобщава БНТ.\r\nПри хубаво време изпълнителите обещават, че ще изградят двете нови платна до края на тази година, което е с една година по-рано от заложеното. Във вторник ще започне полагането и на пърия асфалт. Общините Пловдив и Асеновград вече започнаха отчуждителни процедури, които са необходими за направата на локалните платна, които не бяха предвидени в първоначалния проект. Проектирането и възлагането на нова обществена поръчка трябва да стане по най-бързия начин, за да не се спират трафикът и достъпът до предприятията край пътя, посъветва и министър-председателят Бойко Борисов, който инспектира трасето през почивните дни.\r\nНа изхода на Пловдив в посока Асеновград ще бъде изградено и кръгово кръстовище, което ще поеме трафика от околовръсния път на Пловдив.\r\n", "date": "2017.09.18", "title": "Ремонтът на пътя Пловдив-Асеновград ще приключи предсрочно"}
{"url": "http://www.novinite.bg/articles/150219/Bebe-ocelya-sled-2-uragana", "text": "Малката Габриела Коун все още не е навършила един месец, но вече има прякор. Семейството й я нарича \"Буря\", тъй като тя след два от най-опустошителните урагани, преминавали пред САЩ - \"Ирма\" и \"Харви\", информира НОВА.Габриела е родена на 20 август в Хюстън. Само няколко дни по-късно, детето е у дома с родителите си Брус и Джесика, когато през града преминава ураганът \"Харви\". За щастие, природната стихия не насесла сериозни щети на дома на семейството.Те обаче решили, че за тях ще е по-безопасно, ако се преместят в другия им дом - в Маями. Така те се озовали точно на пътя на още по-мощният ураган \"Ирма\".Ден преди ураганът да удари града, двамата осъзнали, че положението може много да се влоши и отново тръгнали към дома си към Хюстън.   ", "date": "2017.09.18", "title": "Бебе оцеля след 2 урагана"}
{"url": "http://www.novinite.bg/articles/150210/Borisov-I-nie-shte-razglejdame-Rusiya-kato-zaplaha", "text": "\r\nОт военна гледна точка София ще разглежда Москва като противник. В същото време обаче страната ни има много икономически интереси, свързани с , поради което трябва да работим за сближаването на позициите и развитието на тези отношения. Това стана ясно от думите на премиера Бойко Борисов. Той обяви и че нашата страна ще трябва да използва времето на председеателството на Съвета на , за да направи всичко възможно за намаляване на напрежението между Запада и Москва и за отпадането на антируските санкции, от които негативни последици има и за нас.\r\n\"След като България е член на НАТО и след като за НАТО за основен противник, военен, приема , нашата отбранителна доктрина е насочена срещу тях\" заяви той пред журналисти след официалното откриване на офис на Европейската инвестиционна банка (ЕИБ) в София, на което присъства и президентът на финансовата институция Вернер Хойер, предаде . \"Направих изключително много, за да излезе от дневния ред създаването на флотилия в Черно море\", продължи Борисов. \"Ние провеждаме сухопътни учения навсякъде в Европа, както и в България, цяло лято. Така че в доктрината на НАТО основната заплаха е  - това съм казал, това пише в доклада, това го пишеше и миналата година. В същото време пък сме казали, че трябва максимално да работим добре, прагматично, за да имаме руски туристи, за да има интерконектор с  за европейския газов хъб и да се борим заедно срещу тероризма\", подчерта Борисов. \"За това, доколкото знам, и руският главен прокурор идва на посещение в България\", добави той. Така че в доклада военните са отразили това, което имаме като заплаха, ако стане война, защото тогава България става цел, като член на НАТО и на всички това е ясно\", отбеляза премиерът. \"В същото време трябва да работим политически, дипломатично, догодина по време на нашето председателство, да падат санкциите и да пада напрежението между Европа и \", каза още той. \"Дали ще успеем- това е една много сложна и непосилна за нас задача, но ще опитаме\", допълни още Борисов.\r\nПо отношение на поканата руският президент да посети България следващата година, премиерът заяви, че президентът Румен Радев го е поканил и затова въпросите трябва да бъдат отправени към него. \"Ако иска среща с мен, тогава ще я получи\", отсече Борисов. Той смята, че в европейското семейство трябва да се реши проблемът със санкциите срещу Русия.\r\nПремиерът също смята, че Балканите по-бързо трябва да бъдат присъединени към , имайки пред вид Сърбия, Косово, Черна гора. \"Ние искаме Балканите да бъдат едно голямо семейство\", посочи той.\r\nБорисов е на мнение, че служебното правителство, назначено от президента Радев не е трябвало да предрешава избора на изтребител, който е на стойност няколко милиарда. Според него отпадането от надпреварата на американския кандидат не е било необходимо, тъй като предложенията са не само за стари, но и за нови бойни машини. Но за Борисов изтребителите не са най-важното нещо, от което се нуждае армията. Също толкова нужди имат и сухопътните войски.\r\n", "date": "2017.09.18", "title": "Борисов: И ние ще разглеждаме Русия като заплаха"}
{"url": "http://www.novinite.bg/articles/150214/Patni-blokadi-na-protest-v-SASht", "text": "Десетки арестувани по време на протест в САЩ. Над 1000 души излязоха по улиците на град Сейнт Луис, за да изразят недоволството си срещу пускането на свобода на полицай, който през 2011 година застреля афроамериканец, предаде „Руптли”Неделя през нощта беше трети пореден ден на недоволство. Първият протест беше още в петък, след като съдия оправда бившия полицай Джейсън Стокли, който през 2011 г. застреля 24-годишния Антъни Ламар Смит, предаде БТА.Протестиращите организираха пътни блокади. Докато през деня демонстрациите протичаха мирно, след падането на нощта малки групи радикално настроени младежи оставаха по улиците, чупеха витрини и замеряха полицаите с камъни и различни предмети.Автобуси с полицаи с палки и щитове пристигнаха в неделя през нощта в центъра на града, където бяха извършени истински погроми. Един полицай е бил ранен леко в крака. Полицията съобщи, че е конфискувала от протестиращи оръжия и пластмасови бутилки с неизвестна течност.\"Това вече не е мирен протест\", се казва в полицейското съобщение в „Туитър”.Съдът оправда Джейсън Стокли, който твърди, че е стрелял при самозащита, защото помислил, че Антъни Смит търси пистолет в колата си.Най-спорният и недоказан въпрос в казуса е дали наистина Антъни Смит е имал пистолет. Според защитниците му оръжието може да е подхвърлено в колата му от органите на реда. Според съда обаче „градски дилър на хероин, който не притежава оръжие, ще е нетипично”, пише „Руптли”. ", "date": "2017.09.18", "title": "Пътни блокади на протест в САЩ"}
{"url": "http://www.novinite.bg/articles/150199/Protestna-akciya-sreshtu-vizitata-na-ruskiya-glaven-prokuror", "text": "Генералният прокурор на Русия – Юрий Чайка, идва у нас. Датата на посещението и програмата му все още не е ясна, но информацията вече предизвика недоволство, информира НОВА.Активисти на „Да, България” тази сутрин поставиха надпис над моста на \"Цариградско шосе\" с надпис – „Чайка, вън от Европа”. Според партията на Христо Иванов  посещението било опит за заобикаляне на българското обществено мнение. След откриването на новата сграда на Софийския районния съд, главният прокурор Сотир Цацаров обясни, че Юрий Чайка идва след споразумение, подписано от предшественика му – Борис Велчев.Целта на визитата – сключване на двустранно споразумение и обучение на прокурори в сферата на тероризма. Ето как главният прокурор коментира и протеста на „Да, България”. ", "date": "2017.09.18", "title": "Протестна акция срещу визитата на руския главен прокурор"}
{"url": "http://www.novinite.bg/articles/150166/40-000-dushi-bez-voda-vav-Velikotarnovsko", "text": "Авария остави 40 000 жители без вода в едно от най-горещите места през уикенда - Великотърновско, информира НОВА.В събота сутрин ВиК „Йовковци”-Велико Търново спря кранчето на всички домакинства от град Горна Оряховица и селата Драганово, Първомайци, Поликраище и Правда.Причината е тежка авария на магистрален водопровод, минаващ през частен имот.Отстраняването на повредата продължи повече от денонощие. А подаването на вода изцяло беше възстановено късно в неделя.  ", "date": "2017.09.18", "title": "40 000 души без вода във Великотърновско"}
{"url": "http://www.novinite.bg/articles/150198/Stroyat-na-nova-pojarna-slujba-v-Sofiya", "text": "Първа копка на нова пожарна служба беше направена в София. Строежът започва броени дни след протестите на огнеборците и твърденията им, че са принудени сами да купуват защитното си облекло, информира НОВА.70-те пожаникарите, които ще работят в новата сграда, ще отговарят за безопасността на повече от 210 000 души.Проектът е на стойност около 2,5 млн. лева. Очаква се да бъде завършен през септември 2018 г. ", "date": "2017.09.18", "title": "Строят на нова пожарна служба в София"}
{"url": "http://www.novinite.bg/articles/150186/Borisov-Normalno-e-da-ima-nyakoya-izdanka-pri-3000-dushi-partijni-kadri", "text": "\r\nГЕРБ има 1200-1300 общински съветници, кметове, зам.-кметове, областни управители, зам.-областни управители, депутати, министри. Това са 3-4000 човека. Ще му дам на г-н Трифонов една химикалка да напише имената на 3 човека и да се подпише, че няма да го издънят. Статистическата грешка дава, че поне 5% на 3000 са проблемни. Такъв коментар направи лидерът на ГЕРБ и министър-председател Бойко Борисов пред бТВ във връзка с политическата заявка на Слави Трифонов и скандалите с кадри на управляващата партия.\r\nПремиерът категорично заяви, че не познава бившия шеф на Общинския съвет в Септември Лазар Влайков, с чийто пистолет бе застрелян човек в село Виноградец, \"но това не ни прави невинни, след като е попаднал в нашата листа”. По думите му след предишното отстраняване на Влайков местните организации ходатайствали пред зам.-председател на партията с мотива, че се бил поправил.\r\nБойко Борисов \"въобще не иска да чува” за друг скандален кадър на ГЕРБ – депутата Живко Мартинов, станал известен покрай \"Суджукгейт”. Премиерът призна, че много пъти са използвали името му без негово знание, но с помощта на \"Фейсбук” сигналите за злоупотреби стигат до него, а от там – в някои случаи и до ДАНС. \"Когато се залови такъв човек, незабавно трябва да бъде отстранен и вкаран в съдебен процес”, подчерта премиерът. И допълни: \"Със страдание чувам за всяка нова партия, събира се една мръсна пяна, да се очистиш от нея не е лесно\".\r\nПо темата с протестите в МВР и исканията за по-високи заплати и по-добри условия на труд, Бойко Борисов предпочете да спести директните отговори извън това, че \"естествено” иска работещите в сектора да получават по-добри заплати. Той припомни построените нови пожарни и полицейски управления, но и несвързаните с това проекти за ДАНС и спецсъда. Премиерът не отговори и на въпроса дали пожарникарите се е наложило да си купят оборудване, дарено от Канада.\r\nЗа новата група за отвличания Борисов също нито потвърди, нито отрече, че има връзка между нея и арестите, извършени през уикенда. По думите му е била разбита \"сериозна група”, като МВР и прокуратурата дооформят документацията по разследването и утре ще бъде обявен резултатът. Заловените се занимавали \"с всичкото, което може да ви мине през акъла, сериозни хора”.\r\n", "date": "2017.09.18", "title": "Борисов: Нормално е да има някоя издънка при 3000 души партийни кадри"}
{"url": "http://www.novinite.bg/articles/150203/Vatmanat-e-vinoven-za-derajliraliya-tramvaj", "text": "\r\nВатманът носи вината за дерайлирането на трамвай по линията №7 тази сутрин в София. Той е навлязъл в насрещното трасе, по което се е движел друг трамвай. Водачът ще бъде наказан, съобщиха от пресцентъра на Центъра за градска мобилност, предаде БНТ.\r\nТрамваят излезе от релсите тази сутрин на бул. \"Скобелев”, метри след спирката на Петте кьошета. При инцидента нямаше пострадали. Заради препречването на линиите обаче се наложи временно да бъдат променени маршрутите на трамваи 1,6 и 7.\r\n", "date": "2017.09.18", "title": "Ватманът е виновен за дерайлиралия трамвай"}
{"url": "http://www.novinite.bg/articles/150217/BNB-Ako-imate-problem-s-bankata-si-parvo-otidete-pri-neya", "text": "\r\nБългарска народна банка публикува наръчник с полезна информация за основните характеристики на предлаганите сметки, депозити, карти и кредитни продукти, която е насочена към физическите лица – потребители на различни финансови продукти и услуги, пише деловото издание .\r\nКогато клиент на банка или друга финансова институция смята, че интересите му са засегнати - например лихвата му е изчислена неправилно или са му начислени неясни такси, той трябва да изясни проблема първо с обслужващата си банка или доставчика на услугата. Този съвет отправя Българската народна банка (БНБ) в наръчник за финансовите продукти и услуги, насочен към крайните потребители.\r\nДокументът е публикуван на сайта на БНБ и освен основна информация за видовете платежни услуги съдържа и съвети как потребителите да се предпазят от измами и да защитават интересите си. (Пълният текст е достъпен ).\r\nБанките са много чувствителни към доверието на клиентите си, поради което се стремят да разгледат и своевременно да разрешат възникналите спорове и случаи на неудовлетвореност. Затова и най-бързият и лесен начин за уреждане на проблема е жалба до самата нея, съветва БНБ. Това може да става например, ако потребителят установи трансакции, които смята за неправомерни, има съмнение, че не се начислява уговорената лихва по депозит, неоснователно се иска по-висока лихва по кредит или среща затруднения при обслужване на кредит.\r\nВ писмото до банката/финансовата институция трябва да се предостави подробна информация за възникналия проблем, както и подробни идентификационни данни – име, ЕГН, номер на банкова сметка, номер на договора за кредит/депозит и др. Ако е необходимо, към писмото може да се приложат копия на документи. Клиентът трябва да се увери, че писмото му е заведено с входящ номер, и да се информира в какъв срок ще получи отговор, препоръчва БНБ.\r\nКредиторът, съответно кредитният посредник, е длъжен да се произнесе и да уведоми писмено потребителя за решението си по всяко постъпило възражение в 30-дневен срок. Срокът за уведомление на клиента при жалби по платежни спорове е 14 дни.\r\nКогато доставчикът на платежни услуги не се произнесе в предвидения от закона срок и когато решението му не удовлетворява клиента, спорът може да бъде отнесен към помирителна комисия към Комисията за защита на потребителите. Помирителното производство е безплатно и бързо - до 2 месеца след подаването на всички документи. То не изключва възможността за защита в съда.\r\n", "date": "2017.09.18", "title": "БНБ: Ако имате проблем с банката си, първо отидете при нея"}
