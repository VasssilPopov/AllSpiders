{"url": "https://www.novinite.bg/articles/168615/Angelkova-Tryabva-da-prodaljim-da-investirame-v-turisticheska-infrastruktura", "text": "Тази година през зимния сезон очакваме 5 процента ръст на туристите, като най-много очакваме от Гърция, Румъния, Сърбия и Македония, както и от Великобритания - с около 10 процента ръст. Тази прогноза направи в \"Седмицата\" по Дарик министърът на туризма Николина Ангелкова. Туристическият бранш полага големи усилия, за да подобри качество на услугите, тъй като туристите - 50-70 процента от тях, отсядат в 4- и 5-звездни хотели, допълни Ангелкова. Според нея трябва да продължим да инвестираме в туристическа инфраструктура. Лифтовете и влековете, които са \"зелен\" транспорт, трябва да продължи да се развива. Освен това по думите й трябва да се намери балансът между различните интереси. Тя подчерта, че София разполага с огромно богатство - близостта на Витоша, и то трябва да се използва. Според министър Ангелкова има потенциал за развитието на зимните спортове в Стара Планина, дори за развитие на нов зимен курорт. Николина Ангелкова подчерта, че развитието на туризма и в частност на зимния туризъм, трябва стриктно да се придържа към законодателството за опазването на околната среда.", "date": "2018.12.15", "title": "Ангелкова: Трябва да продължим да инвестираме в туристическа инфраструктура"}
{"url": "https://www.novinite.bg/articles/168623/Zaradi-snega-Okolo-170-sela-v-centralna-Bosna-sa-otkasnati-ot-sveta", "text": "\r\nЗаради снега, който вали непрестанно вече два дни в района на босненския град Кониц, около 170 села в централна Босна и Херцеговина са откъснати от света, съобщава сараевският \"Дневни аваз\".\r\n\r\n\r\n\r\n\r\n", "date": "2018.12.15", "title": "Заради снега: Около 170 села в централна Босна са откъснати от света"}
{"url": "https://www.novinite.bg/articles/168603/Dnes-shte-se-zadarji-oblachno", "text": "Днес ще се задържи облачно, със слаби превалявания от дъжд, в северните и планинските райони – от сняг. В Северозападна България и на места по поречието на Дунав има условия за поледици. Ще духа слаб югоизточен, в северните и източните райони - умерен източен вятър. Максималните температури ще са от около 0° на места в северозападните, до 10-12° в крайните югозападни райони и Южното Черноморие. Над планините ще бъде облачно и мъгливо, на места със слаби превалявания от сняг. Ще духа умерен до силен юг-югозападен вятър и с него температурите ще се повишават, така че валежите от сняг в по-ниските части ще преминават в дъжд. Максималната температура на височина 1200 метра ще е около 5°, на 2000 метра – около минус 1°.Над Черноморието ще бъде облачно с валежи от дъжд. Ще духа умерен източен вятър. Максималните температури на въздуха: 8°-12°. Температурата на морската вода е 8-9°. Вълнението на морето ще е 3-4 бала.", "date": "2018.12.15", "title": "Днес ще се задържи облачно"}
{"url": "https://www.novinite.bg/articles/168604/Jaltite-jiletki-gotvyat-novi-protesti-vav-Franciya", "text": "Франция е в очакване на нови протести в събота, въпреки отстъпките, които обяви президентът Еманюел Макрон и призива на властите да не се провежда демонстрация след терористичния акт на коледния базар в Страсбург.„Искаме твърде много от полицията и службите за сигурност, които са на крак вече няколко седмици”, заяви говорителят на правителството Бенямин Гриво.Организацията на \"жълтите жилетки\" обаче е в ход и тази седмица. Протестиращи вече обявиха, че предложените от Макрон мерки не са достатъчни.Недоволството по улиците на Франция започна като несъгласие с цените на горивата, но продължи във времето като акция срещу властта и начина на управление на страната. ", "date": "2018.12.15", "title": "\"Жълтите жилетки\" готвят нови протести във Франция"}
{"url": "https://www.novinite.bg/articles/168614/Izsledvat-pachki-pari-i-tefter-otkriti-kraj-tyaloto-na-shefa-na-KAT-Kazanlak", "text": "Втори оглед се извършва днес на мястото, където вчера беше открит мъртъв началникът на Пътната полиция в Казанлък. Тодор Николов беше намерен прострелян в личния си автомобил край село Бузовград.Във водоема, в който са открити пачки с пари, е намерен хартиен свитък, който тепърва ще бъде предаден за експертиза.В купето на автомобила, в което бе намерен прострелян Тодор Николов е било заключено, а вътре, освен оръжието, с което е произведен изстрелът, е открит и един от трите телефона, които той е имал, съобщиха днес от прокуратурата.По време на инцидента началникът на Пътна полиция е бил облечен с униформа.На 30-40 метра от тялото е намерен и силно прогизнал от водата свитък, наподобяващ тефтер, съобщи наблюдаващият прокурор Таня Димитрова.„Намерени са три пачки банкноти с различен номинал, револверът в кожен калъф, намери се и оприличено в този момент на тефтерче, което представлява картонен свитък. Тепърва то ще бъде анализирано дали има отношение към разследването, дали има информация, която се отнася към разследването“, каза тя.В момента се извършва и аутопсия на загиналия.", "date": "2018.12.15", "title": "Изследват пачки пари и тефтер, открити край тялото на шефа на КАТ-Казанлък"}
{"url": "https://www.novinite.bg/articles/168619/Si-Czinpin-Postignahme-sakrushitelna-pobeda-v-borbata-s-korupciyata", "text": "Китайският президент Си Цзинпин обяви \"съкрушителна победа\" в своята борба с корупцията в управляващата Китайска комунистическа партия (ККП). Той добави още, че битката за изкореняване на незаконните практики ще продължи, предаде Ройтерс, като се позова на държавните медии. Китайските органи за борба с корупцията са разгледали 464 000 случая и са наказали 406 000 човека през първите девет месеца на 2018 г. Според Си Цзинпин усилията за реформиране на голямата структура за борба с корупцията трябва да продължат, за да се модернизират системите за надзор на партийните членове и държавните служители.", "date": "2018.12.15", "title": "Си Цзинпин: Постигнахме съкрушителна победа в борбата с корупцията"}
{"url": "https://www.novinite.bg/articles/168606/Grackata-policiya-izpolzva-salzotvoren-gaz-sreshtu-demonstranti", "text": "Гръцката полиция използва сълзотворен газ, за да разпръсне антиправителствените демонстранти, събрали се снощи в северния град Солун, за да протестират срещу споразумението с Република Македония за нейното име, предаде Асошиейтед прес.Участниците в протеста провокираха плътния полицейски кордон в Солун, където премиерът левичар Алексис Ципрас говореше пред свои привърженици.Споразумението предвижда бившата югославска република да се преименува на Република Северна Македония, в замяна на което Гърция ще оттегли възраженията си срещу нейното присъединяване към НАТО и, евентуално, към Европейския съюз.Противниците на сделката в Гърция, сред които и консервативната опозиция, твърдят, че тя няма да опази гръцкото наследство на древните македонци и ще представлява потенциална заплаха за териториалната цялост на страната.", "date": "2018.12.15", "title": "Гръцката полиция използва сълзотворен газ срещу демонстранти"}
{"url": "https://www.novinite.bg/articles/168621/OON-shte-zasedava-zaradi-armiyata-na-Kosovo", "text": "В понеделник ще се проведе заседание на Съвета за сигурност на ООН за Косово, пише руската агенция ТАСС , съобщава „Фокус”.\"Групата западни страни не оспорват важността на свикването на това заседание, но предлагат то да се състои при закрити врати\", отбелязва същият източник, като добавя, че не е постигнат консенсус по този въпрос. Дипломатически източник добави, че Русия и Сърбия са поискали да се проведе заседание \"заради създалата се ситуация, след като парламентът в Прищина реши да трансформира Косовските сили за сигурност в армия\", противно на Резолюция 1244, която предвижда само присъствието на международни сили в Косово. Според ТАСС сръбският президент Александър Вучич трябва да пътува до Ню Йорк.Генералният секретар на ООН Антонио Гутиереш е разтревожен от съобщението на парламента на Косово за приемането на три законопроекта, насочени към създаването на собствена армия, съобщи РИА Новости. Депутатите от самопровъзгласилата се република одобриха в петък пакет от законопроекти за трансформирането на леко въоръжените косовски сили за сигурност в пълноправна армия. Предвижда се въоръжените сили на Прищина да се състоят от пет хиляди военнослужещи и три хиляди резервисти. Сръбското правителство осъди военната инициатива в Прищина, министъра на външните работи Ивица Дачич заяви, че Белград ще поиска свикване на Съвета за сигурност на ООН. Сръбският президент Александър Вучич изрази надежда и увереност, че няма да има нов въоръжен конфликт в Косово и, че Белград ще положи всички усилия за запазване на мира. В телефонен разговор с генералния секретар на НАТО той изрази загриженост за плановете на властите на самопровъзгласилата се република да оформи армия, което според него „застрашава опазването на сръбския народ в Косово и сигурността на Сърбия“, а също и мира и стабилността в региона.", "date": "2018.12.15", "title": "ООН ще заседава заради армията на Косово"}
{"url": "https://www.novinite.bg/articles/168622/Zapochva-razrushavaneto-na-mosta-Morandi-v-Genua", "text": "До Коледа догодина Генуа ще има нов мост, който ще замени частично рухналия мост \"Моранди\". Това обеща днес кметът на града Марко Бучи, предадоха световните агенции и италиански електронни издания, предава БТА.Бучи присъства на церемония, на която бе поставено символичното начало на процеса за разрушаването на онова, което е останало от виадукта, който се срути на 14 август. При инцидента загинаха 43 души. Церемонията се състоя на нова строителна площадка, на която ще бъдат разрушавани демонтираните елементи на моста.Същинските работи по разрушаването би трябвало да започнат в началото на идната седмица. В понеделник се очаква съдия от Генуа да отмени забраната за достъп до останките от виадукта и тогава разрушаването може да започне, съобщи Джовани Тоти, областният управител на Лигурия. Достъпът до останките от моста беше забранен със съдебна заповед, за да се позволи на експерти да извършат своето разследване на причините за рухването на виадукта. Кметът на града заяви, че разрушаването би трябвало да продължи до март догодина. В разрушителните дейности ще участват пет подбрани от властите компании. Процесът ще струва 19 милиона еврокметът на Генуа да обяви кои компании ще изградят новия мост. Световноизвестният архитект Ренцо Пиано, който е роден в Генуа, беше един от архитектите представили проекти за новото съоръжение.", "date": "2018.12.15", "title": "Започва разрушаването на моста „Моранди” в Генуа"}
{"url": "https://www.novinite.bg/articles/168607/Vajno-za-shoforite-Vsichko-za-elektronnata-vinetka", "text": "Публикувано във факти.бг:Продажбата на електронни винетки започва от 17 декември, но най-ранната дата на начало на валидността им е 1 януари, тъй като на тази дата те влизат в сила според Закона за движение по пътищата, заяви за Дарик директорът на „Националното ТОЛ управление“ Антон Антонов. Шофьори, които нямат винетки, а ще пътуват по републиканската пътна мрежа до края година, трябва да си закупят хартиени стикери с по-къс срок на валидност, добави той.От 1 януари електронните винетки ще могат да се валидират за деня на закупуването, като това ще отнема до 5 минути след получаване на плащане в системата.От 17 декември също така водачите, които имат хартиени стикери, валидни и през следващата година, ще могат да ги преобразуват в електронни. Преобразуването не е задължително, а препоръчително. Шофьорите, които не са конвертирали винетките си няма да бъдат глобявани при проверка, стига да са запазили хартиените стикери на предното стъкло на колата.Продажбата на електронни винетки и преобразуването на валидните и следващата година хартиени винетки в електронни започва в понеделник на уебсайта bgtoll.bg, мобилното приложение за Android и iOS bgtoll.„Най-важното е хората да знаят регистрационния номер на автомобила, за който искат да закупят електронната винетка, както и за какъв период от време им е необходим. Ако я купят на 17 декември, най-късната дата, на която може да я активират е 17 януари. Тяхната валидност в закона за пътищата започва от 1 януари, така че това е и най-ранният период, в който могат да валидират. Ако през това време нямат още винетка, могат да си закупят хартиена за 1 седмица или най-краткият срок е до 1 януари“, обясни Антон Антонов.При преобразуване на хартиена винетка, която е валидна и следващата година, шофьорите трябва да въведат регистрационния номер и дата на валидност на винетката.Преобразуването не е задължително, а препоръчително. Шофьорите, които не са конвертирали винетките си, няма да бъдат глобявани при проверка, стига да са запазили хартиените стикери на предното стъкло на колата.", "date": "2018.12.15", "title": "Важно за шофьорите: Всичко за електронната винетка"}
{"url": "https://www.novinite.bg/articles/168612/Protest-sreshtu-stroitelstvoto-na-visoki-sgradi-vav-Varna", "text": "Жители на Варна протестират срещу строителството на високи сгради в центъра на града. Недоволството им е провокирано от проект, според който до входа на Морската градина ще бъде построен 18-етажен хотел.", "date": "2018.12.15", "title": "Протест срещу строителството на високи сгради във Варна"}
{"url": "https://www.novinite.bg/articles/168613/Chetvarta-jertva-na-atakata-v-Strasburg", "text": "Четвърти човек почина в следствие на атаката в Страсбург, съобщи France 24.Нападението беше извършено срещу празничен базар през тази седмица. Загиналият е италианският журналист Антонио Мегалици.Нападателят Шериф Шефкат беше открит след двудневно издирване. Той беше ликвидиран след престрелка с полицията.Италианският премиер Джузепе Конте изрази съжаление за загиналия италианец. В Страсбург мерките за сигурност за завишени.", "date": "2018.12.15", "title": "Четвърта жертва на атаката в Страсбург"}
{"url": "https://www.novinite.bg/articles/168611/Borisov-se-sreshtna-sas-zamestnik-darjavniya-sekretar-na-SASht", "text": "Премиерът Бойко Борисов се срещна със заместник-държавния секретар на САЩ Джон Съливан. Във фокуса на разговорите бяха сигурността, енергетиката, инвестициите и двустранните отношения, съобщават от пресслужбата на Министерския съвет.Борисов отново увери, че България напълно изпълнява поетите ангажименти към НАТО и препотвърди повишаването на разходите за отбрана на 2% от БВП до 2024 г., както и за отделяне на повече инвестиции във въоръжение и оборудване.Съливан пък подчерта, че България е стабилен и предвидим партньор в рамките на Алианса и на двустранна основа. И предаде на Борисов послание от американския президент Доналд Тръмп за значимостта за САЩ на приятелските и партньорски двустранни отношения с България и високата оценка за тях.Акцент в срещата между Борисов и Съливан бе още енергийната сигурност и сътрудничеството между двете страни в тази област. Министър-председателят запозна Съливан с напредъка по интерконектора между България и Гърция, с амбициите на страната ни да съхрани ролята си в преноса и търговията с газ, както и с проекта за АЕЦ „Белене“.„“, заяви премиерът. Той посочи, че работим активно за енергийна диверсификация и по проектите за газови връзки със съседните страни.", "date": "2018.12.15", "title": "Борисов се срещна със заместник-държавния секретар на САЩ"}
{"url": "https://www.novinite.bg/articles/168616/BSP-i-GERB-v-spor-za-parite-ot-izlishaka", "text": "БСП и ГЕРБ влязоха в пореден спор от парламентарната трибуна, но този път за излишъка в бюджета и как се разпределя той. \r\nС декларация от името на БСП Антон Кутев определи като „кражба на годината“ разпределението на парите от излишъка, с което кабинетът \"Борисов 3\" отпусна над 1.3 млрд. лв. за изграждането на 134 км от автомагистрала \"Хемус\". Според него изграждането на участъка ще бъде възложено без обществена поръчка на държавната фирма \"Автомагистрали\", която няма капацитет за това и ще го възложи от своя страна на  други фирми. \"Двама-трима души ще решат на кои фирми да платят 1.5 млрд. лв. Те ще станат неприлично богати\", обяви Кутев и допълни, че знае името на поне един човек.\r\nТой попита на кого ще бъдат дадени тези комисионни и ги обвини,че допускат такова харчене от бюджета. Той отново припомни, че БСП са искали с излишъка да се преизчислят пенсии, за да се повишат те с 20-30%, както и по по-високо обезщетение за отглеждане на дете от 1 до 2 г. и други. \"Умишлено подценяват приходната част с цел Борисов да разпредели парите, заобикаляйки закона\", каза още депутатът.\r\nВ отговор Спас Гърневски от ГЕРБ обяви,  че правителството работи великолепно и събра над 2 млрд.лева  излишък. По думите му правителството не дава тези пари персонално на този или онзи, а ги дава за българския народ и за политики.  Според него „кражбата на века“ станала, когато „комунистите се пребоядисали в социалисти“. Той определи партията като \"червена двуличница\". После отново разви тезата, че всички олигарси идвали от БКП и от ДС. Според  Гърневски БСП са популисти, които се плювят от трибуната и бягат.  Той се обърна към президента Румен Радев, когото критикува заради искането му за смяна на системата. И обяви две възможности - система на растеж, каквато била сега, и на разграбване, каквато била по времето на БСП. \"Влезте в ролята на обединител на нацията и излезте от тази на конфронтатор. Не ви влиза в задълженията да сеете интриги във властите\", каза още Гърневски\r\n", "date": "2018.12.15", "title": "БСП и ГЕРБ в спор за парите от излишъка"}
{"url": "https://www.novinite.bg/articles/168617/Pratenik-donese-poslanie-do-premiera-ot-Tramp", "text": "Министър-председателят Бойко Борисов се срещна със заместник- държавния секретар на САЩ Джон Съливан. Във фокуса на разговорите бяха сигурността, енергетиката, инвестициите и двустранните отношения.Премиерът Борисов отново увери, че България напълно изпълнява поетите ангажименти към НАТО и препотвърди повишаването на разходите за отбрана на 2% от БВП до 2024 г., както и за отделяне на повече инвестиции във въоръжение и оборудване. Заместник-държавният секретар на САЩ Джон Съливан подчерта, че България е стабилен и предвидим партньор в рамките на Алианса и на двустранна основа.Съливан предаде на премиера Борисов послание от американския президент Доналд Тръмпза значимостта за САЩ на приятелските и партньорски двустранни отношения с България, и високата оценка за тях.Акцент в срещата между Бойко Борисов и Джон Съливан бе още енергийната сигурност и сътрудничеството между двете страни в тази област. Министър- председателят запозна Съливан с напредъка по интерконектора между България и Гърция, с амбициите на страната ни да съхрани ролята си в преноса и търговията с газ, както и с проекта „Белене“. „България води политика, насочена към гарантиране на енергийната сигурност както за страната, така и за ЕС“, заяви премиерът Бойко Борисов. Той посочи, че работим активно за енергийна диверсификация и по проектите за газови връзки със съседните страни.", "date": "2018.12.15", "title": "Пратеник донесе послание до премиера от Тръмп"}
{"url": "https://www.novinite.bg/articles/168618/Prezidentat-Rumen-Radev-pristigna-v-Jordaniya", "text": "Президентът Румен Радев и водената от него делегация пристигнаха в Йордания, където българският държавен глава ще бъде на официално посещение до 17 декември по покана на крал Абдула Втори, с когото ще разговаря утре в Аман, съобщи БТА.Днес президентът Радев ще посети съоръжението за научни експерименти SESAME, което е единствено по рода си в Близкия изток, а по-късно ще има среща с представители на българската общност в Йордания.  ", "date": "2018.12.15", "title": "Президентът Румен Радев пристигна в Йордания"}
{"url": "https://www.novinite.bg/articles/168605/Bansko-i-Borovec-otkrivat-ski-sezona", "text": "След откриването на ски сезона в Пампорово, от днес и Банско и Боровец очакват скиорите. Съветите на спасителите за безопасен туризъм и спорт в планината, вижте в следващия репортаж. Екипът на планинските спасители в Банско е готов да посрещне предизвикателствата на новия сезон. 5 отлично обучени кучета и специална снегоходна техника ще спасяват туристи попаднали в беда.Атанас Уков, инструктор по планинско спасяване към ПСС - Банско: Трябва да съобразят своите възможности, спрямо условията в планината, задължително с метеорологичната обстановка, екипировката - зимна, непромокаема, топла, резервни дрехи, зареден мобилен телефон, добре е да има резервна батерия... задължително няколко човека да знаят къде отиваме, какъв ще ни бъде маршрутът.Препоръчително е всеки турист да инсталира мобилното приложение на планинската служба на телефона си. Важна е и планинската застраховка, а на пистите да се кара само по обозначените маршрути.Атанас Уков, инструктор по планинско спасяване към ПСС - Банско: Имаме си добре обработени ски писти, нека туристите да останат и да се забавляват на тях. Особено тука в нашите планини, където и да излезем от пистата или ще попаднем в скален праг или в някой лавинен улей.Даниела Чавдарова: Тази година любителите на ски спусканията ще плащат повече, ако искат да ползват лифта. Дневната карта вече струва 65 лв.Иван Обрейков, директор-маркетинг на ски-зона Банско: Има актуализация на цената на тока, на горивото и при нас се отрази, за съжаление, не можем да издържим без да актуализираме цената.С 10% са увеличени всички видове лифт карти тази година като най-изгодна излиза петдневната карта, която през новия ски сезон е 315 лв.", "date": "2018.12.15", "title": "Банско и Боровец откриват ски сезона"}
{"url": "https://www.novinite.bg/articles/168610/Premierat-na-Shri-Lanka-podade-ostavka", "text": "Министър-председателят на Шри Ланка Махинда Раджапакса подаде оставка седем седмици след като бе номиниран за поста, но не получи подкрепата на парламента, съобщи ДПА. Ражапакса подписа оставката в официалната си резиденция в Коломбо и заяви, че се оттегля, за да даде възможност на президента Маитхрипала Сирисена да избере нов премиер. Очаква се президентът да номинира Ранил Викремесингхе, когото уволни от поста и посочи на негово място Раджапакса на 26 октомври, но не успя да осигури мнозинство в парламента. След това той разпусна парламента и свика нови избори, но решението му бе отменено от Върховния съд миналия месец.", "date": "2018.12.15", "title": "Премиерът на Шри Ланка подаде оставка"}
{"url": "https://www.novinite.bg/articles/168609/Karakachanov-Ne-sam-saglasen-Balgariya-da-pravi-kompromisi-sas-svoyata-istoriya", "text": "От 3 години и половина армията няма доставчик на храна. Целият скандал тръгна от фирмата, която си е въобразила че трябва да спечели. Тук министерството на отбраната няма никаква вина.Това обясни в сутрешния блок на Нова тв военният министър Красимир Каракачанов.През цялото това време армията не може да стои гладна. Военните са получавали парите за храна на ръка, обясни министърът.2 - 3 фирми смятат, че са вечно абонирани да печелят тези поръчки, каза той.За мен най-чистият вариант е да се направи нова обществена поръчка и тя да бъде разделена по региони, за да няма война между фирмите, посочи още той.28 години на армията е гледано като на брашнян чувал, каза Каракачанов.Не деля нищо с Марешки. Не съм се абонирал за мястото до ГЕРБ. Опитвам се да си върша работата, коментира той иската му от Веселин Марешки оставка.Той коментира отношенията ни с Македония.Реагирах правилно. Чашата ми преля. Аз не съм съгласен България да прави компромиси със своята история, заяви той.Ако не спре фалшификацията, аз ще гласувам против членството на Македония в НАТО, каза категорично Каракачанов.Така нареченият македонски език е измислен ’45 година. В името на какво да мълча. Аз си изразих моето мнение, не съм очаквал продкрепа, посочи военният министър.", "date": "2018.12.15", "title": "Каракачанов: Не съм съгласен България да прави компромиси със своята история"}
{"url": "https://www.novinite.bg/articles/168608/Vlakat-ot-Skopie-za-Sofiya-shte-tragne-prez-2027-g", "text": "Влакът от Скопие за София ще тръгне през 2027 г. Планира се железопътната линия от Скопие до българската граница да бъде построено до 2025 г.За цялостното свързване на железните пътища на двете съседни страни ще са необходими още две години, когато се очаква да бъде изградена линията от София до българо-македонската граница, съобщи \"Дневник\" с позоваване на македонската телевизия \"Алсат М\".Министерството на финансите в Скопие подписа днес договора за грант от 68.6 млн. евро, отпуснат чрез Инвестиционната програма за Западните Балкани. Тя беше договорена през миналото лято на срещата на високо равнище в Триест. С тези средства се финансира втората фаза от изграждането на жп линията от Беляковце до Крива паланка, която е част от коридор номер 8. Отсечката е дълга 34 км и струва общо 145 милиона евро. За нея беше обявен търг и се очаква изграждането да започне догодина.\"През тези няколко години, тъй като това е стратегически проект за коридор номер 8, ние от наша страна ще бъдем максимално посветени, надявам се да няма проблем и от страна на България\", коментира министърът на транспорта и съобщенията Горан Сугарески.", "date": "2018.12.15", "title": "Влакът от Скопие за София ще тръгне през 2027 г."}
{"url": "https://www.novinite.bg/articles/168620/Somelier-Vinenata-kultura-na-balgarina-narastva-s-vseki-izminal-den", "text": "Сомелиер: Винената култура на българина нараства с всеки изминал ден Честите събития, които се организират в България през последните години повишиха винената култура на българина. Това коментира за БГНЕС сомелиерът за 2018 година Стойчо Стойчев. Специалистът направи дегустация на отбрани италиански вина в столичен хотел. Според Стойчев именно вината от „Ботуша” са били предпочитани през отминалата година. „Винената култура на българина нараства с всеки изминал ден. Колкото повече подобни събития се организират, толкова по-добре и за неговото израстване и образоване в областта на вината и храната. От личен опит мога да кажа и да препоръчам, че трябва все по-различни марки да се опитват, за да се надграждат познанията и да се оценяват вината“, смята най-добрият сомелиер за тази година. Според Стоян Геров от Асоциацията на сомелиерите у нас, заради все още малко познатите свойства все още се правят грешки и поднасят виното с неподходящи храни\", сподели Стоян Геров. \"Аз съм бил свидетел например, как едно класическо направено вино не се харесва чак толкова в сравнение с нискокачествен продукт, напудрен с прибавени аромати. Казвали са ми виж колко хубаво мирише, независимо от грубата газировка\", отбеляза за БГНЕС сомелиерът. ", "date": "2018.12.15", "title": "Сомелиер: Винената култура на българина нараства с всеки изминал ден"}
