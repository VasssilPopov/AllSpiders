{"url": "http://www.novinite.bg/articles/147844/Revolyucionno-medicinsko-lepilo", "text": "Харвардският университет представи уникално вещество, което може да се залепва към всякакви повърхности, включително и към влажни. Това вещество позволи да бъде създадено революционно медицинско лепило, което отменя зашиването на раните. /БГНЕС/В природата такава слепваща субстанция произвежда сухопътният гол охлюв Arion subfuscus. Той се среща в горите и полетата на Западна и Централна Европа. Субстанцията помага на този вид охлюв да се задържа върху всякакви повърхности, спасявайки се от враговете. Изследователите изучиха състава на природното лепило и създадоха неговия изкуствен аналог.Новият продукт залепва жива кожа и всяка тъкан от тялото, включително тъкани от сърдечния мускул. Извършените върху животните опити дадоха положителен резултат. Важно е също, че лепилото не просто плътно залепва тъканите, но и не предизвика никакви странични ефекти като раздразване или некроза на тъканите. /БГНЕС", "date": "2017.07.30", "title": "Революционно медицинско лепило"}
{"url": "http://www.novinite.bg/articles/147848/Golyam-teroristichen-akt-predotvraten-v-Avstraliya", "text": "Австралия предотврати голям терористичен акт. Министър-председателят и полицията обявиха, че са задържани хора, които планирали да взривят пътнически самолет. /Нова/На няколко места в Сидни бяха извършени обиски от специализирани звена на полицията.  Иззети са материали, които доказват, че задържаните са изработвали взривно устройство.Задържаните са четирима, но броят им може да нарасне.\"След съвет, който получихме от разузнавателните агенции, взехме необходимите мерки, за да предпазим гражданите. Въведени са допълнителни мерки за сигурност по летищата. Някои от тях ще бъдат видими за хората, някои ще останат скрити\", заяви премиерът на Австралия Малкълм Търнбул.Според полицията, четиримата арестувани са радикални ислямисти.\"Получихме информация, че няколко души подготвят терористична атака. Към онзи момент не знаехме къде и кога смятат да ударят или какво ще е естеството на тази атака. Но впоследствие научихме, че въздушния транспорт е потенциалната им цел\", каза Андрю Колвин, комисар на Австралийската федерална полиция.Въпреки предотвратения атентат Австралия не повиши нивото на терористична заплаха.Гражданите са предупредени, че поради допълнителните мерки за сигурност, по летищата може да се очакват закъснения.", "date": "2017.07.30", "title": "Голям терористичен акт предотвратен в Австралия"}
{"url": "http://www.novinite.bg/articles/147846/Sarvajvar", "text": "Малките котета Пърсил и Дейз се промъкнали в коша за пране на стопанката си, без тя да ги забележи, съобщава Дарик Животинките, които били само на шест седмици, си поспивали сред мръсните дрехи. Така те били \"заредени\" заедно с тях в пералнята. Прането било пуснато от домакинята на програма с температура от 40 градуса. Котенцата се \"повъртели\" малко преди жената да чуе жалостното им мяукане отвътре и да види какво се е случило. Тя веднага спряла машината, провела спасителна операция и завела котетата на ветеринар. Те били прегледани и им била предписана терапия, а освен това били задържани под наблюдение от лекаря. Оказало се, че нямат сериозни травми и били изписани на следващия ден. По мнението на ветеринаря малките животинки са извадили късмет и са се възстановили напълно след преживяното, но изходът от случилото се можело да бъде съвсем различен. Пърсил и Дейз получили имената си именно след това \"приключение\". А стопаните им споделили историята, за да предупредят други хора, които се грижат за малки животинки, да бъдат внимателни и да имат предвид, че съществува опасност от подобни инциденти.", "date": "2017.07.30", "title": "Сървайвър"}
{"url": "http://www.novinite.bg/articles/147834/Tendenciya-za-spad-v-lihvite-po-depoziti", "text": "Тенденцията за спад в лихвите по депозити и кредити продължава до рекордно ниски нива. В същото време спестяванията ни в банките ни се увеличават.„Това може да се обясни с два фактора – политиката на Европейската централна банка, която следва курс на непрекъснато понижаване на основния лихвен процент. Вторият фактор е високата ликвидност на българските банки”, каза в предаването „Събуди се” финансистът Стоян Панчев.„В момента е трудно за хората, които се опитват да спестяват”, каза експертът. По думите му в момента парите в банка губят стойност.Той посъветва хората, които имат някаква сума пари, да потърсят и други форми да спестяват – дялове във фондове, инвестиции в злато, имоти и други.„Според мен ниските лихви по ипотечните кредити обаче създават бално на пазара на недвижими имоти”, заяви финансистът.", "date": "2017.07.30", "title": "Тенденция за спад в лихвите по депозити"}
{"url": "http://www.novinite.bg/articles/147855/Film-bez-nito-edna-replika", "text": "Български филм без нито една реплика се бори за международно признание. /Нова/\"Белезите на времето\" разказва за млад мъж, който има способността да връща времето назад.В лентата с бюджет от нула лева участва актьорът Стан Яневски, който нашумя с ролята си на Виктор Крум в поредицата \"Хари Потър\".12 години след участието си като най-добрият търсач в света, играч на куидич,  в „Хари Потър и огненият бокал“, Станислав Яневски преминава през десетки роли.Световната слава все още го преследва навсякъде.Веднъж завъртяло се колелото не го изпускаш и действаш. Така Стан стига и до българската продукция \"Белезите на времето\", в която играе главната роля.Без нито една реплика филмът разказва за мъж, притежаващ умението да връща времето назад, започва връзка с момичето на своите мечти, но неговата невероятна дарба се оказва нож с две остриета.3-минутната версия на филма можем да намерим в интернет. А 24-минутният вариант вече се бори за международни награди.", "date": "2017.07.30", "title": "Филм без нито една реплика"}
{"url": "http://www.novinite.bg/articles/147832/Tramp-razoracharovan-ot-Kitaj", "text": "Американският президент Доналд Тръмп изрази в Туитър дълбокото си разочарование от Китай ибездействието му спрямо Северна Корея, предадоха световните агенции./DARIK/\"Предишните американски лидери дадоха възможност на Китай да печели стотици милиарди долари годишно от търговия, но той не прави нищо със Северна Корея за нас, само говори. Няма да допуснем това да продължава повече. Китай може лесно да режи този проблем!\", пише президентът, цитиран от Асошиейтед прес.В петък през нощта Северна Корея извърши второ изпитание на междуконтинентална ракета,припомня АП. ", "date": "2017.07.30", "title": "Тръмп разорачарован от Китай"}
{"url": "http://www.novinite.bg/articles/147836/Nameriha-desetki-migranti-v-Meksiko", "text": "Изоставен камион със 178 мигранти от Централна Америка беше открит в източния мексикански щат Веракрус, съобщиха регионалните власти, цитирани от Франс прес и ДАРИК.Мигрантите, опитали се да стигнат до САЩ, били изоставени от трафикантите в полуремарке, посочи в комюнике щатската полиция.След като разбрали, че са изоставени, хората излезли от камиона, понеже били гладни. Те стинали до град Тантима, чиито жители им дали храна.Преобладаващата част от пътниците в камиона са жени и мъже, но имаше и непълнолетни, каза за АФП мексикански военен източник.Хората са настанени в център за мигранти и са получили медицински грижи преди да започне експулсирането им.Миналата седмица десет нелегални мигранти намериха смъртта си в нагорещено от жегата ремарке на камион, оставен на паркинг в Сан Антонио, щата Тексас, близо до границата с Мексико.", "date": "2017.07.30", "title": "Намериха десетки мигранти в Мексико"}
{"url": "http://www.novinite.bg/articles/147837/Strelba-v-Germaniya", "text": "Двама души са убити, а четирима са ранените при стрелбата в нощния клуб в Германия, съобщи АФП, цитирани от  ДАРИК.Гост на заведението открил огън срещу посетителите в събота вечерта.Според полицията, 34-годишният мъж убил един човек и ранил други четирима. След това той се опитал да избяга, но се сблъскал с органите на реда на входа на нощния клуб.Заподозреният бил прострелян и по-късно е починал в болница.Не се посочват мотиви за деянието му.Започнато е разследване по случая.", "date": "2017.07.30", "title": "Стрелба в Германия"}
{"url": "http://www.novinite.bg/articles/147831/Putin-pomilva-jeni-osadeni-za-darjavna-izmyana", "text": "Руският президент Владимир Путин помилва две жени, осъдени за държавна измяна, защото изпратили есемеси, съобщаващи за придвижването на руски танкове към Грузия, малко предикратката война между двете страни през 2008 г., съобщиха днес руските власти, цитирани от Франс прес.\"Ръководен от принципите за хуманност\", стопанинът на Кремъл помилва Анник Кесян и Марина Джанджгава с два указа, публикувани днес на уебсайта за официално разпространение на юридически документи от руските власти.Указите трябва да влязат в сила десет дни след публикуването им.Двете жени са жителки на балнеолечебния курорт Сочи, намиращ се надалеч от границата с Грузия. Те изпратили есемеси на свои приятели в Грузия, за да ги предупредят, че са видели руски танкове, разположени на гарата на града им.Кесян е осъдена през август 2015 г. на осем години лишаване от свобода в лагер, а Джанджгава е осъдена през май 2014 г. на дванайсет години.Москва и Тбилиси не поддържат дипломатически отношения от светкавичната война през август 2008 г., когато Русия завладя част от Грузия и остави войски в два сепаратистки региона - Южна Осетия и Абхазия, които призна за независими.", "date": "2017.07.30", "title": "Путин помилва жени, осъдени за държавна измяна"}
{"url": "http://www.novinite.bg/articles/147842/Naj-dalgiyat-visyasht-most-v-sveta", "text": "В швейцарския кантон Вале бе открит най-дългият висящ мост в света, съобщи БГНЕС.Дължината му е 494 метра и се нарича „Чарлз Куонен“ в чест на един от спонсорите на съоръжението. Ширината му е 65 сантиметра.Мостът се намира на височина 80 метра над земята и съединява селата Грехен и Цермат. За изграждането му са похарчени 730 000 швейцарски франка (около 750 000 долара). Вчера по него минаха първите пешеходци. ", "date": "2017.07.30", "title": "Най-дългият висящ мост в света"}
{"url": "http://www.novinite.bg/articles/147835/Tajfun-prichini-shteti-v-Tajvan", "text": "Проливните дъждове, които тайфунът Несат донесе в Тайван, причиниха аводнения, а десетки хора пострадаха, предаде ДПА, като се позова на властите.При преминаването на стихията пострадаха 103 души. Над 12 700 жители бяха евакуирани от планините и ниските крайбрежни райони, посочи Центърът за спешни операции. В даден момент вчера на острова без електричество останаха общо 494 000 домакинства, отбеляза центърът. Двете основни железопътни компании на острова съобщиха, че очакват услугите им да се нормализира към края на деня в неделя, информира НОВА.Рано тази сутрин центърът на Несат напусна територията на Тайван и достигна провинция Фуцзян в Югоизточен Китай.", "date": "2017.07.30", "title": "Тайфун причини щети в Тайван"}
{"url": "http://www.novinite.bg/articles/147833/Po-malko-katastrofite-s-novite-merki", "text": "Идея за нови промени в Закона за движение по пътищата. 1000 лева глоба и 3 месеца без книжка за шофиране в аварийната лента по магистралата. Това прие на първо четене Транспортната комисия в Народното събрание,информира НОВА.Депутатите приеха наказанието за движение в аварийната лента да се приравни с наказанието за шофиране в насрещното платно. Други идея е книжка да може да се изкарва само от хора със завършен 10-и клас.Промени има и в методите и санкциите за пробите за наркотици.Очаква се промените да влязат в пленарна зала през септември.„Да се шофира в аварийната лента е сериозно нарушение. Трябва да се помисли дали глобата от 1000 лева не е прекалена, тъй като тя трябва да е съобразена със стандарта ни на живот”, каза в предаването „Събуди се” Димитър Илиев, който е състезател и преподавател по безопасно шофиране.„Трябва да има сериозно и тежко наказание, за да се знае, че не може всеки да си позволява да кара в аварийната лента”, каза от своя страна Настимир Ананиев, който е бивш председател на Транспортната комисия в Народното събрание.Състезателят Димитър Илиев заяви, че в България сме свидетели на пълни абсурди по пътищата. „Има кръстовища и пътни възли са тотално объркани и вкарват шофьорите в големи проблеми”, каза той.", "date": "2017.07.30", "title": "По-малко катастрофите с новите мерки?"}
{"url": "http://www.novinite.bg/articles/147839/Strelbata-v-noshten-klub-v-Germaniya", "text": "Германската полиция съобщи, че не вярва стрелбата в нощния клуб в германския град Констанц да е била терористичен акт.\"Ние не приемаме, че това е акт на тероризъм\", каза полицейският говорител Фриц Безикофер пред новинарския канал NTV.„34-годишният нападател е иракски гражданин, който не е търсил убежище в Германия”, добави той.Друг полицейски източник заяви, че мъжът може да е мотивиран от „лични проблеми”.По-рано днес стана ясно, че двама са убити и четирима са ранените при стрелба в нощния клуб в град Констанц, югозападната част на Германия. Атаката е извършена около 04:30 ч. местно време. Гост на заведението открил огън срещу посетителите снощи, цитирайки полицията на провинция Баден-Вюртемберг.Нападателят е единият от двамата загинали. Според полицията, 34-годишният мъж убил един човек и ранил други четирима. След това той се опитал да избяга, но се сблъскал с органите на реда на входа на нощния клуб. Заподозреният бил прострелян и по-късно е починал в болница. Не се посочват мотиви за деянието му. Един от полицаите също е ранен по време на престрелката. Започнато е разследване по случая.Новината идва само два дни, след като Германия бе поле на друго нападение - в северния пристанищен град Хамбург. В петък един човек загина, а няколко други бяха ранени след атака с нож в супермаркет. Директорът на магазина разказа пред „Билд”, че извършителят е започнал да \"ръга всички наред\", крещейки междувременно \"Аллах е велик!\". След извършеното престъпление мъжът избягал от магазина, но свидетели видели накъде е тръгнал и сигнализирали полицията. Така той бе задържан.Кметът Олаф Шолц каза, че нападението е било мотивирано от \"омраза\". \"Вбесен съм от ужасната атака, която отне живота на един гражданин на Хамбург днес. Това, което най-много ме ядосва е, че извършителят е човек, който е поискал защита от Германия, а после обърна омразата си срещу нас\", каза той.Думите на Шолц до известна степен потвърдиха твърденията на някои германски медии, които съобщиха, че нападателят е 26-годишен мъж от арабски произход, който е пристигнал в страната в търсене на убежище. Първоначално вестник \"Тагесшпигел\", разкри, че става дума за палестинец, но по-късно хамбургската полиция съобщи, че мъжът е ислямист от Обединените арабски емирства.Вчера германската полиция съобщи, че заподозреният действително е бил известен на властите като ислямист.\"Той е известен като ислямист, но не и като джихадист\", каза вътрешният министър на провинция Хамбург Анди Гроте. По неговите думи, макар и да има признаци на ислямистки мотив за нападението, заподозреният е страдал от психологически проблеми и това ще се разглежда като една от причините за атаката. ", "date": "2017.07.30", "title": "Стрелбата в нощен клуб в Германия"}
{"url": "http://www.novinite.bg/articles/147852/Svetoveniyat-rekord-za-naj-mnogo-baloni-s-goresht-vazduh", "text": "Световният рекорд за най-много балони с горещ въздух беше подобрен в Шамбле, Източна Франция. /Нова/Организаторите трябваше на два пъти да отлагат провеждането на инициативата заради неподходящи метеорологични условия и силен вятър.Предишният рекорд бе поставен преди две години, когато във въздуха полетяха 433 балона, а този път постижението бе още по-красиво и впечатляващо.456 балона с горещ въздух.", "date": "2017.07.30", "title": "Световеният рекорд за най-много балони с горещ въздух"}
{"url": "http://www.novinite.bg/articles/147841/8-avgust-Real-Madrid-i-Manchestar-Yunajted", "text": "„Това е предсезонна подготовка. Сигурен съм, че резултатите, които постигнахме, не са това, което сме очаквали, но това не променя нищо“, заяви мениджърът на Реал Мадрид Зинедин Зидан. /БГНЕС/Вчера \"белите\" допуснаха поражение с 2:3 от Барселона в сблъсък от приятелския турнир Интернешънъл Чемпиънс Къп в Маями, САЩ.„Важното е да бъдем готови за 8 август. Видях доста добри неща, както и такива, които не ми харесаха. Трябва да бъдем търпеливи, да работим здраво и да сме максимално подготвени за Суперкупата на Уефа“, смята Зидан.На 8 август Реал Мадрид и Манчестър Юнайтед ще премерят сили във финала за Суперкупата на Уефа, който ще се играе в македонската столица Скопие.„Не се притеснявам от загубата. Винаги е тежко да загубиш и ние не обичаме да губим, но това не е най-важното нещо. Просто трябва да подобрим и променим някои неща“, добави Зизу.„Започнахме лошо мача. Поведоха ни с 2:0 в рамките на шест-седем минути и всичко стана заради липсата на концентрация. След това започнахме да играем нашата игра и не смятам, че се представихме лошо на терена“, коментира френският специалист.„Излизаме срещу Барселона отново след няколко дни, но това днес беше една игра на контрасти. Започнахме лошо, но впоследствие навлязохме в играта. След това обаче изпускахме много лесно притежанието на топката, което не е типично за нас“, анализира наставникът на Кралския клуб. ", "date": "2017.07.30", "title": "8 август Реал Мадрид и Манчестър Юнайтед"}
{"url": "http://www.novinite.bg/articles/147845/Kuche-policaj-izpolzva-klakson", "text": "Полицейско куче сигнализира колегите си, след като намира наркотици в камион. Четириногият разследващ Джимбо натиснал клаксона, за да даде знак за откритието си. Акцията е проведена в Римини, в италианската област Емилия-Романа, а кадрите бяха разпространени в събота.   След като Джимбо намира наркотика в камиона, той натиска няколко пъти клаксона под ентусиазираните възгласи \"Браво, браво!\" на полицаите.  Заподозреният за трафика на наркотика е 45-годишен жител на Римини, препитаващ се с превози. Той бил спрян от полицаите по подозрение, че пренася забранени субстанции. В нощта преди акцията органите на реда получили сигнал, че мъжът ще се върне в Римини от Пулия, където бил по работа. В късните часове в петък полицаи останали на пост в очакване на пристигането му. В 4.00 часа през нощта местно време в събота камионът  бил в Римини. Той бил спрян и претърсен, като при операцията бил открит хероин. Още количества от наркотика били намерени в дома на мъжа.   Той е задържан и привлечен като обвиняем за трафик на наркотици.", "date": "2017.07.30", "title": "Куче - полицай използва клаксон"}
{"url": "http://www.novinite.bg/articles/147853/Kartini-ot-bakterii", "text": "Ново авангардно изкуство. Две лаборантки от Пазарджик превръщат бактериите в красиви картини. Необичайните им творби донесоха награди от световен конкурс. /Нова/Те са Силвия и Силвия - лаборантки в Регионалната здравна инспекция в Пазарджик. Освен работата им ги свързва и хобито им – да рисуват с бактерии.Рисуването с бактерии е опасно, за това го правят в изключително стерилна среда. До момента имат 20 картини и няколко награди.Животът на една такава рисунка е около 2-3 седмици. ", "date": "2017.07.30", "title": "Картини от бактерии"}
{"url": "http://www.novinite.bg/articles/147843/Nad-milion-dolara-ot-lotariyata", "text": "Пенсионер от канадската провинция Квебек спечели от лотарията 1 222 069 долара. Той печели подобна сума за втори път в рамките на 9 години. /БГНЕС/Сумата 69-годишният Жюл Паран спечели от онлайн лотария. Според компанията Loto-Quebec, разиграла лотарията, шансовете му да спечели били 1 на 23 милиона.„Може би съм роден под щастлива звезда“, сподели Жюл Паран. Той разкри, че хазартните игри са негова слабост и не смята да спре участието си в тях. Със спечелената сума пенсионерът възнамерява да си построи нова къща. ", "date": "2017.07.30", "title": "Над милион долара от лотарията"}
{"url": "http://www.novinite.bg/articles/147828/Vremeto-shte-bade-slanchevo-s-maksimalni-temperaturi-mejdu-30-i-35", "text": "Днес времето над страната ще бъде слънчево, след обяд над планините с незначителна купеста облачност. Това съобщи за Агенция „Фокус” дежурният синоптик Христо Христов от Националния институт по метеорология и хидрология (НИМХ) при Българската академия на науките (БАН). Ще духа слаб, в Източна България до умерен изток-североизточен вятър. Горещо с максимални температури, предимно между 30° и 35°, в София около 30°. Атмосферното налягане е по-високо от средното за юли. През деня слабо ще се понижи. Над Черноморието ще бъде слънчево. Ще духа до умерен изток-североизточен вятър. Максималните температури на въздуха ще са между 27° - 30°. Температурата на морската вода е 23° - 25°. Вълнението на морето ще бъде около 2 бала. Над планините ще бъде слънчево, след обяд с незначителна купеста облачност. Ще духа умерен вятър от северната четвърт. Максимална температура на височина 1200 метра около 25°, на 2000 метра – около 16°.", "date": "2017.07.30", "title": "Времето ще бъде слънчево с максимални температури между 30° и 35°"}
{"url": "http://www.novinite.bg/articles/147854/Shteti-ot-tajfunat-Nesat", "text": "Проливните дъждове, които тайфунът „Несат” донесе в Тайван, причиниха наводнения, а десетки хора пострадаха, съобщи Нова.Пострадаха 103 души. Над 12 700 жители бяха евакуирани от планините и ниските крайбрежни райони, посочи Центърът за спешни операции. В даден момент без електричество останаха общо 494 000 домакинства.Двете основни железопътни компании на острова съобщиха, че очакват услугите им да се нормализира към края на деня в неделя. Към територията на Тайван приближава друг тайфун – „Хайтан”.Централната метеорологична служба предупреди жителите, че ще има силни дъждове. ", "date": "2017.07.30", "title": "Щети от тайфунът „Несат”"}
{"url": "http://www.novinite.bg/articles/147849/Avstraliya-potvardi-zagovor-za-samoleten-atentat-nalaga-novi-merki-na-letishtata", "text": "Австралийските власти осуетиха ислямистки терористичен заговор за сваляне на самолет. Това съобщи австралийският премиер Малкълм Търнбул, цитиран от Франс прес и ДПА.\"Миналата нощ беше осъществена голяма контратерористична операция за осуетяване на терористичен заговор за свалянето на самолет\", каза пред журналисти Търнбул. И уточни, че при операцията в град Сидни са арестувани четирима души, но още не са им повдигнати обвинения. Разследването продължава\", допълни премиерът.Комисарят на австралийската федерална полицията Андрю Колвин каза, че преди да бъдат предприети внезапните проверки, разузнавателните служби са получили достоверна информация от партньорски агенции за заговор, включващ \"импровизирано устройство\". Търнбул обяви още, че мерките за сигурност по австралийските летища са засилени. Той посъветва пътниците да пристигат на аерогарите по-рано - около 2 часа преди полета си, заради допълните мерки за сигурност и да носят минимален ръчен багаж.Министърът на правосъдието Майкъл Кинан съобщи, че това е 13-ата сериозна заплаха, предотвратена от полицията, откакто през 2014 г. равнището на терористична заплаха в Австралия беше повишено. Пет заговора обаче са били осъществени, припомня Асошиейтед прес.", "date": "2017.07.30", "title": "Австралия потвърди заговор за самолетен атентат, налага нови мерки на летищата"}
{"url": "http://www.novinite.bg/articles/147830/Scena-na-festival-se-podpali-evakuiraha-hilyadi", "text": "Около 20 000 души, стекли се за музикалния фестивал \"Тумороуленд юнайт Спейн\" в испанския град Барлселона, са били евакуирани снощи заради , обхванал основната сцена, предаде ТАСС, като си позова на сайта на проявата във Фейсбук, информира ДАРИК.Организаторите съобщиха, че заряд на фойерверк паднал на сцената и подпалил цялата конструкция. Пожарът пламнал минути преди на сцената да се качи американския диджей Стив Аоки.", "date": "2017.07.30", "title": "Сцена на фестивал се подпали, евакуираха хиляди"}
{"url": "http://www.novinite.bg/articles/147838/Kakvo-vreme-da-ochakvame-prez-avgust", "text": "Очаква се през август да няма остро нахлуване на студен въздух, както беше през юли. Това съобщи по Нова телевизиясиноптикът Симеон Матев. Той обясни, че горещините вече са започнали, но няма да са екстремни. През първата седмица на август максималните температури, които се очакват, ще са до 37-38 градуса - високи, но не чак екстремни.  Към 7-8 август се очаква краткотрайно захлаждане с не чак голяма амплитуда, като температурите ще се понижат с 5 до 8 градуса. Ще има краткотрайни валежи.След това отново се очаква сух период и по-съществено понижение на температурите с повсеместни валежи някъде през периода 11-13 август, след което лятото отново ще продължи своя ход.Август ще продължи тази линия на променливо време, но, пак казвам, амплитудите и на захлажданията, и на горещините няма да са толкова остри”, допълни той.\"Най-характерната черта на юли бяха бързите промени, като в началото на месеца например станахме свидетели на гореща вълна, която бе последвана от ден с максимална температура под 20 градуса, което е нетипично\", посочи Матев.Освен това валежите през месеца са били над обичайната норма, което не е било според очакванията. Бурите, които връхлетяха Гърция и Турция през юли, са нетипични за тези части на Европа, каза още синоптикът. Според прогнозите в Гърция времето през август ще бъде продължително сухо, прекъсвано от кратки валежи.", "date": "2017.07.30", "title": "Какво време да очакваме през август?"}
{"url": "http://www.novinite.bg/articles/147851/Ne-kupuvajte-riba-ot-krajpatni-targovci-i-carevica-ot-minavashti-po-plaja-hora", "text": "Не купувайте риба от крайпътни търговци, защото това крие риск за здравето. Това предупреди в ефира на Дарик директорът на Областната дирекция по безопасност на храните в Бургас д-р Георги Митев. И през този летен сезон продължават извънредните проверки на ресторанти, хотели и търговци на храни по морето. От агенцията предупреждават още да не да купуваме храна на плажа от преминаващи търговци. \"Всеки от нас може да разбере когато го подканват да си купи лакомство - царевица, сладолед, понички, гевреци, независимо от това колко чисто изглеждат самите търговци, независимо от това с какво са облечени, тези търговци, които вървят, са незаконни. Трябва да има обект, трябва да се купуват храните от обект, какъвто и да е той. Дори и най-малкият павилион е регистриран при нас и има минималните необходими условия за поддържане на хигиена и проследяване на храните\", каза Митев. Той призова хората от да не купуват от минаващи по плажа търговци, тъй като в такива случаи няма гаранции. Шефът на регионалната дирекция по храните призна, че трудно се справят с такива търговци, тъй като в Бургаско има 140 плажа, а инспекторите са около 40 човека, така че те физически не могат да обходят всички ивици. Митев апелира да не се купува риба от крайпътни търговци. \"Умолявам хората да не купуват тогава, когато на едни съмнителни места по пътя в едни грозни стериопорени касети се продава риба. Тя едно, че е опасна, и второ, колкото и да е прясна, забелязваме, че тези същите търговци лъжат и за вида на рибата\", каза Митев. Няма гаранции, подчерта шефът на бургаската дирекция по безопасност на храните и изтъкна, че в повечето такива случаи рибата дори не е в купчинки лед, а в едра сол. \"Има 4-5 регистрирани в агенцията фургона, които са по пътищата на изток и на север от Бургас, те се проверяват\", каза Митев. Той посочи, че потребителят има право да поиска регистрацията на обекта.", "date": "2017.07.30", "title": "Не купувайте риба от крайпътни търговци и царевица от минаващи по плажа хора"}
{"url": "http://www.novinite.bg/articles/147856/Strelba-i-v-Turciya", "text": "Най-малко един човек загина, а трима са ранени след стрелба в нощен клуб в Турция, предаде Дарик. Според информацията, група въоръжени мъже са нахлули в заведение в Бодрум. Жертвата е 22-годишният Фуркан Сай. Ранените са хоспитализирани.Мотив за нападението не се посочва. Полицията издирва нападателите. Стрелба в нощен клуб в Германия също взе жертва. Иракски гражданин, живеещ от дълги години във Федералната република, стреля по посетители в дискотека в южния град Канщанц.   Един човек загина, а трима бяха ранени. При престрелка с полицията нападателят бе прострелян, а полицай също бе ранен. Стрелецът е починал впоследствие.   Властите в Германия изключиха тероризъм да е мотив за стрелбата. ", "date": "2017.07.30", "title": "Стрелба и в Турция"}
{"url": "http://www.novinite.bg/articles/147847/Jeni-na-protest-v-Istanbul", "text": "Стотици жени излязоха на демонстрация в Истанбул. Те държаха плакати с надпис \"Не се занимавайте с облеклото ни\" и поискаха спазване на правата на жените. /NOVA/Демонстрацията беше свикана заради зачестилите призиви жените да се обличат по-консервативно.Участничките припомниха редица случаи, в които жени са били обиждани или дори нападани на улицата, защото облеклото им било по-разкрепостено.", "date": "2017.07.30", "title": "Жени на протест в Истанбул"}
{"url": "http://www.novinite.bg/articles/147850/Ne-e-udachno-da-se-uchi-prez-yuli-spored-gimnazialn-uchitel", "text": "Не е удачно юли да има учебен процес, такова мнение изрази пред Дарик директорът на русенската математическа гимназия Митко Кунчев.  Възпитаници на училището спечелиха четири медала и голямата купа на международната олимпиада по математика в Сингапур, пише ДАРИК. По предложението на просветното ведомство учениците да учат със седмица повече, но да иматпо-големи ваканции, директорът посочи, че преди да се направят подобни промени, трябва много внимателно да се обсъдят. \"Има много дълбоки традиции образованието в България и всякакви промени от този характер пред да се направят, трябва много внимателно да бъдат обсъдени и аргументирани\", каза Кунчев.По думите му трябва да се има предвид освен фактора традиции и какво се цели с такава промяна.Според него не е удачно и сериозно през юли да тече учебен процес. \"30 юни е крайна дата, след която и поради климатичните условия в страната воденето на учебния процес не е в много добри условия\", каза школският директор. Освен това практиката показва, че много ученици от 11 клас още от 1 юли започват да работят и според Кунчев, това е достатъчно важно.Дали обаче може да се започне седмица по-рано? \"Трябва да се има предвид все пак, че учителите имат отпуски, които трябва да вземат. По-скоро би било възможно малко по-рано да започне учебната година, отколкото да се учи през юли, според мен\", каза Кунчев по повод друга идея, която пък идва от работодателски организации - учебната година да започва от 1 септември.", "date": "2017.07.30", "title": "Не е удачно да се учи през юли, според гимназиалн учител"}
{"url": "http://www.novinite.bg/articles/147829/Vladaya-i-Knyajevo-otnovo-na-protest", "text": "Блокада от протестиращи ще спира движението по международния път Е79 край \"Владая\" днес между 17 и 19 часа, инфомира НОВА.Недоволните граждани настояват за решаване на проблемите с обществения транспорт, поставяне на светофарна уредба и премахване на „легналите полицаи“, както и изграждане на улично осветление на пътя София – Перник.Хората заплашиха, че ако не бъдат чути исканията им, ще продължат с протестите през целия месец август. ", "date": "2017.07.30", "title": "„Владая” и „Княжево” отново на протест"}
{"url": "http://www.novinite.bg/articles/147840/Mareshki-omajva-dashterya", "text": "Бизнесменът и лидер на „Воля” Веселин Марешки омъжва дъщеря си следващия понеделник. Новината съобщи самият той пред bTV. Сватбата ще е във Варна, а дъщеря му не иска пищно тържество. Марешки определи бъдещия си зет като „нормално момче от Варна, скромно и прилично”. „Имат малко сервизче за автомобили и той помага на родителите си там. Дъщеря ми седи и го пази”, пошегува се Марешки. Бизнесменът коментира също, че семейството му живее скромно и не се е подхлъзнало по измислен лукс. За пример той изтъкна, че дъщеря му кара кола на 14-15 г. „Бях доста палав като дете, бях отличник, но искаха да не ми пишат отлични оценки, защото съм по-палав и ми поставиха условие малко да се кротна, за да получавам добри оценки. Сега пак същите условия – ако се кротна в парламента, ще ми поставят добра оценка”, шегува се Марешки.", "date": "2017.07.30", "title": "Марешки омъжва дъщеря"}
