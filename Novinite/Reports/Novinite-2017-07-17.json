{"url": "http://www.novinite.bg/articles/147183/Obsajdat-merki-sreshtu-nasilieto-nad-lekari", "text": "Очаква се прокуратурата и здравните власти  да обсъждат днес мерки срещу то над , съобщава НОВА.Срещата е по инициатива на държавното обвинение. А поводът са последните случаи на нападения над медици.Само от началото на годината десетки лекари са станали жертва на агресия.Преди две седмици акушер-гинекологът д-р Албена Гагова от „Шейново“ беше жестоко пребита от бащата на новородено, защото отказала да му даде плацентата на бебето. ", "date": "2017.07.17", "title": "Обсъждат мерки срещу насилието над лекари"}
{"url": "http://www.novinite.bg/articles/147179/Horoskop-za-17-yuli-2017g", "text": "\r\n\r\n\r\n\r\n\r\n\r\n\r\nАко сте представител на друга зодия, можете да намерите дневния си хороскоп .\r\n", "date": "2017.07.17", "title": "Хороскоп за 17 юли 2017г."}
{"url": "http://www.novinite.bg/articles/147203/Vav-vsyako-RPU-shte-ima-denonoshtno-chovek", "text": "След случая в Бяла, главният секретар на МВР Младен Маринов поиска във всички РПУ-та да има човек денонощно, съобщи ресорното ведомство. Разпореждането засяга основно районните управления, в които към момента достъпът до дежурния служител през нощта е затруднен, пише ДАРИК.Втори ден град Бяла е в траур заради смъртта на 18-годишния Алекс Ангелов, който бе пребит пред дискотека заради цигара. Младежът издъхна в събота в русенската болница. На 8 юли група роми нападна момчето. На излизане от местна дискотека те му поискали цигара, а Алекс отказал да им даде. 32-годишният Валентин Маринов бе привлечен като обвиняем по случая.   Маринов е ударил Алекс в главата, младежът е паднал и си е ударил главата в плочките на тротоара. В продължение на дни младежът бе в критично състояние и с опасност за живота в русенската болниц. Кметът на Бяла Димитър Славов обяви, че 16 и 17 юли са дни на траур в града. Той обяви пред медиите, че има проблем в града, тъй като униформени не достигат и заради това няма човек денонощно в сградата на полицията. ", "date": "2017.07.17", "title": "Във всяко РПУ ще има денонощно човек"}
{"url": "http://www.novinite.bg/articles/147168/Zemetresenie-razlyulya-Tonga", "text": "Земетресение с магнитуд 6,1 беше регистрирано  край , предаде НОВА.Няма данни за пострадали хора и нанесени материални щети, нито е издадено предупреждение за вълни цунами.Силният трус е станал на дълбочина от 97 километра под морското дъно.Епицентърът на земетресението е бил на 212 километра източно от столицата на Тонга Нукуалофа. ", "date": "2017.07.17", "title": "Земетресение разлюля Тонга"}
{"url": "http://www.novinite.bg/articles/147200/Djari-papagal-imitator-VIDEO", "text": "Всички сме гледали в световните сайтове за видеосподеляне клипове с папагали, които с лекота повтарят различни думи и свирят популярни мелодии. Такъв е и Джари-папагал от София, който има изключително богат репертоар, а вече и много фенове, пише ДАРИК.Всъщност птицата е кръстена на един от главните герои от българския сериал „Под прикритие“-Джаро. „Имахме папагал, кубинска амазона, който си бях донесла като дете от Куба. Той почина на 36 години. Целият парк „Заимов“ знаеха за него. След като почина, аз страдах много и след няколко години по-големият ми син реши да ме изненада за рождения ми ден и ми подари Джаро-бебе на три месеца, роден през май 2014 г.“, разказа собственичката на папагала Ирина Лалова. Днес Джари вече е пълноправен член на нейното семейство и е много обичан. Има изключително богат репертоар-сутрин вика от балкона „Хайде на кафе“ и пее „За Джаро аз ще скачам, ще викам…“. Умее да свири мелодии като „Нашият сигнал“ и дори „Върви народе възродени“. „Патриотче си е“, споделя Ирина.Новата му любима мелодия е част от композицията на Бетовен „За Елиза“. Джари набра популярност и с друго свое умение-може да имитира звуци на животни и други птици-сам се пита и показва как правят котката, кучето, патицата и петелът. Освен, че е имитатор, Джаро с охота раздава „целувки“, учтиво поздравява, пожелава лека нощ, но проявява и характер като командва „Ела тука“.\"Какво всъщност го отличава от всички останали пилета? Усеща хората, техните емоции, настроения, участва в диалози, проявява и характер, разбира се, но е нежен и чувствителен, раздава любовта си на тези, които обича... Това е Джаро\", казва големият син на Ирина за пернатия член на семейството. ", "date": "2017.07.17", "title": "Джари – папагал имитатор (ВИДЕО)"}
{"url": "http://www.novinite.bg/articles/147170/Mnojestvo-postradali-ot-sblasak-mejdu-uveselitelni-vlakcheta-v-Madrid", "text": "Повече от 30 души пострадаха при сблъсък на две  в увеселителен парк в Мадрид. Сред тях са и шест деца. За щастие няма сериозно ранени, съобщава НОВА.До инцидента се стигнало, след като едно от влакчетата направило пълно завъртане, но не успяло да спре и се ударило в предното.Засега не е ясна причината за инцидента, но влакчета били преминали ежедневна проверка за сигурност в неделя сутринта. ", "date": "2017.07.17", "title": "Множество пострадали от сблъсък между увеселителни влакчета в Мадрид"}
{"url": "http://www.novinite.bg/articles/147172/Snyag-pokri-Santyago-VIDEO", "text": "Най-големият снеговалеж в  от десетилетия покри с бяла пелена столицата на Чили, предаде НОВА.Жителите на града се оплакват от блокирани улици и прекъснати електроснабдителни линии. Други, най-вече децата, обаче останаха доволни. Те получиха рядка възможност да си направят снежен човек или да се замерят със снежни топки.В някои райони от Сантяго паднаха до 40 сантиметра сняг. Според чилийската метеорологична служба това е най-големият снеговалеж в столицата от 46 години. Десетки хиляди хора в Сантяго останаха без ток. Властите обещаха електроснабдяването да бъде възстановено до тази вечер или утре местно време.Работник в болница е починал, след като се подхлъзнал и си ударил главата. ", "date": "2017.07.17", "title": "Сняг покри Сантяго (ВИДЕО)"}
{"url": "http://www.novinite.bg/articles/147180/Referendum-sreshtu-prezidenta-na-Venecuela", "text": "Повече от 7 милиона души са гласували в свикания от опозицията референдум срещу политиката на президента на Венецуела. Вотът е символичен и е насочен срещу плановете на Николас Мадуро да промени конституцията, съобщава НОВА.Най-малко един човек е бил убит, а трима са ранени при стрелба пред избирателна секция в столицата Каракас. Близо100 души загинаха през последните 3 месеца на протести във Венецуела. ", "date": "2017.07.17", "title": "Референдум срещу президента на Венецуела"}
{"url": "http://www.novinite.bg/articles/147176/Vojnata-v-Siriya-e-vzela-nad-330-000-sa-jertvi", "text": "Над 330 000 души, включително около 100 000 цивилни, са убити от началото на войната в Сирия през 2011 г. досега, показват най-новите данни на Сирийския център за наблюдение на човешките права, цитиран от Франс прес и ДАРИК.   Центърът отбелязва, че по негови данни убитите от началото на войната са около 475 000, но той е документирал смъртта на 331 765 души с имената им на територията на Сирия, като 99 617 от които са цивилни, посочва Асошиейтед прес. Останалите не са идентифицирани. Директорът на организацията Рами Абдел Рахман каза за АФП, че данните са за периода от 15 март 2011 г. до 15 юли 2017 г. и че сред убитите цивилни има 18 243 деца и 11 427 жени.   В предишната сводка за жертвите, огласена на 13 март, загиналите бяха 320 000, включително 96 000 цивилни.   Според новите сведения 116 774 от убитите са членове на силите на режима или техни поддръжници, включително 61 808 сирийски войници и 1480 членове на ливанската организация Хизбула.   Общо около 57 000 са убитите бойци от бунтовнически групи и от Сирийските демократични сили - арабско-кюрдска коалиция, подкрепяна от Вашингтон. Сред убитите има над 58 000 бойци от бившия клон на Ал Кайда, от групировката \"Ислямска държава\" и чуждестранни бойци от други групировки.   Започнал през март 2011 г. с мирни протести срещу управлението на президента Башар Асад, сирийският конфликт прерасна в кръвопролитна война, довела до огромни разрушения и превърнала над половината население на страната в бежанци.", "date": "2017.07.17", "title": "Войната в Сирия е взела над 330 000 са жертви"}
{"url": "http://www.novinite.bg/articles/147171/Silna-burya-v-Garciya-VIDEO", "text": "Буря със силна градушка причини наводнения в неделя в гръцкия град Мецово. Има сериозни поражения.Разрушени са покриви на сгради, пътища, както и селскостопански посеви, предаде НОВА. ", "date": "2017.07.17", "title": "Силна буря в Гърция (ВИДЕО)"}
{"url": "http://www.novinite.bg/articles/147173/Pridoshla-reka-v-Arizona-vze-jertviVIDEO", "text": "Внезапно наводнение в американския щат Аризона предизвика смъртта на най-малко 9 души. Сред жертвите има и две деца, а един човек е в неизвестност. Всички те плували в река Верде, когато били изненадани от придошлите води, съобщава НОВА.Внезапното наводнение било предизвикано от проливните дъждове в обхванатия от суша район в централната част на Аризона. ", "date": "2017.07.17", "title": "Придошла река в Аризона взе жертви(ВИДЕО)"}
{"url": "http://www.novinite.bg/articles/147186/Proizvedeno-v-Amerika-Beliyat-dom-minava-pod-tova-mototo", "text": "Белият дом обяви, че планира тази седмица да мине под мотото \"Произведено в Америка\", предаде Асошиейтед прес, цитирано от ДАРИК. Агенцията отбелязва, че това е станало на фона проблемите на президента Доналд Тръмп с ежедневните разкрития във връзка с набиращите скорост разследвания за предполагаема намеса на Русия в президентските избори в Съединените щати миналата година. Хелън Агире Фере, директорката на Белия дом по медийните въпроси, съобщи, че днес в президентството ще бъде изложен щанд \"Произведено в Америка\" със стоки от всички 50 американски щата. В сряда Тръмп ще направи официално изявление, в което ще подчертае колко е важно да се произвежда в САЩ, а в събота ще пътува до Вирджиния за церемонията по вкарване в строя на новия американски самолетоносач \"Джералд Форд\". \"Прекалено много време нашето правителство бе забравило американските работници. Интересите (им) бяха пренебрегвани за сметка на глобални проекти и богатството бе отнемано от техните общности и изпращано в чужбина\", каза Фере. Милиардерът бе избран за президент на САЩ с обещанието, че ще върне обратно в страната работните места в промишлеността, загубени заради технологичните иновации и аутсорсинга, посредством намаляване на регулациите и предоговаряне на търговски споразумения, отбелязва Асошиейтед прес.", "date": "2017.07.17", "title": "\"Произведено в Америка\" Белият дом минава под това мотото"}
{"url": "http://www.novinite.bg/articles/147188/Mecho-Puh-zabranen-v-Kitaj", "text": "Китайската мрежа „Сина уебо” забрани в онлайн съобщени яда се споменава името на известния герой от детската литература Мечо Пух, предаде в. „Фейненшъл таймс”, съобщава бТВ.През почивните дни всички съобщения, в които вече е фигурирало името, са били цензурирани от администраторите на социалната мрежа.От компанията не дадоха официална причина за забраната, но според наблюдатели тя е наложена заради сравнения между детския персонаж и председателя на Китайската народна република и генерален секретар на компартията Си Дзинпин.Официално властите не са съобщили за нови мерки при регулирането на интернет.„Сина уебо” е китайският аналог на „Туитър” и има над 500 млн. потребители.", "date": "2017.07.17", "title": "Мечо Пух забранен в Китай"}
{"url": "http://www.novinite.bg/articles/147189/Estoniya-s-posolstvo-v-Lyuksemburg", "text": "Естония ще отвори електронно посолство в Люксембург през 2018 г., за да съхранява там своите бази данни, съобщава бТВ.В него ще се съхраняват данни за данъците, недвижимите имоти, търговските предприятия, документите за самоличност, пенсиите, законодателството и преброяването на населението.Това е първото посолство за електронни данни в света”, обясни естонският премиер Юри Ратас, чиято страна е най-технологично развитата в ЕС. Повечето обществени услуги в Естония са достъпни на специален портал в интернет, а електронното гласуване е въведено от 2005 г. Залата със сървъри ще е под засилена охрана и ще съхранява важна информация на естонското електронно правителство, които ще останат достъпни дори ако системата на националната територия излезе извън строя.„Това е част от т.нар. ежедневна дигитална хигиена в нашите все по-дигитализирани общества”, пише в декларация на естонския премиер, който подписа с люксембургския си колега Ксавие Бетел споразумение за съхраняването на естонскитке данни.Естония има консулство в Люксембург, но посланикът ѝ в тази страна живее в Брюксел. Електронното посолство няма да е свързано с това в Брюксел, нито с консулството в Люксембург.", "date": "2017.07.17", "title": "Естония с посолство в Люксембург"}
{"url": "http://www.novinite.bg/articles/147181/Harvatiya-pomaga-na-mladi-semejstva", "text": "\r\nВ  влезе в сила закон за субсидиране на жилищните кредити, с който е предвидено държавата четири години да плаща половината от вноската по кредит на  за купуване на първи апартамент или къща, съобщи МИА, цитирана от бТВ.\r\nАко в този период те се сдобият с дете, срокът се продължава с две години. \r\nСъс закона се позволява купуване на нови и стари апартаменти и къщи, чиято стойност не надвишава 1500 евро за квадратен метър. Държавата ще съфинансира кредити, които не надвишават 100 000 евро.\r\nС банките е договорено ефективният лихвен процент по тези кредити да не надвишава 3,75 процента годишно.\r\n", "date": "2017.07.17", "title": "Хърватия  помага на млади семейства"}
{"url": "http://www.novinite.bg/articles/147190/Chat-bot-kato-advokat-v-SASht", "text": "\r\nЧат бот, който предлага безплатни правни съвети с помощта на изкуствен интелект, вече е достъпен за цялата територия на , съобщава онлайн изданието „Дъ Върдж”. Програмата беше успешно тествана в Ню Йорк, Сиатъл и цялото Обединено кралство, като авторът й Джошуа Броудър изчислява, че за две години и помогнал за отмяната на 375 000 фиша за неправилно паркиране, съобщава бТВ\r\nБританският предприемач, който е възпитаник на Станфордския университет, се опасява, че ще си навлече гнева на адвокатите: „Юридическата индустрия работи с над 200 млрд. долара, радвам се, че правя правото безплатно, но някои от големите кантори няма как да са щастливи”.\r\nСпоред него ботът, наречен DoNotPay, може да бъде полезен и на държавните институции, защото чрез него служителите им четат разбираемо написани жалби. Те се генерират от програмата, която засича къде се намира потребителят и каква правна рамка се прилага от него. Има 1000 различни категории, като те са консултирани с действащи адвокати и експерти от неправителствения сектор.\r\nБроудър иска да популяризира този тип услуги като смята, че те ще намалят значително и разходите на по-малките компании, които се налага да плащат на юристи за често тривиални услуги.\r\n", "date": "2017.07.17", "title": "Чат бот като адвокат в САЩ"}
{"url": "http://www.novinite.bg/articles/147195/Amerikanskata-policiya-zastrelya-avstralijska-jena", "text": "Американската полиция в Минеаполис застреля австралийска жена, която се е обадила на телефон 911, след като е чула шум близо до дома си в града, предава The Guardian, цитирано от ФОКУС. От Министерството на обществената безопасност на Минесота заявиха, че жената е била застреляна в Минеаполис, след като двама полицаи са откликнали на обаждане за възможно нападение. Полицаите не са били с включени камери., citira Разследването е още в ранен етап. Кметът на Минеаполис Бетси Ходжис заяви, че възнамерява да открие защо камерите на полицаите не са били включени. „Като кмет на нашия град, като жена, като баба, съм дълбоко покрусена и притеснена от това, което се случи“, написа тя във Фейсбук.", "date": "2017.07.17", "title": "Американската полиция застреля австралийска жена"}
{"url": "http://www.novinite.bg/articles/147197/Protest-vav-Varshava", "text": "Хиляди на  във Варшава. Около 10 000 души излязоха по улиците на полската столица, за да се обявят срещу спорните реформи в съдебната система, съобщава НОВА.Двете камари на полския парламент одобриха спорни законопроекти, които според опозицията, ще засилят контрола на управляващите консерватори върху съдебната система и ще отслабят разделението на властите.Въпреки че Европейският съюз разкритикува Полша, лидерът на управляващата партия Ярослав Качински се зарече, че съдебната реформа ще продължи. ", "date": "2017.07.17", "title": "Протест във Варшава"}
{"url": "http://www.novinite.bg/articles/147191/Jertvi-v-Afganistan-dostignaha-nov-rekord", "text": "Броят на цивилните жертви в Афганистан достигна нов рекорд през първата половина на текущата година с 1 662 убити и повече от 3,5 хил. ранени, предава AFP, като се позовава на данни от ООН, съобщава ФОКУС. По-голямата част от жертвите са убити от антиправителствените сили в страната, включително талибаните. Един на всеки петима е загинал в столицата Кабул, според доклада, изготвен от Мисията за подпомагане на ООН в Афганистан (UNAMA).", "date": "2017.07.17", "title": "Жертви в Афганистан достигнаха нов рекорд"}
{"url": "http://www.novinite.bg/articles/147194/Izcheznalo-dete-pri-navodnenieto-v-Arizona", "text": "Девет души са загинали, а 13-годишно дете е изчезнало при наводнението в Аризона, предава The Telegraph, цитирано от ФОКУС. Трагедията се е случила при поток в националния парк Тонто в Аризона. Общо 40 души участваха в спасителните екипи, които издириха телата на пет деца и четирима възрастни. В операцията е участвал и хеликоптер. Жертвите са на възраст от 60 до 2 години. Още четирима са спасени и откарани в болница „Банър“ в близкия град Пейсън, заради хипотермия.", "date": "2017.07.17", "title": "Изчезнало дете при наводнението в Аризона"}
{"url": "http://www.novinite.bg/articles/147177/Za-3-dni-1800-dushi-sa-potarsili-pomosht-v-Pirogov", "text": "Близо 1800 души са потърсили помощ в спешното на \"\" от петък до тази сутрин. 245 от тях се е наложило да бъдат приети за , съобщават от пресцентъра на болницата, предаде НОВА.През почивните дни е имало доста пострадали след катастрофи. Само в неделя 12 от пациентите, на които е оказа помощ в спешното са били от катастрофи. Трима от тях са деца, които не се е наложило да остават за болнично лечение. 2 жени на 37 и 24 години обаче са настанени в травматологията на спешната болница.От всички прегледани в болницата за тези 3 дни, 98 са били здравнонеосигурени. ", "date": "2017.07.17", "title": "За 3 дни 1800 души са потърсили помощ в „Пирогов”"}
{"url": "http://www.novinite.bg/articles/147182/Rusiya-obmislya-zabranata-na-alkohol-prez-uikendite", "text": "Руското здравно министерство обмисля да включи в Стратегията за формиране на здравословен начин на живот забрана върху продажбите на алкохол в почивни дни, пише ДАРИК. Експерти на министерството заявили пред вестника, че в момента руските власти не вземат достатъчно мерки срещу злоупотребите с алкохол и за превенция на алкохолизма. Местните власти в субектите на Руската федерация са упълномощени да ограничават времето, условията и местата за продажба на спиртни напитки, дори изцяло да забраняват продажбата им на дребно, напомня изданието. Съответният закон \"За държавно регламентиране на производството и оборота на етилов спирт . . .\" забранява и продажбите на алкохол от 23.00 до 08.00 ч. в цялата страна.Обикновено обаче местните власти не ограничават продажбите на алкохолна продукция през уикендите, а в празнични дни като Деня на победата или по абитуриентските балове.Най-сериозни ограничения има в Чукотския автономен окръг. В някои села от региона няма начин да се купят спиртни напитки от един до шест дни в седмицата. А в село Краснено например изобщо не се продава алкохол.", "date": "2017.07.17", "title": "Русия обмисля забраната на алкохол през уикендите"}
{"url": "http://www.novinite.bg/articles/147193/Samoubijstven-atentat-v-Nigeriya", "text": "Осем души са загинали при самоубийствен атентат, извършен от жена, задействала взривно устройство в джамия в североизточния нигерийски град Майдугури, предава AFP, цитирани от ФОКУС. „Тя уби осем души и рани 15 други“, съобщиха местните власти за агенцията.", "date": "2017.07.17", "title": "Самоубийствен атентат в Нигерия"}
{"url": "http://www.novinite.bg/articles/147206/Gijom-Neri-pokori-i-naj-dalbokiya-basejn-v-sveta-VIDEO", "text": "Известният френски водолаз Гийом Нери покори и най-дълбокия басейн в света – той достигна дъното на Y40 само на един дъх, съобщава бТВ.Нери е световен шампион по фрий дайв – гмуркане без акваланг. През 2002 г. подобрява тогавашния рекорд, който е 87 метра дълбочина. След две години слиза на 96 метра, а през 2006 г. – на 109 метра.През 2011 г. подобрява всичките си постижения, като се гмурка на дълбочина от 17 метра – всичко това без акваланг, на един дъх.Басейнът Y40 се намира в Италия и е с дълбочина 40 метра, доста по-малко от рекордите на Нери. Видеоклипът показва лекотата, с която той се спуска до дъното.Видеото е заснето също на един дъх от съпругата му, шампион по фрий дайв.", "date": "2017.07.17", "title": "Гийом Нери покори и най-дълбокия басейн в света  (ВИДЕО)"}
{"url": "http://www.novinite.bg/articles/147174/Byala-v-traur", "text": "Втори ден град Бяла е в траур заради смъртта на 18-годишния Алекс Ангелов, който бе пребит пред дискотека заради цигара. Младежът издъхна в събота в русенската болница, съиобщава ДАРИК. На 8 юли група роми нападна момчето. На излизане от местна дискотека те му поискали цигара, а Алекс отказал да им даде. 32-годишният Валентин Маринов бе привлечен като обвиняем по случая.   Маринов е ударил Алекс в главата, младежът е паднал и си е ударил главата в плочките на тротоара. В продължение на дни младежът бе в критично състояние и с опасност за живота в русенската болница. Кметът на Бяла Димитър Славов обяви, че 16 и 17 юли са дни на траур в града.", "date": "2017.07.17", "title": "Бяла в траур"}
{"url": "http://www.novinite.bg/articles/147166/Jalt-kod-za-silen-vyatar", "text": "Жълт код за силен вятър и силно вълнение на морето е обявен за цялото Черноморие, сочи справка на сайта на Националния институт по метеорология и хидрология (НИМХ) към Българската академия на науките (БАН) . Над морето ще духа североизточен вятър с пориви 20 м/сек и вълнение на морето 3-4 бала. Жълтият код означава потенциална опасност и повишена вероятност за опасни метеорологични явления, които могат да причинят щети. От НИМХ препоръчват да се следи прогнозата за времето и да не се предприема неоправдан риск, особено при извършване на дейности, които зависят от времето.", "date": "2017.07.17", "title": "Жълт код за силен вятър"}
{"url": "http://www.novinite.bg/articles/147169/Martin-Landau-pochina", "text": "Американският актьор Мартин Ландау, който има \"Оскар\" за ролята си във филма \"Ед Ууд\", почина на 89 години в САЩ, съобщи порталът Ти Ем Зи, цитиран от НОВА.Мартин Ландау е роден през 1928 година.Започва кариерата си в \"голямото\" кино през 1950-те, като една от първите му роли е във филма \"Север-северозапад\" на Алфред Хичкок. Има \"Оскар“ за поддържаща роля за великолепното си изпълнение като Бела Лугоши в \"Ед Ууд\" (1994).Ландау води лосанджелиския филиал на известното „Актърс Студио“, където самият той учи в един клас със Стив Маккуин.", "date": "2017.07.17", "title": "Мартин Ландау почина"}
{"url": "http://www.novinite.bg/articles/147167/28-katastrofi-v-stranata-prez-izminaloto-denonoshtie", "text": "Четирима души са загинали и 42 са ранени при 28 катастрофи в страната през изминалото денонощие. Това съобщиха от пресцентъра на МВР. В София един човек е загинал, а двама са ранени при 99 леки и 2 тежки произшествия, съобщава ФОКУС.", "date": "2017.07.17", "title": "28 катастрофи в страната през изминалото денонощие"}
{"url": "http://www.novinite.bg/articles/147178/Pochitame-Sv-Marina", "text": "Православната църква почита Света Марина, съобщава НОВА.Светицата е родена в Антиохия Писидийска и е била дъщеря на жрец идолопоклонник. Едва 16-годишна е била убита мъченически.В българските народни вярвания, светицата е наричана Огнена Марина и символизира небесния огън. Тя е покровителка на жътвата, нивите и сеитбите. Иконописният канон я изобразява на трон, като лявата й ръка е пред гърдите, а в дясната държи кръст.Празникът на светицата е в третия ден от т.нар. Горещници - 15, 16 и 17 юли. Дните са посветени на християнските светци Юлия, Марина и Емилиян. Най-строго се почитат първият и третият горещник. Знае се, че каквото и да се изработи в тези дни, ще изгори, а жените не се захващат с никакви ръкоделия.На 17 юли се пали жив огън, който се прескача за здраве. От него всеки взема, за да запали домашното огнище. Казват, че през тези дни и от най-засъхналите корита бликва вода и който се окъпе в тази топла вода, няма да боледува през цялата година. Започват седенките, изпълнени с магии за любов.Имен ден на 17 юли имат Марин, Марина, Маринела.  ", "date": "2017.07.17", "title": "Почитаме Св. Марина"}
{"url": "http://www.novinite.bg/articles/147198/Napadnati-slujiteli-na-DAI", "text": "Шофьор е нападнал служители на ДАИ, докато му съставяли акт за нарушения. Екшънът се разиграл на 14 юли сутринта в град Искър, пише ДАРИК. Водач на товарен автомобил \"Мерцедес\" влизал в града от Плевен. Там го засякъл екипът на ДАИ.   Служителите от контролния орган започнали да съставят акт за нарушения на 61-годишния шофьор. Между тримата възникнал конфликт. Водачът се нахвърлил с юмруци на държавните служители, като ги удрял в главите.    ", "date": "2017.07.17", "title": "Нападнати служители на ДАИ"}
{"url": "http://www.novinite.bg/articles/147185/Otkaz-za-zaverka-na-finansoviya-otchet-na-Sofijskiya-universitet", "text": "Сметната палата изразява одитно становище за отказ за заверка на финансовия отчет на Софийския университет „Св. Климент Охридски“ за 2016 г. Годишният финансов отчет не дава вярна и честна представа за финансово състояние и имущество на Софийския университет към 31 декември 2016 г. Това съобщиха от пресцентъра на Сметната палата, цитирани от ФОКУС.От 2012 г. насам Сметната палата установява повтарящи се съществени отклонения от приложимата обща рамка за финансово отчитане при одитите на годишните финансови отчети на Софийския университет. През последните 5 години те са заверявани: -2 пъти с отказ за заверка - за 2014 и 2016 г.; -3 пъти заверка с резерви - за 2012, 2013 и 2015 г. Липсата на адекватни контролни процедури, които да предотвратяват и разкриват извършването на финансови и счетоводни нарушения, са основна причина за допуснатите отклонения. В Софийския университет „Св. Климент Охридски“ не е осигурена идентичност на информацията между данните в макета на обобщената оборотна ведомост, обобщените данни от оборотните ведомости на структурните звена към университета и счетоводните бази данни. Сметната палата няма увереност кои са достоверните данни и какви са реалните им стойности. Има риск част от активите като компютри, машини, съоръжения, стопански инвентар и др., да не се водят на отчет.  Например, по сметката „Компютри и хардуерно оборудване“ в баланса на университета са отразени 9 235 594 лв., сборът от оборотните ведомости на звената по същата сметка е 9 029 279 лв., а при инвентаризацията са установени 4 557 206 лв. По сметка „Други машини, съоръжения, оборудване“ в баланса са отразени 28 400 442 лв., сборът от оборотните ведемости на звената по сметката е 25 449 447 лв., а при инвентаризацията са установени 17 866 889 лв. За несъответствията не са предоставени документи, както и не са документирани липси и излишъци при извършването на годишната инвентаризация.", "date": "2017.07.17", "title": "Отказ за заверка на финансовия отчет на Софийския университет"}
{"url": "http://www.novinite.bg/articles/147207/Balgarski-grajdani-sa-vklyucheni-v-cherniya-spisak-na-Turciya", "text": "77 български граждани са включени в „черния списък” на турското вътрешно министерство заради подозрения във връзки с терористични организации, става ясно от доклад на МВР на южната ни съседка, посветен на борбата с групировката „Ислямска държава”, съобщава бТВ.Освен това, 21 българи са били арестувани и депортирани при опит да навлязат в зони на конфликт.Със забрана да влизат в Турция са общо 53 781 души от 146 държави. Сред тях най-много са гражданите на Саудитска Арабия (7523), Тунис (4605) и Русия (4128). Сред страните от ЕС с най-много предполагаеми джихадисти са Франция (2622), Белгия (1519) и Великобритания (1172).Най-много от тръгналите към бойните полета пък са руснаци (804), индонезийци (435) и граждани на Таджикистан (308).В доклада се посочва, че джихадистите влизат в Турция през Азербайджан, Гърция, Грузия и България.", "date": "2017.07.17", "title": "Български граждани са включени в „черния списък” на Турция"}
{"url": "http://www.novinite.bg/articles/147175/Jena-hvarli-prez-balkona-5500-evro-na-alo-izmamnici", "text": "Възрастна жена от Монтана стана поредната жертва на телефонните измамници в града, съобщава ДАРИК.   В събота 79-годишната баба хвърлила от балкона си 5500 евро, 1800 лева и 10 грама златни накити на измамник, който чакал долу.   По познатата вече схема жената била заблудена, че помага на полицията - непознат се обадил на домашния й телефон, представил се за криминалист и заявил, че участва в полицейска акция за залавяне на телефонни измамници. За целта тя трябвало да хвърли от терасата всичките си пари и ценности и да изчака, докато \"полицаите заловят измамника\" и се обадят да върнат парите. Час след като ги хвърлила, жената се усъмнила, че ще й ги върнат и се обадила в полицията. Така разбрала, че е измамена.   По случая е образувано досъдебно производство, измамниците се издирват. От началото на тази година в Монтана станаха над 50 подобни измами. В някои от случаите жертвите дадоха по 30 000 лева, а някои от тях пътуваха до София или Плевен, за да оставят парите си на указани от измамниците места.   Още преди година полицията в Монтана разработи и напечата листовка с указания как хората да се пазят от телефонни измами.", "date": "2017.07.17", "title": "Жена хвърли през балкона 5500 евро на \"ало измамници\""}
{"url": "http://www.novinite.bg/articles/147201/400-izcheznali-radiatora-v-Haskovo-dvama-v-aresta", "text": "\r\nХасковската полиция ува двама служители на общинска фирма във връзка с липсващи 400 чугунени а, предаде бТВ, като се позова на ОДМВР в града.\r\nЛипсващото имущество било открито на площадка за изкупуване на черни и цветни метали. Става дума за 16 560 кг чугун, за които не е представен пълен комплект от документи за произхода.\r\nВ а са 57-годишна жена и 55-годишен мъж.\r\nРаботата по случая продължава.\r\n", "date": "2017.07.17", "title": "400 изчезнали радиатора в Хасково - двама в ареста"}
{"url": "http://www.novinite.bg/articles/147204/Parkiraneto-v-sinyata-zona-v-Pazardjik-shte-se-plashta-i-v-sabota", "text": "Паркирането в синята зона в Пазарджик да стане платено и събота от 8:00 до 16:00 часа – това предвижда новият проект на Наредбата за организацията на движението в града, внесен в Общинския съвет. За делничните дни работното време на синята зона остава без промяна до 19:00 часа, предаде БНТ.\r\nУвеличаването на времето за  паркиране в центъра, съветниците, които са вносители на промените мотивират както с повишения брой коли, така и с нарастналите близо три пъти пътнотранспортни произшествия в Пазарджик.\r\nАко предложението бъде прието, ще скочат и глобите за нарушителите. За спиране в зелени площи например първата санкция ще бъде от 100 до 500 лева, за всяка следваща ще се плащат от 200 до 1000 лева. Обособените места в Синята зона на Пазарджик са общо 2546, но те се оказват недостатъчни заради големия брой пропуски на хора с увреждания и живеещите в централната градска част, които имат право на паркомясто.\r\n", "date": "2017.07.17", "title": "Паркирането в синята зона в Пазарджик ще се плаща и в събота"}
{"url": "http://www.novinite.bg/articles/147192/Otkirito-e-tyaloto-na-11-godishnoto-dete-ot-Chehiya", "text": "Морето е изхвърлило тялото на момиче на видима възраст около 10-12 години на плажа до бар \"Кайро бийч\" в Слънчев бряг, съобщават от Областната дирекция на МВР в Бургас, цитирани от ДАРИК. Сигналът за трупа е бил подаден от минувачи около 3.00 часа в събота. Установено е, че това е 11-годишната чешка туристка от виетнамски произход, чието тяло се издирваше от 12 юли. Детето било отседнало у нас със сестра си и 61-годишна чехкиня. В сряда миналата седмица двете деца влезли в морето. 11-годишното момиченце започнало да се дави. При опита да си да спаси детето възрастната жена също се удавила. Преди това тя успяла да изведе на брега другото момиче.", "date": "2017.07.17", "title": "Откирито е тялото на 11-годишното дете от Чехия"}
{"url": "http://www.novinite.bg/articles/147184/Sastezanie-za-skorostno-podrejdane-na-kubcheto-na-Rubik", "text": "Над 1000 ентусиасти от 70 страни се включиха в Световното състезание за скоростно подреждане на кубчето на Рубик, съобщава бТВ. Събитието, което се провежда в Париж, включва разнообразни дисциплини. В рамките на четири дни участниците изпробваха различни предизвикателства като това да подредят кубчето със затворени очи или само с едната си ръка.Преди повече от четири десетилетия унгарският изобретател и архитект Ерно Рубик създава най-продавания куб в света. Интересна подробност е, че играчката първоначално е била посрещната със скептицизъм, защото е била считана за прекалено трудна.", "date": "2017.07.17", "title": "Състезание за скоростно подреждане на кубчето на Рубик"}
{"url": "http://www.novinite.bg/articles/147199/Novite-usloviya-za-poluchavane-na-energijni-pomoshti", "text": "Нови условия за получаване на  от днес. Промяната в наредбата за отпускане на целева помощ се наложи заради увеличението на пенсиите, съобщава НОВА.За изминалия отоплителен сезон над 217 000 лица и семейства са подпомагани с помощ за отопление. Изплатената сума надхвърли 77 милиона лева.Енергийната помощ и тази година си остава същата като миналата година или 361 лева. С тези пари може да се закупят например дърва за огрев. Цената им тази година е от 70 до 80 лева за кубик. ", "date": "2017.07.17", "title": "Новите условия за получаване на енергийни помощи"}
{"url": "http://www.novinite.bg/articles/147196/16-godishniya-Kristiyan-vse-oshte-v-neizvestnost", "text": "Девети ден търсят 16-годишния Кристиян, който блъсна туристи край Триград и избяга.Лошото време в последното денонощие затрудняват издирването. Вчера дъжд и мъгла обгърна планината около Триград и отказа доброволците да влязат в гората да го търсят, предаде бТВ.Надеждите на хората на място намаляват, защото според всички, колкото и добре да познава района, за 16-годишното момче е трудно да оцелее 8 дни в гората, освен ако не е намерило покрив при някого.Кметът на Триград Цветан Славков отбеляза, че вчера близо 20 часа е валял дъжд, а след това температурите са паднали до 7-8 градуса и е \"немислимо\" млад човек с къси дрехи да издържи.Все пак шанс момчето да се е скрило в изоставена постройка високо в планината още има.Славков отправи апел към самотно живеещите възрастни хора: \"Ако това момче се крие при тях, просто да се обадят и да го предадат, защото това момче не е престъпник, не е направило нещо непоправимо\".Той призна, че ангажиране на следови кучета още в началото е щяло да улесни търсенето: \"В началото само полицията се занимаваше с издирването и те може би подходиха малко несериозно към нещата – казаха, че ще огладнее и ще дойде. Уви, вече девети ден го няма\".", "date": "2017.07.17", "title": "16-годишния Кристиян все още в неизвестност"}
{"url": "http://www.novinite.bg/articles/147187/10-kilometrova-opashka-na-Kapitan-Andreevo", "text": "Огромни колони от автомобили на граничния пункт „Капитан Андреево”. Колоната е около 5 км от българска страна. Официална причина няма, но от вчера има прекъсване на работата на турските гранични служби, съобщава НОВА.Според свидетели по-рано тази сутрин колоната от автомобили е била около 10 километра. ", "date": "2017.07.17", "title": "10-километрова опашка на „Капитан Андреево”"}
{"url": "http://www.novinite.bg/articles/147205/Kvartal-Drujba-na-protest-sreshtu-zastroyavaneto", "text": "Софиянци отново на протест срещу застрояването. Този път недоволството е в столичния квартал „Дружба”, където в неделя сутрин живеещите близо до езерото виждат как се копаят дупки и  поставят заграждения върху зелени площи. Това разказа пред Дарик един от жителите на квартала Николай Георгиев, съобщава ДАРИК.Оказва се, че през 2009 г. статутът на терена е променен от зелен на кафяв и върху него може да се строи, тъй като попада в частен имот. Кметът на района Ивайло Цеков обясни, че към момента няма представен инвестиционен проект. Според живеещите близо терена собствениците имат намерение да издигнат 8-етажен блок.В дъждовната неделя багери влизат в зелените площи между блоковете 121 и 122 в квартал „Дружба”. Живеещите наблизо виждат как се огражда терен близо до езерото, излизат и успяват да спрат действия на строителите, но само на този етап, посочи Николай Георгиев, който също е бил на място.\"Бяхме се събрали 15-20 човека. Имаше две госпожи и един мъж, който се оказа украинец. Представиха се за инвеститори. Казаха, че тази земя са я купили през 2009 г. от човек, който е взел като реституция. Сега решили да я преградят, защото имат планове да строят 8-етажна сграда\", обясни той.Кметът на района Ивайло Цеков заяви, че не е виждал плана за инвестиционното намерение. \"Няма разрешение за строеж и дори инвестиционно намерение, представено в общината\", категоричен бе той. По негови думи предстоят редица процедури, които ще бъдат подложени на обществено обсъждане. \"На този етап не са предприети стъпки за строителство\", заяви Цеков.Жителите на района настояват общината да даде друг терен на собствениците, така че зелените площи около езерото да не бъдат застроени. ", "date": "2017.07.17", "title": "Квартал „Дружба” на протест срещу застрояването"}
{"url": "http://www.novinite.bg/articles/147202/Postradalite-ot-katstrofara-v-Trigrad-shte-si-tarsyat-pravata", "text": "Операции предстоят на двамата от четиримата пострадали при катастрофата в Триград, когато 16-годишен ученик ги помете със семейното „Ауди“ и избяга. Утре предстои да бъде оперирана Екатерина Христова в Пирогов, която е с фрактури на таза, пише ДАРИК.   Хирургическа интервенция на лицевите челюсти предстои и на Валентин Нечев. Той все още се намира в болницата в Смолян, като се надява до края на седмицата да бъде изписан, за да продължи лечението си в столична клиника. „Определено съм по-добре, претърпях операция на десния крак, като имах проблеми със сухожилията и мускулите. Предстои ми операция на челюстта, но тя ще е като ме изпишат от тук. Надявам се това да се случи до края на седмицата“, разказа Валентин в болничната стая на Травматологично отделение в Смолян. Според него останалите двама пострадали, между които имаше и дете, се чувстват добре и са си в домовете. Валентин, който работи като бояджия на самолети, се надява да има щастлива развръзка с изчезналия 16-годишен младеж.   „Според мен той е в безопасност и някой му помага“, добави Валентин. Той бе категоричен, че всички пострадали ще си търсят правата.", "date": "2017.07.17", "title": "Пострадалите от катстрофара в Триград ще си търсят правата"}
{"url": "http://www.novinite.bg/articles/147208/Eksploziya-v-Yugoiztochna-Turciya", "text": "7 турски войници пострадаха, след като взрив избухна край автомобила им в района на Юксекова, в югоизточния окръг Хаккяри, съобщава бТВ.Според съобщението на армията взривното устройство е било заложено на пътя бунтовници от Кюрдската работническа партия (ПКК).Четирима от пострадалите са в тежко състояние.Ранените са настанени в болница, се посочва в съобщението на армията.ПКК се разглежда като терористична организация от Турция, ЕС и САЩ.", "date": "2017.07.17", "title": "Експлозия в Югоизточна Турция"}
