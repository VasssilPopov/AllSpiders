{"url": "https://www.novinite.bg/articles/184513/Tramp-Ubitiyat-Syulejmani-planirashe-ataki-sreshtu-4-amerikanski-posolstva", "text": "Убитият с американски дрон на летището в Багдад ирански генерал Касем Сюлеймани е планирал атаки срещу четири посолства на САЩ, заяви президентът на САЩ Доналд Тръмп в интервю за телевизия \"Фокснюз\", цитирано от Асошиейтед прес.То е било записано вчера и се очакваше да бъде излъчено рано тази сутрин.Тръмп обаче, както и други високопоставени служители на администрацията преди него, отказа да даде подробности какво са имали предвид, говорейки за \"неминуеми заплахи\" срещу американски обекти от действията на силите, командвани от Сюлеймани. Убийството му бе мотивирано именно с тези заплахи.В интервюто си Тръмп казва само, че едното от нарочените за атаки посолства вероятно е било това в Багдад. Той също посочи, че САЩ са в правото си да поискат от Ирак компенсация за изградените от САЩ военни бази, летища и посолства в Багдад, ако бъде поискано изтеглянето на американските войски от страната.Президентът отбеляза, че иракската страна \"само публично говори\" за необходимост от изтегляне на американските войски, \"но в частен порядък не казва това\". На въпрос как Вашингтон може да получи от Багдад такава компенсация, той отговори: \"В настоящия момент у нас има много техни пари - над 35 млрд. долара на банкова сметка. Смятам, че те ще си платят, или тези пари така и ще си останат на сметка\".Говорейки за Сирия, президентът каза, че САЩ не могат да се ограничат само с контрол над петролните находища в североизточна Сирия. На въпрос дали Вашингтон може да си присвои тези запаси, които той контролира след разгрома на \"Ислямска държава\" там, Тръмп отговори: \"Може да направим това, а може и не. Не зная, може би трябва да ги вземем\".Президентът се изказа пред \"Фокс нюз\" и за подобряване на отношенията с Русия, когато \"ловът на вещици\" (разследването за приписваната на Русия намеса в американските избори през 2016 г.) приключи.Специално внимание Тръмп отдели на очаквания процес срещу него в Сената във връзка с повдигнатите му от Камарата на представителите обвинения в рамките на процедурата за импийчмънт. На въпрос колко дълго според него ще продължи съдебният процес в Сената, той изрази мнение, че при \"оптимален сценарий\" той може да трае \"няколко дни или една седмица\".Това обаче може да се проточи, ако за разпит бъде извикан анонимният информатор от американските спецслужби, чиито показания за съдържанието на телефонния разговор между президентите на САЩ и Украйна послужиха на демократите да организират процедурата за импийчмънт на президента. \"Аз много бих искал да бъде призован този информатор, който изчезна, както и вторият информатор, който също някъде се потули\", отбеляза Тръмп в интервюто си, като не скри, че има много въпроси към тази мистериозна личност.Той също така заяви, че ще се възползва от пълномощията на изпълнителната власт, за да не позволи на бившия си помощник по националната сигурност Джон Болтън да даде показания в Сената в рамките на процедурата по импийчмънт.Стопанинът на Белия дом, цитиран от ТАСС, се изрази доста неласкаво за председателката на Камарата на представителите, демократката Нанси Пелоси, като я нарече \"най-лошия говорител на Камарата в историята на САЩ\". Именно тя смята да внесе следващата седмица в Сената обвинителното заключение срещу президента в рамките на процедурата по импийчмънт.", "date": "2020.01.11", "title": "Тръмп: Убитият Сюлеймани планираше атаки срещу 4 американски посолства"}
{"url": "https://www.novinite.bg/articles/184501/Transplantaciyata-na-matka-vazmojna-i-u-nas", "text": "Трансплантация на матка ще бъде възможно и у нас. До сега присаждане на органи от жив донор бяха разрешени само за чифтни и самовъзстановяващи се органи. С нововъведението ще се даде възможност на жени, които са родени без матка или поради заболяване са я изгубили, да износят и родят дете. За целта е необходимо те да разполагат с предварително замразени ембриони,които да се транспортират в матката след присаждането и, тъй тя като се трансплантира без маточните тръби. Поради тази причина все още не е възможно зачеване по естествен път. Изискванията към донора са, да е родил поне едно живо дете и да е във предменопаузална възраст. Тези промени са заложени в проектозакона за изменение и допълнение на Закона за трансплантация на органи, тъкани и клетки.В световен мащаб подобни трансплантации се осъществяват успешно едва от 2014г и вече има над 10 родени бебета. През 2019г. се роди първото бебе износено в присадена матка от трупен донор. Една от основните причини трансплантацията на матка да се появи с такова закъснение като медицинска възможност, е че погледнато от строго научна гледна точка, това не е жизнено необходима операция. Пред жените с репродуктивни проблеми стоят и други възможности като осиновяване и сурогатно майчинство. Освен това на реципиента се налага да премине през три сложни хирургични интервенции- една за присаждане на органа, една за израждане на детето чрез цезарово сечение и една за отстраняване на органа след това, за да се избегне доживотното приемане на имуноподтискащи медикаменти. Според статистиката една на пет хиляди жени се ражда без матка, но съществува и друга социална група, около която се обединяват много от морално-етичните аргументи против този вид трансплантация – тази на транссексуалните хора, претърпели вече операция за смяна на пола.", "date": "2020.01.11", "title": "Трансплантацията на матка, възможна и у нас"}
{"url": "https://www.novinite.bg/articles/184503/Sadat-reshava-shte-ostane-li-Neno-Dimov-v-aresta", "text": "Спецсъдът решава дали Нено Димов ще остане за постоянно в ареста. Той беше задържан за 72 часа. От кабинета му в министерство на околната среда и водите бяха иззети документи. Беше претърсен и домът му в столицата.  Димов ще отговаря по обвинение за умишлена безстопанственост и щети в размер на близо 12 милиона лева заради водната криза в Перник.Мотивът да се иска постоянна мярка е, че той може да повлияе на събирането на доказателства, както и на другите процесуално-следствени действия.Според адвоката на Димов - Ина Лулчева, оставянето му под стража е неоправдано, тъй като няма опасност той да се укрие, да попречи на разследването или да извърши ново престъпление.  Димов написа оставката си като министър на околната среда и водите от ареста", "date": "2020.01.11", "title": "Съдът решава ще остане ли Нено Димов в ареста"}
{"url": "https://www.novinite.bg/articles/184524/Zapochnaha-pregovorite-mejdu-Putin-i-Merkel-v-Kremal", "text": "В Кремъл започнаха преговорите между руския президент Владимир Путин и германската канцлерка Ангела Меркел, която пристигна на посещение в Москва днес, предаде ТАСС. Путин благодари на Меркел за визитата, която според него дава възможност да бъдат обсъдени най-острите въпроси. В началото двамата размениха няколко фрази на немски. \r\n\"Ние с вас сме в постоянен контакт, занимаваме се и с вътрешни проблеми - икономически и политически, и с международни. Искам да ви благодаря, че приехте нашата покана и пристигнахте за обсъждане на всички тези въпроси. Сред тях има и най-остри, върху които ние, както разбирам, ще съсредоточим основното си внимание\", отбеляза Путин.\r\n  \r\nМеркел от своя страна благодари на домакина си за поканата. \"Имаме цял списък от различни теми, за които бих желала да поговоря с вас. Това са и двустранни теми, и теми от международния дневен ред, които представляват интерес за нашите две страни\", каза Меркел, като посочи две от тях - положението в Либия и Сирия.\r\n \r\n\"Винаги съм смятала, че е по-добре да говорим един с друг, отколкото един за друг\", добави тя.\r\n \r\nМеркел е придружена от германския външен министър Хайко Маас.\r\n", "date": "2020.01.11", "title": "Започнаха преговорите между Путин и Меркел в Кремъл"}
{"url": "https://www.novinite.bg/articles/184522/Poledici-i-zastudyavane-ot-utre", "text": "През нощта облачността ще е значителна и в южната половина от страната и на места в Предбалкана ще превали дъжд. По високите котловинни полета на Западна България и в планините дъждът ще премине в сняг. На отделни места ще има условия за поледици. Ще духа слаб до умерен северозападен вятър. Минималните температури ще са между минус 3 и 2 градуса, в София - около 1, сочи прогнозата за времето на НИМХ.Утре преди обяд на много места в Южна България ще продължи да превалява дъжд, в планините - сняг, а по-късно от север облачността ще се разкъса. Северозападният вятър ще утихне, а в Източна България ще се ориентира от север-североизток и ще бъде до умерен. Максималните температури ще са между 3 и 8 градуса, в София - около 5. По Черноморието облачността ще е значителна, преди обяд с превалявания от дъжд, главно по южното крайбрежие. Ще духа до умерен вятър от северозапад, който ще се ориентира от север-северозапад. Максималните температури ще са между 5 и 8 градуса. Температурата на морската вода ще е около 8 градуса. Вълнението на морето ще е 2-3 бала.Над планините облачността ще е значителна с валежи от сняг. Ще духа слаб до умерен вятър от изток-югоизток. Максималната температура на височина 1200 метра ще е около минус 1 градус, на 2000 метра - около минус 3.В понеделник и вторник времето ще бъде сухо и спокойно. От запад отново ще започне затопляне. Над по-голямата част от страната ще бъде предимно слънчево, на места по поречието на Дунав, в котловините и низините, в нощните часове и преди обяд, ще бъде с мъгла или ниска облачност. В Предбалкана във вторник дневните температури ще достигат 10-12 градуса, в останалата част от страната ще бъдат предимно между 3 и 8 градуса. Сутрешните температури ще са между минус 5 и 0 градуса.", "date": "2020.01.11", "title": "Поледици и застудяване от утре"}
{"url": "https://www.novinite.bg/articles/184511/Otneha-bebeto-na-balgarsko-semejstvo-v-Hamburg", "text": "Гeрмaнcкaтa aгeнция зa зaкрилa нa дeтeтo oтнe 7-мeceчнo бeбe oт бългaрcкo ceмeйcтвo, живeeщo в Хaмбург, cъoбщaвa БНТ. Тoвa ce e cлучилo в чeтвъртък, a вчeрa cънaрoдницитe ни вeчe ca ce oбърнaли зa пoмoщ към инcтитуциитe у нac. Причинaтa дeтeтo дa им бъдe oтнeтo, e, чe cлeд кaтacтрoфa имaлo кръвoизлив в глaвaтa и ce нaлoжилo дa му бъдe нaпрaвeнa живoтocпacявaщa oпeрaция. Лeкaрят oбaчe oткрил и пo-cтaр хeмaтoм и ce уcъмнил, чe дeтeтo e прeтърпялo инцидeнт в ceмeйcтвoтo. Държaвнaтa aгeнция зa зaкрилa нa дeтeтo, Миниcтeрcтвoтo нa външнитe рaбoти, Миниcтeрcтвoтo нa прaвocъдиeтo, кaктo и пocoлcтвoтo ни в Бeрлин извършвaт cпeшнa прoвeркa пo cлучaя", "date": "2020.01.11", "title": "Отнеха бебето на българско семейство в Хамбург"}
{"url": "https://www.novinite.bg/articles/184514/Nova-akciya-na-KAT-prez-uikenda", "text": "„Пътна полиция” започва нова акция за спазване на правилата за движение. Ще се следи предимно дали шофьорите се съобразяват с ограниченията на скоростта. Допълнителни екипи ще бъдат разположени не само по основните пътища, но и в населените меса. Патрулите ще следят и за употреба на алкохол и наркотици,  за правоспособност на водачите и за опасни маневри.Полицаите ще използват немаркирани автомобили и мобилни камери за скорост.", "date": "2020.01.11", "title": "Нова акция на КАТ през уикенда"}
{"url": "https://www.novinite.bg/articles/184517/Katastrofa-zatrudni-dvijenieto-v-rajona-na-NDK", "text": "Катастрофа на три коли затрудни движението на кръстовището на Моста на влюбените на НДК. Едната кола се е забила в мантинелата. Все още не е ясно дали има ранени при инцидента.", "date": "2020.01.11", "title": "Катастрофа затрудни движението в района на НДК"}
{"url": "https://www.novinite.bg/articles/184499/Maya-Manolova-napravi-darenie-ot-8000-litra-voda-za-Pernik", "text": "Мая Манолова и активисти от гражданската платформа „Изправи се.БГ“, на която тя е председател, дариха 8000 литра вода в Перник. Дарението е част от кампанията „Вода за Перник, вода за България“, в която до момента са дарени близо 30 000 литра вода за хората от Перник и околните населени места, където няма вода заради водния режим. Манолова проведе среща и с кмета на пернишкия квартал Изток, където ще бъде раздадена дарената вода.„По-рано днес от „Изправи се.БГ“ доставиха 2160 литра вода и за пернишкото село Расник, където хората месеци наред нямат вода“, каза активистът Тихомир Василев. Днес бяха петата и шестата доставка на вода за местата, където има воден режим и хората нямат вода. На 30 декември 2020 година в Перник от гражданската платформа бяха доставени 2730 литра вода. На 3 януари Манолова дари 11 000 литра вода за пернишкия квартал Църква, а на 4 и 5 януари от „Изправи се.БГ“ дариха 3600 литра вода за пернишкото село Люлин и 2100 литра за село Мещица.", "date": "2020.01.11", "title": "Мая Манолова направи дарение от 8000 литра вода за Перник"}
{"url": "https://www.novinite.bg/articles/184508/I-dnes-mrasen-vazduh-v-Sofiya-tri-pati-nad-normata", "text": "Итази сутрин въздухът в София е замърсен три пъти над нормата. Това сочат измерванията на Европейската агенция по околната среда, съобщи БНР.Данните показват опасни нива на фини прахови частици в район \"Надежда\" и в \"Младост\".Замърсяване е отчетено в Пловдив, Смолян, Русе, Горна Оряховица и Варна.", "date": "2020.01.11", "title": "И днес мръсен въздух в София - три пъти над нормата"}
{"url": "https://www.novinite.bg/articles/184505/18-godishno-momiche-e-ubito-vav-Vrachansko-po-osobeno-jestok-nachin", "text": "18-годишно момиче е убито в Галиче. То е намерено с прерязано гърло в двора на къщата, в която живее. Тялото е намерено тази сутрин.Бащата на момичето работи в чужбина, а майката е напуснала семейството, твърдят източници на Момичето е ученичка във врачанско училище. Очаква се на място да пристигнат криминалисти от столицата.", "date": "2020.01.11", "title": "18-годишно момиче е убито във Врачанско по особено жесток начин"}
{"url": "https://www.novinite.bg/articles/184516/Dvama-vaorajeni-s-neuspeshen-opit-da-ograbyat-punkt-za-sportni-zalozi-v-Ruse", "text": "Опит за обир в пункт за спортни залагания тази нощ в Русе. NOVA показа и кадри от нападението. В петък около 21 ч. в пункта нахлуват двама маскирани мъже с пистолети. Жената, от която нападателите са поискали парите, се е разминала само с уплаха. По неофициална информация нападателите все още не са задържани. Разследването продължава.", "date": "2020.01.11", "title": "Двама въоръжени с неуспешен опит да ограбят пункт за спортни залози в Русе"}
{"url": "https://www.novinite.bg/articles/184504/Avtoshestvie-zaradi-bezvodieto-v-Pernik", "text": "Автомобилно шествие „Къде ни е водата?” ще тръгне от пернишкия квартал „Проучване” точно в 11 часа в два лъча. Колоната ще мине през село Студена. Така жители на Перник ще протестират срещу безводието и режима, при който са принудени да живеят през последните седмици.Язовир „Студена” е празен, а заради кризата през последните два дни имаше разпити и арести, включително на министъра на околната среда и водите в оставка Нено Димов. Протестиращите искат трайни решения за снабдяването на Перник с вода, безвъзмездна държавна помощ за общината и отговорност от  виновните за кризата.", "date": "2020.01.11", "title": "Автошествие заради безводието в Перник"}
{"url": "https://www.novinite.bg/articles/184515/Radev-podnasya-saboleznovaniya-po-povod-konchinata-na-sultan-Kabus-bin-Said", "text": "Президентът Румен Радев изразява съболезнования на новия държавен глава на Оман  Хайтам бин Тарик Ал Саид по повод кончината на султан Кабус бин Саид. Българският президент подчертава, че България и Оман са свързани с традиционно добри приятелски двустранни отношения, принос за развитието на които е имал и султан Кабус бин Саид. “Присъединявайки се към скръбта на народа на Оман, изразявам най-искрено съчувствие за загубата на опечалените от мое име и от името на българския народ\", заявява още Румен Радев.", "date": "2020.01.11", "title": "Радев поднася съболезнования по повод кончината на султан Кабус бин Саид"}
{"url": "https://www.novinite.bg/articles/184497/Dnes-ot-zapad-oblachnostta-shte-se-uvelichava-i-shte-bade-po-chesto-znachitelna", "text": "Днес от запад облачността ще се увеличава и ще бъде по-често значителна. Ще духа слаб до умерен северозападен вятър. Привечер на отделни места в Югозападна България ще превали слаб дъжд, в планинските райони там - сняг. Максималните температури ще са между 8° и 13°, в София - около 9°. Над планините облачността ще е променлива, често значителна. Ще духа умерен до силен северозападен вятър. Привечер в планините на Югозападна България ще завали слаб сняг. Максималната температура на височина 1200 метра ще е около 7°, на 2000 метра - около 3°.Над Черноморието облачността ще е променлива. Ще духа слаб до умерен северозападен вятър. Максималните температури на въздуха ще са 10°-11°. Температурата на морската вода е 7°-8°. Вълнението на морето ще е 1-2 бала.", "date": "2020.01.11", "title": "Днес от запад облачността ще се увеличава и ще бъде по-често значителна"}
{"url": "https://www.novinite.bg/articles/184523/Dimov-ostava-v-aresta", "text": "Нено Димов остава за постоянно в ареста. По делото липсват доказателства министърът да е делигиращ възможности на други лица. Съдът приема, че на този етап са на лице доказателства, които установяват съпричастност на подсъдиния към вменената му престъпна дейност.Решението на съда може да се обжалва на 16 януари. ", "date": "2020.01.11", "title": "Димов остава в ареста"}
{"url": "https://www.novinite.bg/articles/184502/11-yanuari-Svetoven-den-na-dumata-blagodarya", "text": "На 11 януари в редица страни по света се отбелязва Деня на думата „благодаря”, предаде БГНЕС.Един прекрасен повод да изразим благодарността си към семейството, приятели, колеги и всеки, който ни е направил деня по-добър.Благодаря е и една от най-хубавите думи в българския речник. Тя означава \"дарявам благо, добрина, добро\".Световният ден на думата „благодаря” е предложен през 1994 г. от родения в Илинойс Ейдриън Сиукс Купърсмит", "date": "2020.01.11", "title": "11 януари - Световен ден на думата \"благодаря\""}
{"url": "https://www.novinite.bg/articles/184507/Specprokuraturata-iska-postoyanen-arest-za-Neno-Dimov", "text": "Спецпрокуратурата внесе в Специализирания наказателенсъд искане за налагане на мярка за неотклонение „задържане под стража“ на Нено Димов.Припомяме, че екоминистърът в оставка ще отговаря по обвинение за умишлена безстопанственост и щети в размер на близо 12 милиона лева заради водната криза в Перник. Мотивът да се иска постоянна мярка е, че той може да повлияе на събирането на доказателства, както и на другите процесуално-следствени действия.", "date": "2020.01.11", "title": "Спецпрокуратурата иска постоянен арест за Нено Димов"}
{"url": "https://www.novinite.bg/articles/184518/Erdogan-izprashta-vojski-v-Libiya", "text": "Турция изпраща свои войски в Либия. Но какво точно ще правят те там? Турските граждани са в неведение. Могат само да предполагат какъв е планът на Ердоган, пише Турското правителство изпраща войски в Либия. Те ще се включат в гражданската война там на страната на международно признатото правителство на премиера Файез Сарадж. Той се опитва да спре настъплението на войските на бунтовническия генерал Халифа Хафтар и неговата т.нар. Либийска национална армия (ЛНА).Както съобщи самият президент на Турция Реджеп Ердоган, турски войници вече са заминали по море за Либия, а турският контингент там ще бъде изграден стъпка по стъпка. Ердоган увери още, че турската военна мисия в Либия ще изпълнява основно координационни задачи.Турските граждани са в неведение, тъй като за турската военна мисия не се съобщават никакви други подробности. Турската опозиция се пита каква роля играе в случая т.нар. Свободна сирийска армия (ССА). Според редица чужди наблюдатели Анкара е изпратила в Либия сирийски бойци, които да подпомагат турските военни там. Правителството обаче отрича да има подобно сътрудничество. Според някои твърдения Анкара е обещала на сирийските наемници да получат турско гражданство след края на мисията в Либия.Сирийските милиции вече имат опит в сътрудничеството с турските части. Те се сражават заедно в конфликта в Сирия - навлязоха заедно в град Африн. Проблемът в това сътрудничество е, че ССА е смятана за радикална ислямистка организация. Твърди се, че по време на турската офанзива в Североизточна Сирия миналия октомври бойците на ССА са извършили военни престъпления и са нарушили човешките права - става дума за нападения срещу жилищни райони, при които са били убити цивилни граждани. Критици на режима и представители на турската опозиция остро критикуват това, че страна като Турция, която се изживява като \"защитник\", прибягва да помощта на една отчасти джихадистка милиция.  Подобно сътрудничество е в нарушение на международното право, твърди бившият държавен секретар, отговарящ за турските тайни служби МИТ - Чеват Йонес. В интервю за Дойче веле той казва, че това са неконтролируеми провокативни групировки, които не могат да бъдат обхванати от международното право. \"Ако Турция не разкрие на кого точно е дала гражданство, какви взаимоотношения поддържа със ССА или какво ще правят турските военни в Либия, това може да забърка голяма каша\", опасява се Йонес.Според експерта по въпросите на сигурността Метин Гюрчан турското сътрудничество със Свободната сирийска армия в Либия ще направи така, че групировката да загуби своята легитимност в сирийския конфликт. \"Турция дефинира тези милиции като умерени борци за свободата на Сирия\", казва той. Използването на наемници в либийската гражданска война може да се разглежда и като отстъпление от мирната стратегия на Турция. Гюрчан подчертава, че много по-важен от предполагаемото обещано гражданство на сирийските бойци е въпросът за това каква функция ще изпълнява ССА в Либия. \"И турското правителство ще трябва да обясни точно това на турските граждани\", допълва наблюдателят.Освен това турското общество е загрижено и дали в Либия пряко ще се сблъскат интересите на Русия и Турция, след като в либийския въоръжен конфликт Москва подкрепя силите на генерал Хафтар и неговата ЛНА. Не са ясни и целите, които преследва турската военна намеса в Либия. Официално Анкара назовава причината \"борба срещу нелегалната миграция и терора\", освен това се говори и за ангажимент на турските тайни служби МИТ.Дори експерти като Метин Гюрчан могат единствено да правят предположения. Според него в Либия трябва да бъде изградена един вид \"зона за сигурност\" - подобно на тази в Сирия източно от Ефрат. Турският експерт по сигурността обаче се съмнява, че Анкара има широко поле за действия, защото е малко вероятно Русия да накара своя съюзник - войските на генерал Хафтар - да спрат настъплението си. \"Не съм убеден, че изпращането на наемници в Либия може да постигне нещо. В крайна сметка всичко зависи от Путин\", посочва Гюрчан.", "date": "2020.01.11", "title": "Ердоган изпраща войски в Либия"}
{"url": "https://www.novinite.bg/articles/184510/Tramp-iska-normalizirane-na-targovskite-otnosheniya-mejdu-Rusiya-i-SASht", "text": "Президентът на САЩ отново се изказа в подкрепа на нормализиране на търговските отношения с Русия, предава агенция EA Daily. Той заяви това по време на интервю за телевизионния канал Fox News. Според него Вашингтон може и трябва да възстанови нормалните търговски отношения с Москва.  Според Доналд Тръмп това трябва да се случи, след като вече e приключил \"ловът на вещици\". Очевидно с това изказване се има предвид разследването за намесата на Русия в изборите на САЩ. Разследването за предполагаемата намеса на Русия в изборите в САЩ през 2016 г. беше проведено от специалния прокурор Робърт Мюлер почти две години, но доказателства не бяха открити.", "date": "2020.01.11", "title": "Тръмп иска нормализиране на търговските отношения между Русия и САЩ"}
{"url": "https://www.novinite.bg/articles/184519/Vijte-koi-puskat-danachni-deklaracii-samo-onlajn", "text": "Занаятчии, лекари със собствени кабинети, адвокати, нотариуси и редица собственици на малки фирми трябва да подадат годишните си данъчни декларации за доходите онлайн. От 2020 г. самоосигуряващите се граждани задължително подават данъчните си декларации само по интернет, напомниха от Националната агенция за приходи.В петък, 10 януари, стартира кампанията за подаване на данъчните декларации за доходите и печалбите от 2019 г. Хората вече могат да разпечатат от сайта на НАП новите формуляри, да ги попълнят и подадат в офиса на НАП по постоянен адрес или да ги изпратят по пощата.Може да подадат декларациите и онлайн с Персонален идентификационен код (ПИК), който може да бъде взет безплатно от всеки офис на НАП.Но ако изчакат до началото на месец март и подадат декларацията си онлайн, хората ще могат да се възползват от нова електронна услуга на НАП – във формуляра предварително ще бъдат попълнени получените доходи от заплати, хонорари и граждански договори. Хората само ще трябва да проверят дали данните са верни и да изпратят онлайн формуляра.При автоматично попълване на формулярите гражданите сами ще трябва да въведат само данни за доходите, за които в НАП няма информация – например от наем за отдаване на имот на физическо лице, от търговия с валута или с ценни книжа, които не са регистрирани на фондовата борса, доходи от продажба на имоти, които са облагаеми и т.н.В данъчните декларации хората сами ще трябва да попълнят и облекченията, които искат да ползват, например за намалена работоспособност, за деца, за ипотечни заеми за млади семейства и т.н. Към декларациите няма нужда да се прилагат копия на решения на ТЕЛК.Към годишната данъчна декларация вече няма нужда хората да прилагат и служебни бележки за получени доходи от работодателите.Цялата отговорност при подаване на декларациите е на гражданите, пише „Труд“. При подаване на данните в НАП някой работодател може да допусне грешка за изплатените доходи. Затова хората трябва да прегледат данните и крайния резултат – какъв данък трябва да внесат в хазната. Ако има грешки, всички данни в автоматично попълнените формуляри може да бъдат поправени. Едва след това човек трябва да подаде декларацията.Новото за фирмите е, че до 28 февруари (нищо че годината е високосна) трябва да подадат в НАП справки за изплатените доходи. В справката за изплатени трудови доходи основният работодател към 31 декември трябва да посочи и изплатени доходи на съответния работник от предишни работодатели.Отстъпка от 5% от данък върху доходите за довнасяне, но не повече от 500 лв., може да се ползва до 31 март. За целта гражданите трябва да подадат декларацията си онлайн и да внесат дължимия данък до 31 март, а освен това към момента на подаване на декларацията не трябва да имат просрочени задължения към хазната. Затова е добре предварително да проверят на сайта на НАП имат ли някакви стари задължения, което става с ПИК.Плащането на данъка върху доходите може да стане по банков път, но и на ПОС-терминал в банковите клонове в офисите на НАП, като за тази услуга няма такса. Данъкът може да бъде платен и онлайн през сайта на НАП като за това също не се събира такса.", "date": "2020.01.11", "title": "Вижте кои пускат данъчни декларации само онлайн"}
{"url": "https://www.novinite.bg/articles/184498/Dneven-horoskop-za-sabota", "text": "Не трябва да се опитвате да се забавлявате днес, то просто се случва. Независимо какво правите или къде се намирате, ще ви бъде забавно и приятно.Ваш приятел ще е появи от неочаквано и ще ви помоли за услуга. Помогнете му и инвестирайте повече от себе си в този проект или идея.Опитайте да не се тревожите за това дали работите за правилните цели. Чувството ви за идеализъм понякога е прекалено силно. Просто продължавайте да правите това, което ви харесва. Вижте повече на: ", "date": "2020.01.11", "title": "Дневен хороскоп за събота"}
{"url": "https://www.novinite.bg/articles/184506/Strahovit-pojar-ot-600-hil-hektara-i-masova-evakuaciya-v-Avstraliya", "text": "Вастите в Австралия призоваха близо четвърт милион души да напуснат днес домовете си и подготвиха военни подкрепления на фона на високи температури и променливи ветрове, които продължават да разпалват горските пожари по източното крайбрежие, предаде Ройтерс.В някои части на страната се очакват температури доста над 40 градуса по Целзий, съчетани с бурни ветрове, което заплашва да засили пожарите, оставили вече хиляди хора без подслон.  Опасенията от сливането на два огромни пожара в планински район на границата между щатите Виктория и Нов Южен Уелс в Югоизточна Австралия днес станаха факт - двата пожара се сляха в един мега пожар с площ от близо 600 000 хектара. За този мега пожар преди няколко дни предупредиха от Американската космическа агенция (НАСА) на базата на спътникови изображения. Бедственото положение в района е удължено с 48 часа. Има разпореждане за евакуация на населението в районите, граничещи със щатите Виктория и Нов Южен Уелс. Регионалният премиер на Нов Южен Уелс Гладис Береджиклян съобщи, че на територията на щата има над 130 пожара, като около петдесет са извън контрол. Продължиха протестите на десетки хиляди хора в Сидни и Мелбърн, които настояват правителството на консерваторите да засили борбата срещу глобалното затопляне и да прекрати безусловната си подкрепа за въгледобивната промишленост, допринесла значително за икономическия възход на страната, но и за влошаване на екологичната ситуация. \"Променете политиката, не климата\", пишеше на един от транспарантите. Според експерти сегашната криза е предизвикала безпрецедентна в историята на страната кампания на дезинформация, включваща ботове (софтуер, който изпраща автоматични съобщения) в подкрепа на идеята, че пожарите не са свързани с глобалното затопляне.", "date": "2020.01.11", "title": "Страховит пожар от 600 хил. хектара и масова евакуация в Австралия"}
{"url": "https://www.novinite.bg/articles/184509/Blizo-24-mlrd-lv-sa-postapleniyata-v-NAP-za-2019-g", "text": "23 милиарда и 870 млн. лв. са общите постъпления от данъци и осигурителни вноски по сметките на Националната агенция за приходите за 2019 г. сочат данните на приходното ведомство.Сумата е с рекордните 2,8 млрд. лв. повече спрямо постъпленията през 2018 г. и с около 628 млн. лв. над планираното за годината, съобщиха от приходната агенция.Данъчните приходи възлизат на 13,3 млрд. лв., като от данъка върху доходите на физическите лица в хазната са влезли над 3,6 млрд. лв.; постъпленията от корпоративни данъци са 2,8 млрд. лв., а нетните приходи от ДДС възлизат на 6,8 млрд. лв.Осигурителните вноски, постъпили в бюджета са общо 10,3 млрд. лв. в това число 6,2 млрд. лв. вноски за държавното обществено осигуряване, 2,6 млрд. лв. здравноосигурителни вноски и 1,5 млрд. лв. за допълнително задължително пенсионно осигуряване.„Приходите в НАП са на рекордно високо ниво през 2019 г., като увеличението им значително изпреварва ръста на БВП. Увеличават се както доброволно внесените суми, така и тези, акумулирани в производство по събиране. Благодаря на целия екип на НАП за професионалната работа и отличните резултати. Благодаря и на данъкоплатците, които добросъвестно и честно спазват законовите изисквания. Ще запазим фокуса си към подобряване на общественото доверие и справедлива среда за правене на бизнес “ каза по повод приходите на НАП изпълнителният директор на агенцията Галя Димитрова.", "date": "2020.01.11", "title": "Близо 24 млрд. лв. са постъпленията в НАП за 2019 г."}
{"url": "https://www.novinite.bg/articles/184500/Prodaljava-razsledvaneto-na-misterioznata-pnevmoniya-v-Kitaj", "text": "Мистериозната вирусна пневмония, която засегна десетки в Централен Китай, не е SARS - тежък остър респираторен синдром (ТАРС), съобщиха здравните власти, цитирани от Би Би Си. Епидемия от SARS - потенциално смъртоносен, сходен на грип вирус, с произход Китай причини смъртта на над 700 души в света през 2002-2003 г. Отхвърля се версията за птичи грип и за близкоизточен респираторен синдром (MERS).В много от случаите се проследява връзка с местния пазар на морски дарове, който вече е затворен. В повечето случаи болните се оплакват от треска, а някои - и от затруднено дишането. Рентгеновите снимки показват, че понякога болестта уврежда белия дроб.Вестник \"Женмин жибао\" цитира източници от градските медицински среди, според които вирусът не причинява непознат вид тежък остър респираторен синдром (наричан още атипична пневмония) и е твърде вероятно да става дума за нова форма тежка пневмония.Разследването продължава. Общо 59 случая са регистрирани в град Ухан, централната провинция Хубей, седем от тях се смятат за критични. Огнището принуди Сингапур и Хонконг да затегнат мерките за сигурност – проверки за заразата се правят на всички, които пристигат от Ухан.Източник: БНР; Darik news", "date": "2020.01.11", "title": "Продължава разследването на мистериозната пневмония в Китай"}
{"url": "https://www.novinite.bg/articles/184521/Neno-Dimov-v-specsada-Izpalnyaval-sam-savestno-pravomoshtiyata-si", "text": "Бившият екоминистър Нено Димов пристигна в специализирания наказателен съд, където ще се гледа мярката му за неотклонение. Той е обвинен в умишлена безстопанственост заради водната криза в Перник. \"Аз съм изпълнявал съвестно правомощията си\", заяви Димов пред магистратите. По-рано днес Специализираната прокуратура внесе в Специализирания наказателен съд искане за налагане на мярка за неотклонение „Задържане под стража“ на Нено Димов.Според наблюдаващия прокурор Ангел Кънев, ако съдът не задържи за постоянно в ареста Нено Димов, то той би могъл да повлияе на свидетели и да попречи на разследването. По думите му това е възможно, тъй като докато Народното събрание не гласува оставката му, той все още е министър на околната среда и водите.Прокурорът отбеляза още, че няма опасност Димов да се укрие. По думите му обаче престъплението, за което е обвинен Димов, е от изключителна обществена опасност, заради големия размер на причинените щети (11 млн. лв.) и защото засегнати са над 90 хиляди души от водната криза в Перник.Кънев каза още, че Димов е имал необходимата информация, но не е упражнил правомощията си по закон.Адвокатът на Димов - Ина Лулчева, посочи, че водите са били ресор на заместник-министъра Красимир Живков, който е разпределял задачите на специализиран отдел в Министерството на околната среда и водите, което отговаря за водите. Тя обясни, че Димов само е утвърждавал графиците за водоподаване, предложени му от Живков.Спекула според Лулчева е, че Димов трябва да носи лична отговорност, след като има други лица, които са работили по подготовката им.", "date": "2020.01.11", "title": "Нено Димов в спецсъда: Изпълнявал съм съвестно правомощията си"}
{"url": "https://www.novinite.bg/articles/184525/Kralicata-sklyuchva-sdelka-s-princ-Hari-i-Megan-do-72-chasa", "text": "Кралица Елизабет II е поискала от двореца да сключи сделка с принц Хари и Меган в рамките на 72 часа, тъй като внукът й е готов да напусне Великобритания в следващите дни без да съобщи кога ще се върне, пише The Sun.Британският кралски двор е разтърсен след решението на херцозите на Съсекс да се откажат от задълженията си на висши членове на кралското семейство и да заживеят в Северна Америка.След като херцозите оповестиха решението си в сряда, 38-годишната Меган отлетя за Канада, като остави съпруга си принц Хари да се справи сам със скандала, който предизвикаха.Сега британските медии съобщават, че кралицата е инструктирала придворните си сътрудници да решат трудния казус преди вторник, когато е първата официална изява на принц Хари.Кралицата иска кризата с напускането на Хари и Меган да продължи не повече от шест дни – същата времева рамка, която беше необходима за отстраняването на принц Андрю след катастрофалното му интервю за Newsnight.Според The Telegraph Елизабет II е поискала от сътрудниците си да „превърнат кризата във възможност“, като избягват сделка, която ще навреди на бъдещите кралски особи като принцеса Шарлот и принц Луис.Източници близки до принц Хари пък заявяват, че той няма да напусне Великобритания, докато не постигне сделка с Короната. Въпреки това обаче медиите отбелязват, че той може да напусне Острова без дата за връщане, след като почете официално годежа на принцеса Беатрис в Бъкингамския дворец.Херцогът на Съсекс все още не е разговарял с баба си, баща си и брат си, тъй като принц Чарлз се намира в Шотландия, приц Уилям в Лондон, а самият Хари е в Уиндзор.Според таблоидите на острова Меган е отлетяла до Ванкувър, за да е със сина си Арчи и не смята изобщо да се връща във Великобритания.", "date": "2020.01.11", "title": "Кралицата сключва сделка с принц Хари и Меган до 72 часа"}
{"url": "https://www.novinite.bg/articles/184520/Novo-ognishte-na-chuma-po-svinete", "text": "\r\nОткрито е ново огнище на чума по свинете в област Варна край Шкорпиловци, съобщава БНТ.\r\nВзета е проба от диво прасе, коментира областният управител Стоян Пасев.\r\n\r\nЕпизоотичната комисия реши да се ползва нова площадка за загробване на свинете от свинекомпекса в село Брестак.\r\nПлощадката е близо до селото.\r\n", "date": "2020.01.11", "title": "Ново огнище на чума по свинете"}
{"url": "https://www.novinite.bg/articles/184512/Iran-prizna-che-neumishleno-e-svalil-samoleta-na-ukrainskite-aviolinii", "text": "\r\nИран призна, че \"неумишлено\" е свалил самолета на украинските авиолинии със 176 души на борда. Това сочат първоначалните заключения от разследването на иранските власти. Виновните ще бъдат подведени под отговорност, се казва още в документа. Президентът Хасан Рохани изказа съболезнования на семействата на жертвите и разпореди те да бъдат компенисирани. Държавният глава на Украйна - Володимир Зеленски заяви, че очаква официално извинение от Техеран и виновните да бъдат наказани.\r\n\r\n\r\n\r\n\r\n\r\n\r\n\r\n", "date": "2020.01.11", "title": "Иран призна, че \"неумишлено\" е свалил самолета на украинските авиолинии"}
