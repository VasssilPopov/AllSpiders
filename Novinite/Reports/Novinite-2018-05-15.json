{"url": "http://www.novinite.bg/articles/159848/Sofiya-sabra-27-Varhovni-oditni-institucii-ot-Evropa", "text": "Конференция на тема „Ролята на Върховните одитни институции за засилване на отчетността, прозрачността и интегритета в публичния сектор“, организирана от Сметната палата на Република България в рамките на Българското председателство на Съвета на Европейския Съюз се провежда в Зала 3 на Националния дворец на културата, съобщиха от пресцентъра на Сметната палата. В конференцията участват президенти и представители на сметни палати от 26 европейски страни, сред които 19 страни членки на ЕС, и Европейската сметна палата. Сред тях са председателят на Европейската сметна палата Клаус-Хайнер Лене, българският представител на Европейската сметна палата Илиана Иванова, президенти на Върховните одитни институции на страни членки на ЕС, президенти на Върховните одитни институции на страни кандидатки за членство и потенциални кандидатки за членство. „Целта на този форум е ВОИ от страните-членки на ЕС и от страните, които кандидатстват за членство, да споделят своя опит и водещи практики по прилагането на принципите на доброто управление в публичния сектор – отчетност, прозрачност и интегритет. Управление, което е насочено към подобряване на живота на гражданите и оправдава тяхното доверие.“ Това каза при откриването на форума председателят на Сметната палата на Република България Цветан Цветков. „Сметната палата на Република България също подкрепя колегите си от региона - да се развиват като модерни ВОИ и да съдействат за извършването на необходимите реформи в държавите си. ВОИ на тези страни не са безпристрастен наблюдател на предприсъединителния процес. Тяхната роля е ключова, защото дават независими оценки на провежданите реформи от правителствата и дават препоръки за активизиране на усилията и работата на институциите. По този начин ВОИ се явяват една от движещите сили на важните процеси, свързани с прокарването на реформи в своите страни и своеобразен гарант, че тези реформи ще постигнат целите си“, посочи още Цветков. \"Обменът на опит между европейските одитни институции и тези на Западните Балкани е важен процес за това да имаме по-добри правила и разходване на средствата. Стабилността и доверието в администрацията, интегритета и върховенството на закона са невъзможни без одитните институции, заяви министърът за Българското председателство на Съвета на ЕС Лиляна Павлова при откриването на конференцията. Тя подчерта, че събитието е едно от важните в календара на Българското председателство на Съвета на ЕС именно заради активната роля, която сметните палати имат в интеграционния процес на Западните Балкани. „Одиторите не са врагът, от който трябва да се страхуваме, а наш партньор , който ни помага да адаптираме структурите си, да ги направим работещи и отговарящи на изискванията и законите“, каза още министър Павлова. „Няма значение дали сме големи или малки, трябва да работим заедно в името на доверието между нас, на гражданите и на нашите партньори“, допълни тя. Българският парламент е особено заинтересован от добро взаимодействие със Сметната палата, защото тя му помага при вземането на законодателните решения и за упражняване на парламентарния контрол, посочи Мария Илиева, председател на Постоянно действащата подкомисия по отчетност на публичния сектор към Комисията по бюджет и финанси на 44-то Народно събрание. Тя поднесе приветствие от името на председателя на Комисията – Менда Стоянова. Народното събрание има право при възникването на важни обществено значими проблеми, да възлага до пет одита годишно, припомни тя и специално отбеляза възложените от парламента одити, които Сметната палата извърши за ефективността и ефикасността на банковия надзор, на „Летище София“ ЕАД, на „Център за градска мобилност“ ЕАД, както и възложения през т. г. одит на допълнителните разходи/трансфери по бюджетите на първостепенните разпоредители с бюджет. „Доброто управление е в основата на доверието на гражданите в техните институции. Ето защо, като одитори ние трябва не само да разкриваме недостатъците, но и да обменяме и разпространяваме добри практики с оглед постигане на по-голяма управленска отговорност, прозрачност и почтеност във всички сфери на публичния сектор“, каза председателят на Европейската сметна палата Клаус-Хайнер Лене, който направи основно изказване на форума.“ Настоящата конференция е посветена в голяма степен на въпроса за обмен на добри практики между ВОИ на държавите членки и на страните кандидатки, подчерта също той. „Европейската сметна палата е благодарна на председателя г-н Цветков и на Сметната палата на Република България за предоставената възможност да се запознаем отблизо с вижданията и очакванията на страните в Западните Балкани“, посочи още председателят на Европейската сметна палата. По време на конференцията председателите на Сметните палати на Турция – Сейт Ахмет Баш и на Косово – Бесник Османи поискаха подписаха пред колегите си споразумение за сътрудничество. Изключително сме радостни, че нашите колеги избраха София за подписването на този документ. Това показва не само на добрите взаимоотношения между одитните институции на балканските държави, но и е илюстрация на девиза на ИНТОСАЙ „Споделеният опит е от полза за всички“, каза председателят на българската Сметна палата Цветан Цветков. Той поздрави също така и новоизбрания председател на Държавната сметна палата и генерален одитор на Сърбия Душко Пейович и му пожела успешен мандат. Конференцията протече в четири панела. Първият панел бе посветен на институционалната независимост като ключов фактор за ефективността на ВОИ. Според Волфганг Уиклик, генерален директор на Върховна одитна институция на Австрия: „Само независими ВОИ могат да играят важна роля в повишаването на ефикасността, отчетността, ефективността и прозрачността на публичната администрация – фактори, които също така водят до постигането на Целите за устойчиво развитие. За съжаление, резултатите от Глобалното проучване на ИНТОСАЙ за 2017 г. за дейността и капацитета на ВОИ разкриха редица тревожни тенденции, свързани с независимостта на ВОИ и показват влошаване на ситуацията спрямо предишни години. Ето защо, ИНТОСАЙ и ВОИ предприеха редица мерки за подобрение, като например да се обърнат към Организацията на обединените нации, търсейки подкрепата и и подкрепата на държавите членки или стартирането на програми за повишаване на осведомеността относно значението на независимостта на ВОИ в полза на гражданите.“", "date": "2018.05.15", "title": "София събра 27 Върховни одитни институции от Европа"}
{"url": "http://www.novinite.bg/articles/159851/Galeriya-Serdika-predstavya-izlojbata-Az-Buki-v-cvetna-fibra", "text": "Даниела Цветкова ни представя своята интерпретация на тема: НИШКИ - АЗ БУКИ В ЦВЕТНА ФИБРА, едно уникално търсене на универсалната писменост, на нишки през времето, през историята ни, нишки на мисълта, словото и буквите.  Авторката свързва произведенията си с мъдростта и силата на природата, растителните багри и нишки, които свързват всички хора. Галерия \"Сердика\" представя изложбата \"Аз Буки в цветна фибра\" на 16 май от 18:00, когато ще бъде официалното откритие на събитието.Художничката е вдъхновена от началните букви на глаголицата - азбука, поучение и молитва: АЗ и БУКИ  - ПОМНИ СЛОВОТО, изработени от клонки и канап.Даниела Цветкова споделя едно познание, което е открила: „Според древно индийско предание, Съдбата на всеки човек е записана върху палмово листо“ -  нетраен материал, постоянно менящ се от всеки повей на вятъра и природните сили, който съхранява запис на нещо толкова значимо – Съдбата.Даниела Цветкова изследва наборът от символи, които ползват растенията, за да предадат своите послания. За нея формата, жилките, текстурата са част от “азбуката“ на растенията, мъдрите същества от Второто царство, появило се на нашата платета след Царството на минералите.Персонажите в сериграфиите на художничката са резултат от проучването на нашите АЗ БУКИ, в които тя използва български руни, глаголица, кирилица, както и детайли от обредни декорации. Изобразените персонажи имат свой живот, може би малко непостоянен и  нереалистичен, но със своя индивидуалност. Цаниела Цветкова споделя, че за нея символите са  „прабългари или тракийци, своеволни и способни на всичко“.За всички свои творби авторката сама извлича багрила и пигменти от български и италиански растения и използва различни техники за багрене на текстил и хартия - директна щампа, екопринт, директна и слънчева цветна баня и сериграфия с органични мастила. ЗА АВТОРАДаниела Цветкова завършва специалност “Сценография“ и “Графичен дезайн“ в Нов български университет НБУ в  гр. София, където работи по артистични и социални проекти (Компания за визуални изкуства ТАКА, Театрална група КАК ТУ СИ ТЕ, по програмата “Art for social change“ на Червената Къща, гр. София и т.н.)От 2005 г. живее и работи в малко градче в Италия - гр. Фоджа, където работи върху произведения от хартия и текстил. Желанието и необходимостта да бъде в хармония с природата я подтикват да използва само естествени материали. Тя извлича багрите от растения и ги трансформира в акварели и мастила, с които прави илюстрации, сериграфии, пана и текстилни скулптури.Участвала е многократно в Изложби на хартиени произведения и fiber art  ТРАКАРТЕ, гр. Фоджа, гр. Фабриано, гр. Потсдам, гр. Лодз; АМАТЕРАС, гр. София; Фестивал “Процес-Пространство“, гр. Балчик; Биенале „Книги на артисти“ (Libro d’artista), гр. Неапол  и др.Самостоятелни изложби:, гр. Лучера,Италия (илюстрации на цикъл емоции, техника кирие – изрязване на хартия; заглавието е пополярен начин за запомняне на важността на картите за игра – 1/сърце/купа, 2/каро, 3/цвете/спатия, 4/дъжд/пика), гр. Фоджа, Италия (Посветена на българските азбуки и вдъхновена от природата; Сериграфии и книги на артиста с растителни пигменти; ), гр. Фоджа, Италия (“Написано върху листата“, текстилни пана и скулптури с растителни пигменти; Изложбата третира елементите на листата – текстура, жилки, форма, като азбука, азбуката на жителите на растителното царство)", "date": "2018.05.15", "title": "Галерия \"Сердика\" представя изложбата \"Аз Буки в цветна фибра\""}
{"url": "http://www.novinite.bg/articles/159832/Elektronnoto-upravlenie-iziskva-promyana-na-pone-20-na-sto-ot-zakonodatelstvoto-prez-sledvashtite-godini", "text": "Все още голяма част от администрациите изостават в промяната на вътрешната си нормативна уредба по отношение на премахването на хартиените процеси и на изискваните от гражданите удостоверения на хартиен носител. Това коментира председателят на Държавната агенция „Електронно управление“ (ДАЕУ) Атанас Темелков, който даде начало на IoT Adventure Forum2018. Дискусията събира в столицата организации от различни сектори, които подпомагат разработването, внедряването и използването на Интернет на нещата (IoT). Атанас Темелков заяви, че близо 60 на сто от националното законодателство съдържа текстове, свързани с електронното управление. Още поне половината от останалите (около 40 на сто) от нормативните актове през следващите години трябва да бъдат изменени за целите на е-управлението. Оперативната съвместимост и промяната на бизнес процесите в администрациите остават основен приоритет в работата на ДАЕУ. „Не можем да предприемем нито една стъпка в електронното управление без да сме сигурни, че всяка една система и всяко решение ще отговарят на всички изисквания за оперативна съвместимост“, подчерта Темелков. ДАЕУ продължава да работи и за промяна на цялостната среда и на процесите в административните структури за намаляване на административната тежест върху гражданите и бизнеса. В областта на мрежовата и информационната сигурност екипът на ДАЕУ вече изготви проект на Закон за кибер сигурност, който ще създаде цялостна национална правна рамка в областта на кибер сигурността във всичките й направления. „След приемането на закона всеки ще знае полето си на отговорност и задачите, които трябва да изпълнява“, коментира още Атанас Темелков пред участниците във форума.", "date": "2018.05.15", "title": "Електронното управление изисква промяна на поне 20 на сто от законодателството през следващите години"}
{"url": "http://www.novinite.bg/articles/159824/Organizaciya-na-dvijenieto-v-stolicata", "text": "Организация на движението във връзка с осигуряване на събитията, които ще се проведат на 16.05.2018 г. и 17.05.2018 г., свързани с българското председателството на Съвета на Европейския съюз през 2018 г. Забранява се престоят и паркирането на пътни превозни средства, както следва:-  по:- бул. „Джеймс Баучер” между бул. „Черни връх” и ул. „Червена стена”;- ул. „Червена стена” между бул. „Джеймс Баучер” и ул. „Петър Станчев”;- ул. „Петър Станчев” между бул. „Джеймс Баучер” и ул. „Червена стена”.-  по:- ул. „Аксаков” между ул. „Цар Иван Шишман” и бул. „Васил Левски”;- паркинга на пл. „Народно събрание”;-  по ул. „Ген. Й. Гурко” между ул. „Дякон Игнатий” и ул. „Кн. Александър І”. на паркинга пред хотел „София Балкан“.- :- на паркинга пред хотел „Хилтън”;- по ул. „Астана” между бул. „България” и Национален музей „Земята и хората“.- :- на пл. „Гина Кунчева”;- по ул. „Московска” между бул. „Васил Левски” и ул. „Дунав”;- по ул. „Дунав” между пл. „Св. Александър Невски” и ул. „Московска”;- на паркинга на пл. „Св. Александър Невски” между ул. „Дунав” и ул. „Оборище”, североизточната част;- на паркинга на бул. „Васил Левски” между пл. „Васил Левски” и ул. „Оборище”;- на северозападната дъга на пл. „Св. Александър Невски” между ул. „11-ти август” и ул. „Оборище”, .-  на паркинга пред Резиденция Бояна (успоредно на Околовръстен път между пътен възел ул. „Даскал Стоян Попандреев”, Околовръстен път и ул. „Габровица”).-  на ул. „Московска” между ул. „Георги Бенковски” и бариерата на Британското посолство.-  по:- ул. „Шипка” между ул. „Кракра” и ул. „Сан Стефано”;- ул. „Кракра” между ул. „Шипка” и локалното пътно платно на бул. „Цар Освободител”.-  по:- ул. „Ген. Йордан Венедиков”;- локалното пътно платно на бул. „Цариградско шосе” между ул. „Ген. Йордан Венедиков” и бул. „Цариградско шосе”;- пътния участък между бул. „Асен Йорданов”и северозападния автомобилен подход за „Техн Парк София”.-  по ул. „Братя Миладинови” между бул. „Александър Стамболийски” и ул. „Позитано”. на бул. „Витоша” между бул. „Патриарх Евтимий” и бул. „Пенчо Славейков”. се забранява влизането на пътни превозни средства по ул. „Астана” между бул. „България” и Национален музей „Земята и хората“. се забранява влизането на пътни превозни средства по бул. „Витоша“ между бул. „Патриарх Евтимий” и бул. „Пенчо Славейков”, .Временно ще се ограничава движението на моторни превозни средства в горепосочените участъци, по необходимост и по преценка на отдел „Пътна полиция” при СДВР.", "date": "2018.05.15", "title": "Организация на движението в столицата"}
{"url": "http://www.novinite.bg/articles/159833/Balgarski-kompanii-realizirat-uspeshni-proekti-v-Uzbekistan", "text": "Високотехнологичен завод за преработка на отработени масла, предприятиеза производството на парфюмерийна и козметична продукция, както и компания затрикотажни изделия са част от успешните български примери в Узбекистан. Товастана ясно по време на среща между заместник-министърът на икономикатаАлександър Манолев с Камолиддин Ишанходжиев, заместник-председател наКомитета по международните и приятелските отношения с чуждестранни страни къмМинистерския съвет на Република Узбекистан и Шокир Жураев, съветник напредседателя на Търговско-промишлената палата на страната.България и българските стоки са добре познати на узбекския пазар и имасериозен потенциал за ръст на износа, стана ясно по време на срещата. Катосектори от взаимен интерес бяха дискутирани търговията, туризма, строителството иинвестициите. Двамата се договориха да се работи и за организирането назаседание на Междуправителствената българо-узбекска комисия за икономическо инаучно-техническо сътрудничество, на която да се набележат конкретни стъпки зазадълбочаване на сътрудничеството.„България може да предложи много атрактивни условия за чуждестранниинвеститори“, посочи зам.-министър Манолев и запозна гостите с насърчителнитемерки по Закона за насърчаване на инвестициите, както и с данъчната политика настраната. „Нашите фирми разполагат със значителен капацитет и могат да бъдатценен партньор при реализирането на инфраструктурни проекти на територията наУзбекистан“, посочи още Александър Манолев. Той предложи и да се проучатвъзможностите за организиране на двустранен бизнес форум, за да се заздравятвръзките между представителите от частния сектор. Камолиддин Ишанходжиевакцентира и че може двете страни да си партнират и в обмен на кадри вобслужващия сектор.Сред българските компании, които развиват дейност в Узбекистан екомпанията „Uz-Prista”. Тя е съвместно предприятие на българската компания “PristaOil Holding” и държавните „Узнефтепродукт” и „Узбекнефтегаз” и е единственпроизводител в страната на широк спектър висококачествени технически масла иохлаждащи течности. Друг пример е компанията „Комби-Востока” – смесено българо-2узбекско предприятие за производството на парфюмерийна и козметична продукция,ориентирано за експорт в страните от Централна Азия. Друга компания с българскоучастие - „Bultex Eurostar”, произвежда трикотажни изделия. Във фабриката работятоколо 500 човека и се произвежда основно детска конфекция под регистриранибългарски и европейски марки.", "date": "2018.05.15", "title": "Български компании реализират успешни проекти в Узбекистан"}
{"url": "http://www.novinite.bg/articles/159836/BVP-narastva-s-35", "text": "През първото тримесечие на 2018 г. брутният вътрешен продукт (БВП) нараства с 3.5% спрямо съответното тримесечие на предходната година и с 0.8% спрямо четвъртото тримесечие на 2017 г. според сезонно изгладените данни. Това показват данните на Националния статистически институт (НСИ). Експресните оценки за БВП се основават на предварителни налични към момента месечни и тримесечни данни за отделните икономически сектори (обект на последващи актуализации и ревизии), на експертни оценки и модели за поведението на компоненти в състава на БВП, за които към момента на изчисленията не е налична директна базисна информация. Разработените експресни оценки за първото тримесечие на 2018 г. са подготвени в срок от 45 дни след отчетния период. Те са представени в стандартен формат за публикуване на тримесечните данни на националните сметки - стойностен обем в текущи цени, относителни дялове на компонентите в състава на БВП и темпове на прираст, получени от сезонно изгладени данни спрямо предходното тримесечие и спрямо същото тримесечие на предходната година. Съгласно Календара за разпространение на резултатите от статистическите изследвания НСИ ще подготви и публикува предварителни оценки за тримесечните данни за БВП за първото тримесечие на 2018 г. на 7 юни 2018 година. Според експресните оценки на НСИ за първото тримесечие на 2018 г. БВП в номинално изражение достига 21 241 млн. лева. Реализираната добавена стойност през първото тримесечие на 2018 г. е 18 484 млн. лeвa. По елементи на крайното използване най-голям дял в БВП заема крайното потребление (85.8%), което в стойностно изражение възлиза на 18 227 млн. лева. През първото тримесечие на 2018 г. бруто капиталообразуването е 4 198 млн. лв. и заема 19.8% относителен дял в БВП. Външнотърговското салдо е отрицателно. През първото тримесечие на 2018 г. спрямо четвъртото тримесечие на 2017 г. БВП1 по сезонно изгладени данни се увеличава с 0.8% (табл. 2 от приложението). За същия период брутната добавена стойност нараства с 0.7%. Според експресните оценки на БВП по елементи на крайното използване през първото тримесечие на 2018 г. принос за регистрирания икономически растеж по сезонно изгладени данни спрямо четвъртото тримесечие на 2017 г. има увеличението на бруто образуването на основен капитал - с 4.8%, и на износа на стоки и услуги - с 1.3%. През първото тримесечие на 2018 г. БВП по сезонно изгладени данни нараства с 3.5% спрямо същото тримесечие на предходната година. Брутната добавена стойност се увеличава с 3.2%. Крайното потребление регистрира положителен икономически растеж от 2.4%. Бруто образуването на основен капитал отчита ръст от 7.2% през първото тримесечие на 2018 г. спрямо съответното тримесечие на предходната година. Износът и вносът на стоки и услуги се увеличават съответно с 4.6 и 6.8%.", "date": "2018.05.15", "title": "БВП нараства с 3,5%"}
{"url": "http://www.novinite.bg/articles/159831/Parkat-na-miniatyurite-se-vklyuchva-v-Noshtta-na-muzeite", "text": "Паркът на миниатюрите &quot;Търновград - духът на хилядолетнаБългария&quot; в старата столица за първи път ще се включи в европейскатаинициативата &quot;Нощ на музеите и галериите&quot;.На 19 май 2018 г. паркът ще е отворен за безплатни посещения от18,00 до 21,00 часа за приятна вечерна разходка сред колекцията макети„Мини България“.В парка под Балдуиновата кула са експонирани над 52 миниатюри наисторически и природни забележителности от цяла България. Макетитеса в мащаб 1:25, направени са по фотометрични заснемания и са точникопия на оригиналите в най-малки детайл.В началото на юни колекцията „Мини България“ ще бъде обогатена снови макети, част от които се изработват в Украйна, а други - вмакетната работилница в самия парк. Сред попълненията в сбирката щеса бъде миниатюрите на Дряновския и Троянски манастир,Белоградчишката крепост, паметника „Бранителите на Стара Загора“,Ивавонвските скални църкви, джамията „Баня баши” , София и др.", "date": "2018.05.15", "title": "Паркът на миниатюрите се включва в  Нощта на музеите"}
{"url": "http://www.novinite.bg/articles/159838/Za-poredna-godina-Luda-nadprevara-apelira-Spri-agresiyata-po-patishtata", "text": "Най-зрелищното шоу със собственоръчно направени автомобили„Луда надпревара“ ще открие сезон 2018 година на 26- 27 май вСофия - Околовръстен път, Симеоново.„Спри агресията по пътищата, стани един от нас“ – това еказузата на най-зрелищната надпревара със саморъчно итематично направени автомобили. Всички любители наадреналина могат да покажат шофьорски умения, предвидливост,точна преценка, бързи и адекватни животоспасяващи реакции ведна контролирана и обезопасена среда.Само тук, ватрактивното шоу зрителите ще видят удар с 20 км в час и щесе замислят как би изглеждал в реална ситуация при удар със 120км в час. Зрелищното шоу кара малки и големи да се замислят какбиха реагирали на пътя в опасна ситуация.Тази година организаторите са вдигнали още повече летвата суникална по рода си шоу програма, каскади, автогладиаториборещи се да оцелеят в една епична и безмилостна надпревара втеатър на разрушението.Огромен джип ще гази отпадналите от надпреварата коли, аавтогладиаторите ще се борят с брутални саморъчно направени,автомобили, като последния останал на ход ще грабне титлатана „Луда Надпревара“.За най – малките си фенове, организаторите са подготвили коли налюбимите анимационни герой.Присъстващите ще видят на живо и как се заснема игралниятфилм „Автогладиатори“ с опасни каскади и специални ефекти.Датата е 26-27 май „Елате и се насладете на екшъна –удоволствието от вас, ламарините от нас, насладите науникално екстремно изживяване.", "date": "2018.05.15", "title": "За поредна година „Луда надпревара“ апелира: „Спри агресията по пътищата\""}
{"url": "http://www.novinite.bg/articles/159834/Novo-izdanie-na-Darjavna-agenciya-Arhivi", "text": "В края на април 2018 г. излезе от печат албумът „България и Европа“, 136 с.,реализиран от Държавна агенция „Архиви“ с финансовата подкрепа на „Културнапрограма за Българското председателство на Съвета на Европейския съюз 2018 г.“ наНационален фонд „Култура“. Изданието е представително, отпечатано пълноцветно налуксозна хартия в два езикови варианта – на български и на английски език, както и велектронен формат (DVD). В него са публикувани факсимилно повече от 480разнообразни уникални и ценни документи, съхранявани в Централния държавенархив, Държавния военноисторически архив и 27-те архива в областните центрове –исторически карти на България и Европа, гравюри, средновековни, славянски иеврейски старопечатни книги, снимки на личности, обекти и от събития, дипломи,грамоти, международни и двустранни договори и ратификации, произведения наизобразителното изкуство, служебна и лична кореспонденция и др. Хронологичнообхващат периода от Средновековието до средата на ХХ в. и са систематизирани в деветраздела: І. Българските земи на картата на Европа; ІІ. Възстановяване на българскатадържава; ІІІ. Монархически династии; ІV. Сътрудничество с европейските държави – 1.Дипломация, 2. Двустранни договори и връзки; 3. Международни изложения, 4. Взащита на мира и гражданските права; V. Градостроителство. Архитектурни влияния;VІ. Към модерно стопанство; VІІ. Просветни измерения; VІІІ. Културни паралели; ІХ.Citius, altius, fortius.Идеята на съставителите е чрез исторически значими, интересни и визуалновъздействащи документи да се популяризира българското архивно наследство катосъществена част от европейското културно многообразие. Чрез силата и обективносттана историческите извори и написаните в популярна форма кратки текстове се разказваза различни събития, обекти и личности, пряко свързани с европейското политическо,икономическо и културното влияние в България.Издаването на албума в периода на Българското председателство на Европейскиясъюз безспорно ще допринесе за формиране на разбирането за България катонеизменна част от общоевропейската история, култура и достижения. Английскиятвариант ще бъде предоставен на всички участници в Годишната среща на Групата на2европейските архиви (ГЕА/EAG) към ЕК и на Европейския борд на националнитеархивисти към Съвета на Европа, която ще се проведе в София на 4‒5 юни 2018 г.Албумът ще бъде разпространен и по линията на книгообмена, при посещения,двустранни и многостранни професионални срещи и други контакти с представителина чуждестранни архиви, библиотеки, музеи и културни институции. Печатнотоиздание е в много ограничен тираж. За изследователски, популяризаторски иобразователни цели ще бъде осигурен достъп както до електронния вариант наизданието, така и до всички издирени документи по темата чрез интернет страницата наАгенцията и Информационната система на държавните архиви.", "date": "2018.05.15", "title": "Ново издание на Държавна агенция \"Архиви\""}
{"url": "http://www.novinite.bg/articles/159843/Validirat-poshtenska-marka-posvetena-na-Balgarskoto-predsedatelstvo", "text": "Министърът за Българското председателство на Съвета на Европейскиясъюз Лиляна Павлова и министърът на транспорта, информационнитетехнологии и съобщенията Ивайло Московски ще валидират пощенска марка.Това е второто издание, което се посвещава на ролята на България вопределянето на политиката на Европейския съюз през първите 6 месеца на 2018г.Хиляди екземпляри от първата тематична марка вече са в колекциите нафилателисти и на участници в инициативите и заседанията, проведени до тозимомент в рамките на Българското председателство. Художник на новия проект еПарашкев Фереджанов.Валидирането ще се състои на 16 май, сряда, от 10:45 ч., в Гранитна зала всградата на Министерски съвет, бул. „княз Александър Дондуков“ 1.", "date": "2018.05.15", "title": "Валидират пощенска марка, посветена на Българското председателство"}
{"url": "http://www.novinite.bg/articles/159840/Sofiya-shte-bade-hudojestvena-gimnastika", "text": "София се готви за едно от големите спортни събития в света за тази година - световното първенство по художествена гимнастика, което ще се проведе в зала \"Арена Армеец\" между 10 и 16 септември 2018 година. За надпреварата в България ще пристигнат впечатляващите 886 души от 54 държави, като 176 ще са гимнастичките в индивидуалното и 215 гимнастички от 36 ансамбъла. \"Историята датира от 1969 година, когато Варна за първи път е домакин на световно първенство по художествена гимнастика. Второто варненското издание на световната проява се състои през 1987 г. С дългогодишния си опит, натрупан по време на тези две събития и следващите осем последователни престижни състезания от серията за Световна купа на ФИГ, проведени в периода от 2011 до 2018 година, Българската федерация по художествена гимнастика гордо и успешно води кампания за завръщане на световното първенство у нас през 2018 г.\", каза президентът на БФХГ Илиана Раева.\r\nСофия се готви за едно от големите спортни събития в света за тази година - световното първенство по художествена гимнастика, което ще се проведе в зала \"Арена Армеец\" между 10 и 16 септември 2018 година. За надпреварата в България ще пристигнат впечатляващите 886 души от 54 държави, като 176 ще са гимнастичките в индивидуалното и 215 гимнастички от 36 ансамбъла. \r\n\"Историята датира от 1969 година, когато Варна за първи път е домакин на световно първенство по художествена гимнастика. Второто варненското издание на световната проява се състои през 1987 г. С дългогодишния си опит, натрупан по време на тези две събития и следващите осем последователни престижни състезания от серията за Световна купа на ФИГ, проведени в периода от 2011 до 2018 година, Българската федерация по художествена гимнастика гордо и успешно води кампания за завръщане на световното първенство у нас през 2018 г.\", каза президентът на БФХГ Илиана Раева.\r\n \r\n\"Днес, 49 години след първата българска премиера и 31 години след второто българско домакинство, световното първенство продължава приключението си у дома със своето 36-то издание, което ще се проведе в София в рамките на седем състезателни дни през септември. Златните момичета, нашите родни героини, ще се конкурират с техните директни съперници, защитавайки позициите си на световен лидер. По време на финалите се очакват над 9000 български и чуждестранни зрители. Нашата цел е да сътворим събитие, което трябва задължително да бъде гледано и на което задължително трябва да се присъства. То ще бъде прекрасна изява в сърцето на нашата страна, както за спорта и нашите партньори, така и за града домакин. Събитието ще бъде следващият изключителен успех за България и Международната федерация по гимнастика с грандиозно присъствие на живо и чрез телевизионни предавания\", добави Раева.Световното първенство ще има свой талисман - това ще бъде Радина Филипова, която е и \"златното момиче\" на първенството.\r\n", "date": "2018.05.15", "title": "София ще бъде художествена гимнастика"}
{"url": "http://www.novinite.bg/articles/159828/Osadiha-na-zatvor-katadjii-vzimali-podkup", "text": "Апелативният специализиран наказателен съд постанови ефективни присъди за 8 от 12-те подсъдими пътни полицаи от ОД МВР Пазарджик, задържани през лятото на 2011 г. при полицейска операция под названието \"Палките\".Всички те са осъдени за участие в организирана престъпна група, а петима от тях – и за взимане на подкуп. Въззивната съдебна инстанция потвърди оправдателните присъди на СпНС спрямо останалите четирима служители на МВР, обвинени единствено за получаване на подкупи.На двама от подсъдимите съдът наложи наказание от 4 години лишаване от свобода, на други трима – по 3 години и шест месеца, а на останалите трима - по 3 години лишаване от свобода. За всички тях съдът постанови и лишаване от право да заемат длъжност в органите на МВР и да упражняват професията полицай за срок от 5 години. Наложени са им и глоби в размер от 3 до 4 хиляди лева.На 28 ноември 2016 г. първата съдебна инстанция оправда всички дванадесет подсъдими по делото, след като прецени, че няма достатъчно доказателства за повдигнатите им обвинения.Разследването започна по сигнали на изнудвани шофьори, според които от тях са били искани между 20 и 50 лева, за да не бъдат санкционирани с по-тежки административни наказания.Присъдата на Апелативния специализиран наказателен съд не е окончателна и подлежи на обжалване и протест пред Върховния касационен съд.", "date": "2018.05.15", "title": "Осъдиха на затвор катаджии, взимали подкуп"}
{"url": "http://www.novinite.bg/articles/159812/AFP-SASht-sa-blokirali-iskane-za-razsledvane-na-sblasacite-v-Ivicata-Gaza", "text": "САЩ са блокирали приемането от Съвета за сигурност на ООН на комюнике, призоваващо за независимо разследване на смъртоносните сблъсъци в Ивицата Газа вчера, предаде AFP, като се позова на дипломатически източници.В отхвърления текст Съветът за сигурност изразява \"своето възмущение и печал от смъртта на цивилни палестинци, упражняващи правото си на мирен протест\" и настоява за \"независимо и прозрачно разследване\" на трагичните събития.\"Съветът за сигурност потвърждава, че всяко решение или действие, което претендира да променя характера, статута или демографския състав на свещения град Йерусалим няма никакви никакви правни последици... и трябва да бъде анулирано в съответствие със съответните резолюции на Съвета за сигурност\".Над 40 000 палестинци са участвали вчера според данни на израелската армия в протести в Ивицата Газа край границата с Израел срещу преместването на посолството на САЩ от Тел Авив в Йерусалим.По последни данни израелските въоръжени сили са убили 58 и са ранили 2771 палестинци, съобщи Министерството на здравеопазването на контролираната от Хамас палестинска територия, цитирано от ДПА. 1373 от пострадалите са получили огнестрелни рани.Починало е и бебе, обгазено от сълзотворен газ.", "date": "2018.05.15", "title": "AFP: САЩ са блокирали искане за разследване на сблъсъците в Ивицата Газа"}
{"url": "http://www.novinite.bg/articles/159842/Iztekli-sa-danni-na-oshte-3-mln-potrebiteli-na-Facebook", "text": "Лични данни на около 3 млн. потребители на Facebook са били достъпни в мрежата в продължение на 4 години, съобщава New Scientist, позовавайки се на собствено разследване. Данните са събирани от 2007 година нататък посредством приложението myPersonality, създадено в Кембриджския университет. Приложението е предлагало на потребителите психологически тест. Повече от 6 милиона души са направили теста и около половината от тях са съгласили да споделят резултатите във Facebook. Въпреки че тестът е бил анонимен, е можело респондентите лесно да бъдат открити. Личните данни са били използвани за изследователски цели, но ресурсът е бил слабо защитен. Достъп са имали повече от 280 души от 150 организации, сред които Facebook, Google, Microsoft и Yahoo. Паролата обаче е било възможно да бъде получена чрез обикновено търсене в интернет, което не отнема повече от минута. Facebook прекрати работата на myPersonality на 7 април, а през май бяха свалени около 200 приложения, които събират лични данни. Това става на фона на скандала с Cambridge Analytica. Британската компания е събирала лични данни на десетки милиони потребители във Facebook, които след това са били използвани в кампанията за ппрезидентските избори в САЩ през 2016 година. Основателят на Facebook Марк Зукърбърг призна, че компанията има вина за изтичането на лични данни и обеща, че социалната мрежа ще промени правилата за конфиденциалност, за да гарантира сигурността на потребителите, предаде БНР.", "date": "2018.05.15", "title": "Изтекли са данни на още 3 млн. потребители на Facebook"}
{"url": "http://www.novinite.bg/articles/159813/Denyat-na-katastrofata-palestincite-se-nadigat-na-novi-protesti-sreshtu-Izrael-sled-karvavite-sblasaci-vchera", "text": "Палестинците се надигат на нови протести срещу Израел днес - ден след кървавите сблъсъци вчера по границата в Ивицата Газа, при които бяха убити повече от 50 души и над 2000 бяха ранени.Днес е Накба (катастрофата). Денят отбелязва случилото се след основаването на държавата Израел на 14 май 1948 г., когато десетки хиляди палестинци бягат от страната.Очаква се напрежението да е високо в Газа, където ще предстоят погребенията на убитите в сблъсъците в понеделник.Те бяха провокирани от отварянето на посолството на САЩ в Йерусалим. Вчера, в деня на 70-ата годишнина от основаването на Израел, САЩ прехвърлиха посолството си от Тел Авив в светия град и така официално го признаха за столица на Израел. Източен Йерусалим е столица за палестинците и тази стъпка разпали гнева им. Те виждат в действията на САЩ подкрепа на Израел, за да установят контрола си над целия град.Палестинските власти твърдят, че убитите палестинци в понеделник са над 55, а ранените - около 2 700 души. Това е най-смъртоносният ден в Газа от конфликта през 2014 г. насам.Израелският министър-председател Бенямин Нетаняху заяви, че военните са действали в самозащита срещу ислямисткото управление на Хамас в Газа, което, по думите му, иска да унищожи Израел.Властите в страната твърдят, че около 40 хил. палестинци са взели участие в изпълнените с насилие протести на 13 места по границата в Ивицата Газа. Палестинците хвърляха камъни, израелските военни отговориха със сълзотворен газ, а снайперисти откриха огън.\"Всяка страна има задължението да защитава границите си\", защити действията им Нетаняху.Лидерът на Палестинската автономия осъди \"клането\", а ООН обяви, че е налице \"скандално нарушаване на човешките права\".В понеделник палестинците протестираха в рамките на организираните от Хамас шестседмични протести, наречени \"Велик марш на завръщането\". ", "date": "2018.05.15", "title": "Денят на катастрофата: палестинците се надигат на нови протести срещу Израел след кървавите сблъсъци вчера"}
{"url": "http://www.novinite.bg/articles/159814/Tramp-poseti-Melaniya-v-bolnicata", "text": "Мелания Тръмп е в болница. Първата дама на Съединените щати е претърпяла емболизация заради проблем в един от бъбреците.Модерната процедура се прилага за прекъсване на кръвоснабдяването към тумори. Но лекарите използваха термина \"доброкачествено образувание\" и казаха, че всичко е минало успешно.Очаква се Mелания да остане в болницата в едно от предградията на Вашингтон до края на седмицата. Според лекарите тя ще се възстанови напълно.Доналд Тръмп я посети, използвайки хеликоптер, за да измине краткото разстояние.", "date": "2018.05.15", "title": "Тръмп посети Мелания в болницата"}
{"url": "http://www.novinite.bg/articles/159818/Spasitelnata-operaciya-za-Boyan-Petrov-prodaljava-dnes-i-utre", "text": "\r\nСпасителната операция по издирването на алпиниста Боян Петров ще продължи и днес. Това съобщи алпинистът Кирил Петков от екипа на Боян Петров. Петков се намира в района на спасителните действия. Вчера хеликоптерите не успяха да се включат заради лошо време, а спасителните екипи по земя се върнаха в базовия лагер с вещи на Боян Петров, открити при Лагер 3.\r\nКирил Петков обясни пред БНР, че за днес и утре се планира издирвателната дейност да продължи, за да се проверят всички останали възможности:\r\n\"Китайската група остана, не се прибраха, въпреки че можеха, с идеята да се анализират сравнително нископланински точки между Лагер 1 и базовия лагер. Сега обхождат тези точки. Мисията не е приключила, продължава, докато не свършат всички тези възможности.\" Максимално да се обходят възможните точки в ниската планина е приоритет номер 1, подчерта Кирил Петков.\r\nСутринта е било слънчево, сега върхът е покрит с облак, има и мъгла, разказа Кирил Петков. Той самият все още не е видял откритите вчера вещи на алпиниста, донесени в базовия лагер. Част от потенциалните точки за обследване вече са анализирани, гледани са през различни скенери на филтри. Много хипотетично и с надежда за чудо групата продължава да работи, допълни Петков, според когото животът на спасителите вече е изцяло извън опасност:\r\n\r\nПетков остава на мястото на операцията със сигурност и в утрешния ден, след което ще реши какво да предприеме.\r\nВ следващите дни от екипа на българина ще дадат пресконференция, на която се очаква да съобщят повече за това как е протекла спасителната операция. Днес е десетият ден от началото ѝ.\r\nБоян Петров е в неизвестност от 3 май под връх Шиша Пангма в Хималаите.\r\n  ", "date": "2018.05.15", "title": "Спасителната операция за Боян Петров продължава днес и утре"}
{"url": "http://www.novinite.bg/articles/159821/8-mesechno-bebe-e-sred-jertvite-na-sblasacite-po-granicata-na-Gaza-s-Izrael", "text": "Министерството на здравеопазването на Ивицата Газа обяви подробности за загиналите вчера в палестинските протести. Според ведомството загиналите са 58, от които 57 са убити от израелски огън, а бебе на 8 месеца е починало, след като е вдишало сълзотворен газ, предадоха АП и АФП.Шестима от починалите от огнестрелни рани са непълнолетни. Над 2700 души са ранени, в това число 1360 от огнестрелни рани. От ранените 130 са в сериозно и в критично състояние.От съобщението на министерството не става ясно как бебето е било изложено на сълзотворен газ по време на сблъсъците по границата на анклава Газа и Израел.Детето бе идентифицирано като Лейла ал Гандур.Днес Съветът за сигурност на ООН се събира, за да обсъди събитията от вчера по границата и убийството на десетки палестинци. Заседанието е по искане на Кувейт, който предложи проект на изявление.АП се е запознал с текста на проекта на изявление. В него се изразява \"възмущение и тъга\" от убийствата и се отправя призив за \"независимо и прозрачно разследване\". В документа се отправя призив към всички страни за сдържаност. Отправя се и призив всички страни да се придържат към резолюцията на Съвета за сигурност, която ги призовава да нямат посолства в оспорвания Ерусалим.Вчера САЩ откриха преместеното си посолство от Тел Авив в Ерусалим.", "date": "2018.05.15", "title": "8-месечно бебе е сред жертвите на сблъсъците по границата на Газа с Израел"}
{"url": "http://www.novinite.bg/articles/159815/Nepoznat-chovek-izrisuval-decata-na-macha-Slaviya-Levski-prizna-bashtata-na-edno-ot-momchetata", "text": "\"Неподходящите знаци и надписи бяха изрисувани от непознат човек на стадиона. След това детето си беше облякло тениската и видях рисунките, едва когато той вече беше на пистата. Не знаех какво има по тялото на сина ми\" - това каза пред NOVA Петър Атанасов, баща на едно от двете деца, заснети на мача Славия - Левски с нацистки символи и обидни надписи по гърдите и гърбовете им. Фотосите провокираха голям отзвук. Агенцията за закрила на детето започна проверка, резултатите от която се очаква да бъдат огласени в сряда.\"Детето ми е първи клас и изобщо не знае какво означава тези неща. За първи път е изрисуван така. Просто стана грешка\", обясни Атанасов. Той заяви, че не познава другото дете със свастики по гърба, нито родителите му.Бащата бе категоричен, че синът му не е в опасност, когато стои на пистата на стадиона по време на футболна среща. \"За първи път го заведох на стадиона, когато беше на 4 месеца. От 5-годишен ходи с мен на всички мачове\", каза още Атанасов.", "date": "2018.05.15", "title": "Непознат човек изрисувал децата на мача Славия-Левски, призна бащата на едно от момчетата"}
{"url": "http://www.novinite.bg/articles/159811/Melaniya-Tramp-pretarpya-babrechna-operaciya", "text": "Първата дама на САЩ - Мелания Тръмп (48 г.), е претърпяла операция заради \"доброкачествено бъбречно заболяване\", съобщи Белият дом.Интервенцията е извършена на 14 май сутринта.Процедурата беше успешна, няма усложнения, се казва в съобщението.\"Госпожа Тръмп е в Националния военномедицински център \"Уолтър Рийд\" (в Бетезда, Мериленд) и вероятно ще остане там до края на седмицата. Първата дама няма търпение да се възстанови напълно, за да продължи работата си за децата по целия свят\", пишат още от Белия дом.Президентът Тръмп публикува съобщение в Туитър, в което пише, че пътува към болницата, за да посети Мелания Тръмп.", "date": "2018.05.15", "title": "Мелания Тръмп претърпя бъбречна операция"}
{"url": "http://www.novinite.bg/articles/159825/Izraelskata-armiya-e-porazila-obekti-na-Hamas-v-ivicata-Gaza", "text": "\r\nИзраелската армия съобщи, че нейни самолети са поразили обекти на Хамас в ивицата Газа в отговор на масовите гранични протести, предаде Асошиейтед прес.\r\nУдарени са 11 \"терористични цели\" във военен обект на Хамас. Израелски танкове са поразили още два поста на Хамас в ивицата Газа.\r\nИзраелските военни казаха, че протестиращите са използвали 10 взривни устройства и запалителни бомби срещу военните и че са били произведени изстрели по войниците, разположени по границата. Не е имало обаче пробив на оградата, но израелската армия каза, че много протестиращи са се опитали да влязат в Израел.Вчера от израелски огън бяха убити 58 протестиращи палестинци. Днес в ивицата Газа ще се състоят погребенията им, предаде ДПА. Едно палестинско бебе почина вчера след вдишване на сълзотворен газ, съобщиха още здравните власти на анклава. Така броят на загиналите възлезе на 59 души.Палестинските власти обявиха тридневен траур и обща стачка в палестинските територии. ", "date": "2018.05.15", "title": "Израелската армия е поразила обекти на Хамас в ивицата Газа"}
{"url": "http://www.novinite.bg/articles/159807/Dajdove-buri-i-gradushki-dnes", "text": "След дъждовете през нощта сутринта валежите ще спират, а облачността ще се разкъсва.Времето преди обяд ще е слънчево, а около и след обяд, главно над Западна и Централна България, ще се развива мощна купеста и купесто-дъждовна облачност. Отново ще има краткотрайни валежи от дъжд, придружени с гръмотевични бури и градушки.По-интензивни ще са явленията през нощта срещу сряда в северозападната част от страната.Ще духа слаб до умерен вятър от изток-североизток.Минималните температурите ще са от 10° до 15°, а максималните – между 23° и 28°.В планините ще се развива купесто-дъждовна облачност и на много места ще има краткотрайни валежи с гръмотевици и временно усилване на вятъра. Ще духа до умерен югозападен вятър. Максималната температура на височина 1200 метра ще е около 17°, на 2000 метра – около 9°.По Черноморието ще преобладава слънчево време с временни увеличения на облачността. Ще духа до умерен югоизточен вятър. Максималните температури на въздуха ще са 19-22°. Температурата на морската вода е 18-19°. Вълнението на морето ще е 2-3 бала.Денят ще продължи 14 часа и 37 минути. Слънцето ще изгрее в 6:05 часа и ще залезе в 20:42 часа. ", "date": "2018.05.15", "title": "Дъждове, бури и градушки днес"}
{"url": "http://www.novinite.bg/articles/159826/Dve-balgarski-uchenichki-izcheznaha-v-Chikago", "text": "Две български момичета, живеещи в Чикаго, са в неизвестност от няколко дни и полицията ги издирва, съобщи кореспондент на Нова телевизия в САЩ.16-годишната Натали Наскова и 18-годишната Велина Шентова били неразделни приятелки. Засега основната версия е, че са избягали от дома си с по-възрастни от тях мъже, вероятно членове на най-голямата латиноамериканска улична банда в света. Групировката се занимава с трафик на хора, наркотици и оръжие. Бандата се свързвала с момичета, които са податливи на манипулации и лесно могат да бъдат убедени да избягат от дома си, предава Нова тв. Впоследствие те били склонявани към проституция.Велина Шентова за последно тя е била видяна на бензиностанция, където разговаряла с 33-годишен латиноамериканец с криминално досие. От дома на приятелката ѝ Натали липсвали дрехите ѝ и зелената ѝ карта. ", "date": "2018.05.15", "title": "Две български ученички изчезнаха в Чикаго"}
{"url": "http://www.novinite.bg/articles/159847/Sv-Sinod-za-gej-parada-Demonstraciya-na-greha", "text": "Във връзка с обявения гей парад в София на 9 юни 2018 г. Св. Синод на Българската Православна Църква и тази година изразява своята принципна и непроменена позиция на категорично несъгласие за провеждането на парада и на отеческа загриженост и призив към благочестие и неучастие в такава демонстрация на греха. Това се казва в съобщение на сайта на БПЦ във връзка със София Прайд 2018. Зачитайки свободата на волята, светата Православна Църква отново се обръща към своите чеда, братя и сестри и с обич им напомня, че свободата е отговорност, и че истински свободният човек, ако поиска, може да се освободи от греха с помощта на Бога и на ближния в лоното на св. Православна Църква. Всяка човешка душа е по-ценна от целия свят, затова Св. Синод припомня, че Бог не иска смъртта на грешника, „но да се отвърне той от пътя на злото и греха и да бъде жив” (Йез. 33:11).\"", "date": "2018.05.15", "title": "Св. Синод за гей парада: Демонстрация на греха"}
{"url": "http://www.novinite.bg/articles/159829/Spasitelnata-operaciya-za-Boyan-Petrov-prodaljava-i-dnes", "text": "Спасителната операция по издирването на алпиниста Боян Петров ще продължи и днес. Това съобщи алпинистът Кирил Петков от екипа на Боян Петров. Петков се намира в района на спасителните действия. Вчера хеликоптерите не успяха да се включат заради лошо време, а спасителните екипи по земя се върнаха в базовия лагер с вещи на Боян Петров, открити при Лагер 3.Кирил Петков обясни пред БНР, че за днес и утре се планира издирвателната дейност да продължи, за да се проверят всички останали възможности:\"Китайската група остана, не се прибраха, въпреки че можеха, с идеята да се анализират сравнително нископланински точки между Лагер 1 и базовия лагер. Сега обхождат тези точки. Мисията не е приключила, продължава, докато не свършат всички тези възможности.\" Максимално да се обходят възможните точки в ниската планина е приоритет номер 1, подчерта Кирил Петков.Сутринта е било слънчево, сега върхът е покрит с облак, има и мъгла, разказа Кирил Петков. Той самият все още не е видял откритите вчера вещи на алпиниста, донесени в базовия лагер. Част от потенциалните точки за обследване вече са анализирани, гледани са през различни скенери на филтри. Много хипотетично и с надежда за чудо групата продължава да работи, допълни Петков, според когото животът на спасителите вече е изцяло извън опасност:\"Беше страшно, когато те бяха на десет метра от върха. Говорим за 8 хиляди метра. Тогава нямаше смисъл да се натиска още 10 метра да се стигне до самия връх, защото там нямаше никакъв шанс Боян да се намери жив. А за 10 метра, само за да се намери потенциално тялото му, за което също беше много малък шансът, въобще не си заслужаваше рискът за тези хора. Сега вече говорим за по-ниската част на планината. Рискът е ако не нулев, то поне много малък, непопълнено квадратче.\"Петков остава на мястото на операцията със сигурност и в утрешния ден, след което ще реши какво да предприеме.В следващите дни от екипа на българина ще дадат пресконференция, на която се очаква да съобщят повече за това как е протекла спасителната операция. Днес е десетият ден от началото ѝ.Боян Петров е в неизвестност от 3 май под връх Шиша Пангма в Хималаите.", "date": "2018.05.15", "title": "Спасителната операция за Боян Петров продължава и днес"}
{"url": "http://www.novinite.bg/articles/159849/Den-na-sposobnostite-Sofiya-2018", "text": "Защо Ден на способностите? – Защото вярваме, че е важно да празнуваме уменията испособностите ни – да се учим един от друг, да творим заедно, да мечтаем и да оценяваме всичко,което животът ни е дал. Поне 7000 са хората у нас, които са поставени под запрещение, зарадитова, че имат някакво интелектуално или психично-здравно затруднение. Хората, поставени подзапрещение, не могат да вземат никакви решения за себе си независимо от способностите, коитоимат. Цялата им воля и същност са подменени, като властта върху живота им е поставена в ръцетена някой друг. Националната гражданска инициатива 7000 цели приемането на закон, който щенаправи тези хора главните герои в техния живот.На 18 май пешеходната част на бул. Витоша от 15.00 до 20.00 ч., между ул. „Солунска“ и ул.„Узунджовска“, ще се преобрази, като предложи различни форми за общуване и забавление:В шатрата Знач(к)ими ще има среща с младежите от „Светът на Мария“ и „Асоциация Аутизъм“,които ще учат другите как да си направят значка или да си нарисуват камъче. В шатрата Щуритеглави „Глобална инициатива в психиатрията-София“ ще помогне на всеки да си представи, че енякой гениален човек и ще запечата този момент на снимка. Във Вълшебниците на Lumos иСоциално кафе могат да бъдат открити майстори дърводелци, колекционери на таксита,артистични творци художници и редящи 3D пъзели, дори готвачи и баристи – младежитевълшебници от Lumos и социално-ангажираните ученици от Интеракт клуб София-Тангра къмПърва английска езикова гимназия. В шатрата Добро без край: Супергероите за 5 минутивсеки ще може да се „преоблече“ като Железния човек, Тор или Спайдърмен и ще си тръгне съсснимка за спомен.В 18:00 ч. от Народния театър „Иван Вазов“ ще тръгне „Шествие на приятелството“,организирано от „Бъди с приятел – България“, което ще продължи до бул. „Витоша“ при шатритена Деня на способностите София.Денят на способностите София се организира от: Български център за нестопанско право,Българска асоциация за лица с интелектуални затруднения, Глобална инициатива в психиатрията-София, Асоциация Аутизъм, Фондация „Светът на Мария“ и Фондация „Лумос“.Денят на способностите София 2018 се провежда под патронажа на Кмета на Столичнаобщина – г-жа Йорданка Фандъкова.Денят на способностите София е част от подписката Национална гражданска инициатива 7000 вподкрепа на премахването на запрещението и внасяне на проекта на Закон за физическите лица имерките за подкрепа в Народното събрание на Република България. Подписката се организира пореда на Закона за прякото участие на гражданите в държавната власт и местното самоуправлениеи цели създаването на нова законова уредба, която да гарантира равенството пред закона навсички, да отмени запрещението като ограничаване на възможността за упражняване на права ида даде възможност за въвеждане на нов правен инструмент – подкрепеното вземане нарешение, чрез който хората с увреждания да могат да упражняват правата си. Законодателнотовъвеждане на алтернативата на запрещението - подкрепеното вземане на решения - ще позволина хората с увреждания да участват активно във вземането на решения, които касаят технияживот.Инициатори на подписката са група родители и професионалисти, убедени, че чрез адекватнаподкрепа и защита хората с интелектуални и психично-здравни проблеми могат да участват въввземането на решения за собствения им живот, а не да бъдат ограничавани, като се поставят подзапрещение. В последните 6 години организаторите на инициативата пилотират различни меркиза подкрепа за хора с такива проблеми в българските условия. Натрупаният опит показва, чезапрещението не помага, а прави човека по-уязвим и без възможности за защита. Националнатагражданска инициатива се ръководи от Инициативен комитет в състав: Кремена Стоянова -председател, и членове – Ани Андонова, Мария Методиева, Мария Недялкова и ЛюбкаАлександрова. Тя се осъществява и със съдействието на Български център за нестопанско право,Българска асоциация на лица с интелектуални затруднения и Глобална инициатива в психиатрията- София.Краят на националната гражданска инициатива ще бъде на 27 юни, когато подписката ще бъдеофициално внесена в Народното събрание.", "date": "2018.05.15", "title": "Ден на способностите София 2018"}
{"url": "http://www.novinite.bg/articles/159844/25-shoforski-knijki-sa-izzeti-za-edna-sedmica-na-teritoriyata-na-ODMVR-Sliven", "text": "Продължават операциите по контрол и пътна безопасност, разпредени от директора на ОДМВР-Сливен, старши комисар Димитър Величков, на територията на областта. Създадена е организация зазавишен контрол на по-голяма част от пътните участъци и особено на местата с повишенаконцентрация на пътни произшествия в региона. Контролът е по отношение на неправоспособнитеводачи, спазване ограничението на скоростта, както и употребата на алкохол и наркотици.Тази седмица на територията на ОДМВР-Сливен се осъществява полицейска операция по линия наTISPOL за товарни автомобили и автобуси.От 7 до 13 май екипи на Пътна полиция и районните управления в Сливен, Нова Загора, Твърдица иКотел са проверили 2156 автомобила и 2315 лица. Полицейските служители са констатирали 1130нарушения на Закона за движение по пътищата и Кодекса за застраховане. Издадени са 235електронни фиша за нарушение на ограничението на скоростта. Заснети са 315 нарушения съсстационарни и мобилни камери.За други нарушения са съставени 670 фиша. Актовете са 152.За неправоспособност са съставени 5 акта. 8 водачи са санкционирани за управление след употребана алкохол. Един е установен да управлява след употреба на наркотици.Иззети са 25 свидетелства за управление на МПС, от които 11 за неплатени глоби, 8 за алкохол, 5 залипса на застраховка Гражданска отговорност и един за употреба на наркотици.Тази седмица се провежда операция по контрол на товарните автомобили и автобусите, като се следиза употреба на алкохол и упойващи вещества, документи на водачите и превозвания товар,използване на обезопасителни колани от пътниците в автобусите, правоспособност, застраховкаГражданска отговорност, валиден винетен стикер и други.", "date": "2018.05.15", "title": "25 шофьорски книжки са иззети за една седмица на територията на ОДМВР-Сливен"}
{"url": "http://www.novinite.bg/articles/159819/Radoslava-Nenova-Planinata-iskashe-Boyan-za-sebe-si-az-za-men", "text": "За мен това беше битка с планината – тя го искаше за себе си, а аз – за мен. И не спирахме да се надиграваме.\"Това сподели партньорката на изчезналия в Хималаите алпинист Боян Петров, чието издирване продължава. „Знам, че е голям риск в планината, но никога не сме се сбогували сякаш няма да се видим”, каза още тя в сутрешния блок на bTV.Боян последно е бил забелязан на 3 май, а днес е последният ден на безпрецедентно мащабната операцията по издирването му. Предстои да бъдат проверени две черни петна на височина 4000 и 5000 метра, за които се смята, че може да са следи от него. „В началото е възможно да се е скрил, за да изчака бурята, но ако това е причината – трябваше да е слязъл досега. Каквото и да се е случило преди дни, сега шансът е минимален\", добави жената до Боян.От деня, в който ми се обадиха от базовия лагер досега, трябваше да се мобилизирам, за да може всичко да се случва. Включиха се много хора, които свършиха страшно много работа. Знаех, че много хора харесват Боян, но сега денонощно получавам съвети, съобщения, всякакви варианти за помощ, свързват се с мен алпинисти, с които е той се е катерил по света, помощ от страна на МВнР...”, казва Ненова.„Не бях готова за това, че Китай и Непал са в по-особени отношения. И самите държави не знаеха как да реагират на молбата на трета държава. Не знаех, че този казус е много сложен. Дори вчера, когато непалците завършиха своята мисия, се зарадвах, че китайците продължиха. Това ни подарява още един ден, в който въпреки фактите, имаш надежда”, каза Ненова.„Трудните моменти започнаха от самото съобщение, че го няма, и ще продължават още дълго време. С детето искаме да отидем до базовия лагер след време”, сподели още тя.В същото време майката и сестрата на Боян Петров обявиха, че не са съгласни с прекратяването на спасителната операция.„Всеки ден ставам с мисълта, че той ще продължи да живее, че се е скатал в някоя цепчица, сгушил се и мисли за нас, както ние мислим за него”, каза в интервю за Нова тв сестра му Александра Петрова. И тя, и майка му Ангелина казват, че няма да загубят надежда, докато не чуят потвърдена лошата новина.", "date": "2018.05.15", "title": "Радослава Ненова: Планината искаше Боян за себе си, аз - за мен"}
{"url": "http://www.novinite.bg/articles/159846/Stolichna-obshtina-s-molba-V-sryada-ne-se-dvijete-s-lichnite-si-koli", "text": "Хората да не се движат с личните си автомобили в сряда в София. За това апелира зам.-кметът на София по транспорт Евгени Крусев.Причината е събитията, свързани с българското председателство на 16-ти и 17-ти май. В тези дни в столицата ще се проведе срещата на върха ЕС - Западни Балкани, което налага ограничения в движението и паркирането.Около хотел \"Маринела\" вече са забранени паркирането и престоят на превозни средства по бул. \"Джеймс Баучер\", ул. \"Червена Стена\" и ул. \"Петър Станчев\". Ограничението ще важи до 20:00 часа на 17-ти май.Ще се забрани паркирането в участък по ул. \"Околовръстен път\" - в отсечката между бул. \"България\" и Националния исторически музей. Това се прави заради близостта до резиденция \"Бояна\" и срещите, които ще се провеждат там. Забраната важи от 8:00 до 20:00 часа на 16-ти май.С ограничени престой и паркиране са улиците около \"София Тех парк\". Ограничението ще е в сила от 8:00 до 23:00 часа на 16-ти май по ул. \"Йордан Венедиков\" и локалното платно на бул. \"Цариградско шосе\", както и входа на \"София Тех парк\" откъм зала \"Арена Армеец\".Максимално много хора ще бъдат засегнати от ограниченията за престой и паркиране в центъра на града, както и ограниченията за придвижване по бул. \"Витоша\". От 8:00 часа на 16-ти до 20:00 часа на 17-ти май местата, които се намират около хотел \"Балкан\", ще бъдат ограничени за преминаване. Ще бъде забранен престоят и паркирането по улица \"Аксаков\", ул. \"Ген. Гурко\", както и около хотел \"Хилтън\".Ще има ограничения, които са свързани с престоя и паркирането около храм-паметник \"Св. Александър Невски\" - ул. \"Оборище\", бул. \"Васил Левски\"; ул. \"Шипка\"; ул. \"Кракра\". Паркингът, който е около паметника на Цар Освободител, също ще бъде затворен за времето на срещата. Затворен за движение ще бъде булевард \"Витоша\" - между бул. \"Патриарх Евтимий\" и бул. \"Пенчо Славейков. Движението на градски транспорт няма да бъде затруднявано.“Очакваме на 17-ти май движението по бул. \"Цариградско шосе\" да бъде изключително затруднено и заради планираните протести на превозвачите между 4-ти и 7-ми км”, каза още Евгени Крусев, цитиран от Агенция „Фокус“. В дясната лента на булеварда ще бъдат паркирани ТИР-ове, които съответно ще престоят там през целия ден. Те ще бъдат паркирани по начин, по който да не възпрепятстват градския транспорт.“Камионите имат разрешение за престой на булеварда до 17:00 часа, когато ще започнат да се изтеглят. Очакваме затруднения по булевардите, които ще бъдат използвани за обходни трасета. Който мож - нека използва градския транспорт”, каза още зам.-кметът.“От 4-ти км до разклона за \"Алея Яворов\" ще бъдат паркирани междуградски автобуси, които също ще бъдат в десните ленти на движение, отново оставяйки спирките на градския транспорт и изходите към локалните платна свободни”, обясни Крусев. “Въпреки това движението очакваме да е изключително затруднено”, добави той.Диспечерите на Центъра за градска мобилност имат план за действие за наваксване на закъсненията на градския транспорт.", "date": "2018.05.15", "title": "Столична община с молба: В сряда не се движете с личните си коли"}
{"url": "http://www.novinite.bg/articles/159808/Tapa-na-bul-Vladimir-Vazov-ot-dnes-zaradi-stroeja-na-metroto", "text": "От днес до 15 ноември се променя движението по бул. \"Владимир Вазов\", заради изграждането на станция от третия лъч на метрото, съобщи Столична община. Забранява се влизането на пътни превозни средства по крайна дясна пътна лента от южната страна на северното пътно платно на бул. „Владимир Вазов” между ул. „Черковна” и ул. „Тодорини кукли”. Движението ще се извършва двупосочно в по една пътна лента в посока. За същия период временно се измества комбинирана автобусна и тролейбусна спирка, по маршрута на автобусни линии №№ 78, 79, 120, нощна линия 3 и тролейбусна линия № 1 -  „ХИПЕРМАРКЕТ БИЛА” на бул. „Владимир Вазов”, напред при бензиностанция „Шел“ в посока ул. ”Черковна“.", "date": "2018.05.15", "title": "Тапа на бул. Владимир Вазов от днес заради строежа на метрото"}
{"url": "http://www.novinite.bg/articles/159850/Balgarskite-prevozvachi-izlizat-na-protest-na-17-maj", "text": "Българският автомобилен сектор, товарни превози и превози и превози на хора, се обедини с решение да организира мирен протест на 17 май, в деня на срещата на Върха в София. Решението бе взето на Конференция с международно участие \"Европейското бъдеще на транспорта в Централна и Източна Европа\", която се провежда в София.Целта на протеста е западните лидери да бъдат убедени в размера на щетите, които промените ще донесат за икономиката на България и за нейните граждани, каза Ангел Траков, председател на УС на Съюза на международните превозвачи. От бранша бяха единодушни, че ще продължат да отстояват правото си на бизнес без дискриминация и двойни стандарти в ЕС.Около 100 камиона и още толкова автобуси ще бъдат позиционирани в София. В цялата страна те ще бъдат много повече, защото в протеста се включват и градовете Пловдив, Велико Търново, Враца, Видин, Русе, Благоевград, Сандански, Петрич и др., каза Траков.Предвижда се автомобилно шествие с тежкотоварни камиони и автобуси от 10 ч. до 17 ч. на бул. \"Цариградско шосе\" (отбивката към бул. \"Брюксел\", лентите в посока София). Паркирани товарни автомобили ще наредят протестна колона до отбивката за кв. \"Дървеница\" (4-ти км). След отбивката за кв. \"Дървеница\" до отбивката за бул. \"Ситняково\" ще бъде наредена протестна колона от автобуси.Междувременно от 13 ч. до 17 ч. ще бъде проведено протестно шествие със сборен пункт пл. \"Македония\", по маршрута от ул. \"Алабин\" към Съдебната палата, вдясно по бул. \"Витоша\" до парковото пространство пред НДК, където протестиращите ще държат речи, обясни Траков.Участниците в днешния форум заявиха, че товарните превози са бизнес, който се развива в силно конкурентна среда и не получава субсидии от фондовете на ЕС. Спазват се строги регулации, свързани с техническо състояние на превозните средства, екологични норми, безопасност на труда с над 36 директиви и регламенти. \"Ето защо предлаганите регулации в пакет Мобилност 1 са напълно необосновани и засягат основно фирми от Централна и Източна Европа, които поради географската си отдалеченост ще бъдат силно затруднени или поставени в невъзможност а изпълнят изискванията, коментира Йордан Абаджиев, изпълнителен директор на СМП.Общо 79,5 на сто от собствениците и управители на фирми определят промените в Мобилен пакет 1 като огромен риск за бизнеса и изразяват опасения, че до 2-3 години ще фалират, показва огласено анкетно проучване в бизнеса.Над 83 на сто определят изискването да се връщат у дома за почивка като изключително затрудняващо, а някои като неизпълнимо.С готвените регулации на практика ще се отнемат приходи в бюджета на България, а след 2020 год. от нашия държавен бюджет ще трябва да се плащат по-високите вноски в бюджета на ЕС за новия програмен период, смятат представители на бранша.", "date": "2018.05.15", "title": "Българските превозвачи излизат на протест на 17 май"}
{"url": "http://www.novinite.bg/articles/159817/Cenite-na-gorivata-poskapvat-s-nyakolko-stotinki", "text": "Цените на горивата на дребно ще се увеличат с няколко стотинки за литър.Това съобщи изпълнителният директор на Българската петролна и газова асоциация Андрей Делчев пред БНТ, като подчерта, че сега те са най-ниските в Европа.Има разлики в цените при горивата на различните вериги, те са от порядъка на 10-15 стотинки в зависимост от местоположението и търсенето. Тази разлика се дължи на стратегията на всяка от фирмите и на пакета от услуги, които предлага, на мястото, което търси на пазара, на местоположението на всяка бензиностанция и на конкуренцията, посочи той.Според Делчев сивият сектор влияе силно на пазара на горивата - според него присъствието му е в рамките на 25-30%.Затова идеята е да се приеме браншови закон за търговията на горива, който по някакъв начин да уреди по-стриктно тази материя, отбеляза той.Той обясни, че на световните пазара има достатъчно количество суров петрол, т.е. има уравновесяване на търсенето и предлагането. Може да се очаква успокоение в световен мащаб, въпреки събитията около Тръмп и излизането от споразумението с Иран, прогнозира Делчев.", "date": "2018.05.15", "title": "Цените на горивата поскъпват с няколко стотинки"}
{"url": "http://www.novinite.bg/articles/159822/Otvoreno-obshtestvo-napuska-Ungariya-zaradi-represii-ot-pravitelstvoto", "text": "Фондацията на милиардера филантроп от еврейско-унгарски произход Джордж Сорос напуска Унгария и обяви, че причината е \"репресивната\" политика на правителството, предаде AFP.След като през април \"Отворено общество\" обяви, че затваря офиса си в Будапеща и мести източноевропейските си операции в Берлин, днес излезе и обяснението на причината: \"репресии\". Една от тях вероятно е налагането на 25% данък върху чуждестранните дарения на неправителствени организации (НПО). Унгария даде правото на вътрешния министър да затваря НПО, ако реши, че тя застрашава националната сигурност.Фондацията на Сорос бе във фокуса на вниманието и на Виктор Орбан. Унгарският премиер критикува остро \"Отворено общество\", като дори го обвини, че се меси в унгарската политика и води либералната опозиция. През януари партията на Орбан - \"Фидес\", внесе проект за закони под името \"Стоп Сорос!\", които рязко да затруднят дейността на неправителствения сектор и привлече критика от цял свят.През април президентът на \"Отворено общество\" Патрик Гаспард пътува до унгарската столица, за да съобщи лично на 100-та служители, че офисът затваря и се мести в Берлин.Унгарският новинарски сайт 444.hu уточни, че \"Отворено общество\" ще бъде затворена на 31 август, като първо ще се премести във Виена и след това - в Берлин.Според сайта на \"Отворено общество\" Сорос е дал повече от 32 милиарда долара от основаването си през 1970 година за фондацията, която работи в повече от 100 страни с цел да установява свободни общества на места с авторитарни форми на управление.\"Отворено общество\" е в Унгария от 1984 г. До днес около 2100 унгарци са учили с нейни стипендии в Централноевропейския университет. Фондацията предлагаше във времената на преход от комунизъм към демокрация възможност на много унгарци да пътуват и учат в чужбина. Сред тях бе не кой да е, а премиерът Виктор Орбан.", "date": "2018.05.15", "title": "'Отворено общество' напуска Унгария заради 'репресии' от правителството"}
{"url": "http://www.novinite.bg/articles/159810/Bez-voda-v-chasti-ot-Hadji-Dimitar-i-Strelbishte", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството. Изграждане на сградно-водопроводно отклонение на ул. „Хайдушка гора“ в жк. „Стрелбище“ налага спиране на водоподаването от 10:00 до 19:00 часа на ул.”Хайдушка гора” от ул.”Червена роза” до ул.”Твърдишки проход”, ул.”Тулча”, ул.”Кестенова гора”; ул.”Твърдишки проход” от ул.“Нишава“ до бул.“Гоце Делчев“ и ул.“Нишава“ №№108, 109 и 110.Подмяна на пожарен хидрант на ул. „Васил Кънчев“ в жк. „Хаджи Димитър“ налага спиране на водоподаването от 09:00 до 21:00 часа в района на ул. \"Сопот\" от ул. \"Васил Кънчев\" до ул. \"Професор Иван Шишманов\"; ул. \"Васил Кънчев\" от ул.\" Баба Вида\" до ул. \"Ангел войвода\", ул. \"Баба Вида\" от ул. \"Васил Кънчев\" до ул. \"Ангел войвода\"; ул. \"Ангел войвода\" от ул. \"Златица\" до ул. \"Васил Кънчев\".Във връзка с подмяна на сградно водопроводно отклонение на ул. „Музейна“ в кв. „Горубляне“, се налага спиране на водоподаването от 09:00 до 19:00 часа на  ул. „Музейна“,по ул. „3-ти май“ от ул. „Цветна градина“ до ул. „Пионерска“; ул. „Пионерска“ от ул. „3-ти май“ до ул. „5-ти ноември“.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.“Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2018.05.15", "title": "Без вода в части от Хаджи Димитър и Стрелбище"}
{"url": "http://www.novinite.bg/articles/159837/Sreshtata-na-varha-v-Sofiya-promenya-dvijenieto-v-grada-za-dva-dni", "text": "Предстоящата среща на върха ЕС – Западни Балкани в София, както и готвените протести на превозвачите, налагат промени в организацията на движението в града. Те ще са в сила в сряда и четвъртък.Ето къде ще бъдат забранени преминаването, престоят и паркирането на превозни средства:Забранява се престоят и паркирането на пътни превозни средства, както следва:- От 08.00 часа на 15.05.2018 г. до 20.00 часа на 17.05.2018 г. по:- бул. „Джеймс Баучер” между бул. „Черни връх” и ул. „Червена стена”;- ул. „Червена стена” между бул. „Джеймс Баучер” и ул. „Петър Станчев”;- ул. „Петър Станчев” между бул. „Джеймс Баучер” и ул. „Червена стена”.- От 08.00 часа на 16.05.2018 г. до 20.00 часа на 17.05.2018 г. по:- ул. „Аксаков” между ул. „Цар Иван Шишман” и бул. „Васил Левски”;- паркинга на пл. „Народно събрание”;- От 08.00 часа на 16.05.2018 г. до 20.00 часа на 17.05.2018 г. по ул. „Ген. Й. Гурко” между ул. „Дякон Игнатий” и ул. „Кн. Александър І”.- От 08.00 часа на 16.05.2018 г. до 20.00 часа на 17.05.2018 г. на паркинга пред хотел „София Балкан“.- От 08.00 часа на 16.05.2018 г. до 20.00 часа на 17.05.2018 г.:- на паркинга пред хотел „Хилтън”;- по ул. „Астана” между бул. „България” и Национален музей „Земята и хората“.- От 08.00 до 20.00 часа на 16.05.2018 г.:- на пл. „Гина Кунчева”;- по ул. „Московска” между бул. „Васил Левски” и ул. „Дунав”;- по ул. „Дунав” между пл. „Св. Александър Невски” и ул. „Московска”;- на паркинга на пл. „Св. Александър Невски” между ул. „Дунав” и ул. „Оборище”, североизточната част;- на паркинга на бул. „Васил Левски” между пл. „Васил Левски” и ул. „Оборище”;- на северозападната дъга на пл. „Св. Александър Невски” между ул. „11-ти август” и ул. „Оборище”, с изключение на автомобилите на служителите на Столична община.- От 08.00 до 20.00 часа на 16.05.2018 г. на паркинга пред Резиденция Бояна (успоредно на Околовръстен път между пътен възел ул. „Даскал Стоян Попандреев”, Околовръстен път и ул. „Габровица”).- От 12.00 до 20.00 часа на 16.05.2018 г. на ул. „Московска” между ул. „Георги Бенковски” и бариерата на Британското посолство.- От 08.00 до 22.00 часа на 16.05.2018 г. по:- ул. „Шипка” между ул. „Кракра” и ул. „Сан Стефано”;- ул. „Кракра” между ул. „Шипка” и локалното пътно платно на бул. „Цар Освободител”.- От 08.00 до 23.00 часа на 16.05.2018 г. по:- ул. „Ген. Йордан Венедиков”;- локалното пътно платно на бул. „Цариградско шосе” между ул. „Ген. Йордан Венедиков” и бул. „Цариградско шосе”;- пътния участък между бул. „Асен Йорданов”и северозападния автомобилен подход за „Техн Парк София”.- От 08.00 до 22.00 часа на 16.05.2018 г. по ул. „Братя Миладинови” между бул. „Александър Стамболийски” и ул. „Позитано”.От 00.00 часа до приключване на мероприятието на 17.05.2018 г. на бул. „Витоша” между бул. „Патриарх Евтимий” и бул. „Пенчо Славейков”.От 08.00 часа на 16.05.2018 г. до 20.00 часа на 17.05.2018 г. се забранява влизането на пътни превозни средства по ул. „Астана” между бул. „България” и Национален музей „Земята и хората“.От 08.00 часа до приключване на мероприятието на 17.05.2018 г. се забранява влизането на пътни превозни средства по бул. „Витоша“ между бул. „Патриарх Евтимий” и бул. „Пенчо Славейков”, с изключение на превозните средства на масов градски транспорт.Временно ще се ограничава движението на моторни превозни средства в горепосочените участъци, по необходимост и по преценка на отдел „Пътна полиция” при СДВР.", "date": "2018.05.15", "title": "Срещата на върха в София променя движението в града за два дни"}
{"url": "http://www.novinite.bg/articles/159820/Credissimo-podari-novi-sportni-ploshtadki-na-jitelite-na-Sofiya", "text": " осигури нови спортни площадки в три столични района, като част от кампанията „Credissimo и шампионите на България - Заедно сме първи!“, свързани с инициативите, определящи София като „Европейска столица на спорта“ за 2018 г. Жителите на р-н Триадица, р-н Младост и р-н Витоша имат възможността да използват спортните съоръжения, поставени на ключови локации в трите района. Съоръженията са създадени от компанията „Титан Фитнес”, като включват уреди за разнообразни физически упражнения и натоварване на всички мускулни групи.На 14 май 2018 г. в присъствието на доц. д-р Тодор Чобанов – заместник-кмет по направление „Култура, образование, спорт и превенция на зависимости”, Ирена Димитрова – директор дирекция „Превенция, интеграция, спорт и туризъм“, Велислава Кръстева – народен представител, както и други официални гости, в Южен парк беше официално открита третата спортна площадка.„Изказвам огромна благодарност към Credissimo и към всички вас, които направихте това събитие възможно, с цел да осигурим на жителите на София възможност да практикуват любимите им спортове. Надявам се, че с примера на Credissimo, ще вдъхновим и други компании, които по същия начин да изграждат нови спортни съоръжения и да обръщат все повече внимание на стимулирането на активния начин на живот и развитието на младите таланти.“, коментира доц. д-р Тодор Чобанов – заместник-кмет по направление „Култура, образование, спорт и превенция на зависимости”В предстоящите месеци, проектът ще продължи с изграждането на още спортни съоръжения в столицата, както и площадки специално предназначени за деца в Борисова градина.„За целия ни екип е изключителна чест да имаме възможност да спомагаме за развитието на младите български таланти, както и да стимулираме интереса към спорта чрез кампанията ни. Вярваме, че благодарение на нашата подкрепа и общите усилия, които всички полагаме ще дадем все повече възможности за младите хора да откриват и развиват своите таланти.“, сподели Ивелин Камбуров, финансов директор на компанията.В световен мащаб през последните години потребителите все повече се доверяват и предпочитат удобството и сигурността на интернет услугите в своето ежедневие. Тази тенденция се отразява и върху потреблението на финансови услуги и продукти, като все по-голяма част от тях се дигитализират с цел улеснение на клиента, в съчетание с пълна проследимост и сигурност при преноса на данни. Тази тенденция се потвърждава и от доклада на Европейската централна банка, според който вече над 60% от кредитите до 2 000 евро се отпускат изцяло онлайн.Credissimo е лидер в налагането на новаторски онлайн решения и модели във ФинТех сектора в България като постоянно се стреми да надскача очакванията на своите клиенти, предлагайки им изцяло онлайн продукти и услуги на световно ниво с персонално отношение към всеки клиент.С разширяването на дейността си, дружеството затвърждава водещата си позиция в онлайн кредитирането на българския пазар и е една от най-бързо развиващите се технологични компании в региона. ФинТек групата вече е пазарен лидер и в Македония, като изключително успешно се развива и на полския пазар, където оперира вече повече от половин година. През следващите месеци предстои да наложи и внедри своя бизнес модел и технологии в Испания и Румъния. Credissimo ще е и първата европейска ФинТек компания, която ще навлезе и предложи в Колумбия.", "date": "2018.05.15", "title": "Credissimo подари нови спортни площадки на жителите на София"}
{"url": "http://www.novinite.bg/articles/159839/Baumit-s-nova-ofis-sgrada", "text": "Николай Бъчваров – управител на Баумит България ЕООД и Ивайло Симеонов – кмет на гр. Елин Пелин откриха новата офис сграда на Баумит България, намираща се също в централата на фирмата.На тържеството присъстваха партньори, приятели на фирмата и медии. Още в заданието за проектиране бе поставено изискването офис сградата да отговаря в максимална степен на фирмената визия на Баумит, а именно:  Това свое виждане компанията искаше да пренесе и в грижата за своите служители. Най-важните предизвикателства, на които трябваше да отговорят проектантите, бяха максимална функционалност, улесняваща логистиката и комуникацията, комфорт, иновативност и разбира се висока енергийна ефективност. Разработката на проекта беше поверена в ръцете на Елит Студио ЕООД с управител арх. Калин Диков и ръководител проект: арх. Галина Стоянова. Още в идейна фаза проектантите предложиха идеята за куб във формообразуването, която да отговаря и на най- енергоефективната форма. Функционално всеки отдел е разположен според нуждите му, а централното фоайе и атриум обединяват пространството, с което се придава усещане за единност и колективност. Предвидени са резервни работни места за външните сътрудници и три зали с най-модерна техника за срещи, обучения и съвещания, както и удобна зала за хранене.Конкурсът за главен изпълнител беше спечелен от АТ Инженеринг 2000 с управител Илиян Терзиев. За строителен надзор беше избрана фирмата ММВ Инженеринг ЕООД с управител Михаил Вълчанов. Те имаха грижата за законосъобразността и точността на документацията, както в проектна фаза, така и по време на цялото изпълнение. За фасадното оформление допринесе и фирма Кристиан Нейко, която изработи и монтира дограмите и козирките. Всички вътрешни парапети и стъклени витрини, отделящи отделите, също са дело на компанията. Електрическата инсталация беше поверена изцяло в ръцете на фирма Кимтех България ООД с управител Иван Костов.От проекта до последния детайл в изпълнението те успяха да отговорят на изискванията на инвеститора и да осигурят необходимите удобства за правилното функциониране на компанията. За завършен вид на обекта допринесе доброто изпълнение на вертикалната планировка от фирма БКС Строител с управител Венцислав Мишев. Цялостното интериорно решение също е дело на Елит Студио ЕООД, което максимално се придържаше към корпоративна простота на решенията, съчетана с удобство и стил. Последните щрихи за оформяне на ефективна работна среда бяха направени от фирма ОРТ с управител Младен Цонев, която осигури цялостното обзавеждане. На откриването г-н Николай Бъчваров сподели, че новата офис сграда е сбъдната мечта на ръководството за осигуряване на работа в комфортна и модерна среда за служителите на .", "date": "2018.05.15", "title": "Баумит с нова офис сграда"}
{"url": "http://www.novinite.bg/articles/159835/Gorivoto-za-AEC-Kozloduj-nyama-da-poskapva-pone-do-2020-g", "text": "Горивото за АЕЦ „Козлодуй“ няма да променя цената си поне в рамките на 3 години. Това е записано в последния договор, подписан между руския производител и доставчик ТВЕЛ и българската ядрена централа, подписан през декември м.г. Той касае периода 2018-2020 г. и цената в него е фиксирана. Това обяви Олег Григориев, старши вицепрезидент по търговия и международен бизнес на ТВЕЛ по време на международната конференция „Атомекспо 2018“. Той не спомена каква точно е тази цена и дали има промяна спрямо предишния договор, но отбеляза, че българската страна е била доволна от записаната в договора.По отношение на работата на българските ядрени блокове с новото усъвършенствано гориво ТВСА-12, Григориев отбеляза, че първата горивна кампания на 6-и блок с новото гориво е преминала без никакви отклонения от очакваните параметри и резултати, блокът е работил идеално с ТВСА-12 цяла година и половина. Той допълни и че в момента на площадка „Козлодук“ има доставени нови касети както от използваните в последните години ТВСА, така и от успешно изпробваните сега ТВСА-12. Така че какви ще бъдат зареждани в двата блока на централата в бъдеще решава операторът й, т.е. АЕЦ „Козлодуй“.Григориев похвали българската централа за свършената работа, довела до историческо за нея събитие през 2018 г. - 6-и блока на Първа атомна вече работи на 104% след модернизацията, направена от българския екип. „Това безусловно е заслуга на „отбора“ на АЕЦ „Козлодуй“, начело с г-н Иван Андреев и г-н Жаклен Коен (съответно изпълнителен директор и председател на Управителния съвет на централата – бел. ред.)“, каза Григориев.Реално спреният на 21 април т.г. за планов ремонт и презареждане също е подготвен за увеличаване на мощността до 104%, но все още не е зареждан с новите касети ТВСА-12.", "date": "2018.05.15", "title": "Горивото за АЕЦ „Козлодуй“ няма да поскъпва поне до 2020 г."}
{"url": "http://www.novinite.bg/articles/159809/Operiraha-naraganiya-v-trolej-mladej-jivotat-mu-ne-e-v-opasnost", "text": "Наръганият в тролей в София 18-годишен младеж бе опериран. Животът му е вън от опасност, съобщиха от \"Пирогов\" тази сутрин.Той е приет вчера в 18:30 ч. с прободна рана в областта на гръдния кош, отведен е в противошокова зала, където са извършени комплекс от спешни диагностични мероприятия, диагностицирани са характерът и степента на увреждане, след което е приведен в операционната.Отстранени са вероятностите за прогресиране на увреждането.Състоянието му е стабилно, няма непосредствена заплаха за живота му.Младежът е контактен, в съзнание.Той бе наръган от 33-годишен мъж в тролейбус №7. Младежът пътува със 17-годишната си приятелка, когато вижда група деца, които люпят семки и пускат обелките по пода. Прави им забележка, но в този момент 33-годишният се намесва, стига се до спречкване и изведнъж младежът извиква: \"Прободоха ме\".Тролеят спира на ъгъла на ул. \"Опълченска\" и бул.\"Сливница\". Момчето и приятелката му са откарани в \"Пирогов\".Нападателят е заловен от органите на реда. На мястото има около 4 шишета метадон и окървавен нож.", "date": "2018.05.15", "title": "Оперираха наръгания в тролей младеж, животът му не е в опасност"}
{"url": "http://www.novinite.bg/articles/159823/Modernizaciyata-na-5-i-i-6-i-blok-na-Kozloduj-se-izplashta-po-barzo", "text": "Модернизацията и удължаването на живота на блокове 5 и 6 на АЕЦ \"Козлодуй\" ще се изплати по-бързо. Причината е, че паралелно с тези дейности мощността и на двата бе повишена с 4% и така те вече ще работят със 104 на сто от капацитета си. Благодарение на което ще се произвежда повече ток и топлоенергия, от което следва, че инвестираните средства централата ще си върне по-бързо. Това стана ясно от думите на Евгений Салков, генерален директор на \"Русатом Сервис\", която се занимаваше с удължаването на живота на двата ни работещи блока.По време на международната конференция \"Атомекспо 2018\" в Сочи Салков отбеляза пред българските журналисти, че това, което е важно за България е, че страната ни е решила да съвмести работата по модернизация с повишаването на мощността. \"Най-важното е, че тези два блока ще могат да се експлоатират още 30 години. И ако сравним каквато и да е сума, похарчена за модернизацията и удължаване на живота на тези блокове, тези дейности излизат много евтино, в сравнение с това да се строи нова мощност. Браво на българското правителство и Министерството на енергетиката, че поеха по този път\", подчерта Салков.По отношение на почти приключилата работа по удължаването на живота на блок 6, той обясни, че нещата вече отиват към финала и ще бъде спазен договореният срок, който е записан и в договора между АЕЦ \"Козлодуй\" и \"Русатом Сервис\". \"Работата трябва да бъде завършена до 31 юли 2018 г. Можем да кажем, че всички документи ще бъдат предадени в съответствие с графика. Ние планиране през юни или юли да проведем координационен комитет, на който работните групи и от руска, и българска страна, ще отчетат резултатите\", каза Салков.Въпреки че документите все още не са готови изцяло, той отбеляза, че като цяло предварителните оценки за това сочат, че всички дейности се изпълняват в срок с необходимото качество. \"Мисля, че през юли ще проведем заключителното заседание, на което ще направим заключенията и ще признаем, че работата е изпълнена\", каза още шефът на \"Русатом Сервиз\". В тази връзка допълни и че доколкото знае АЕЦ \"Козлодуй\" ще подготви документи за внасяне в Агенцията за ядрено регулатор (АЯР) във връзка удължаване на срока на експлоатация. \"По принцип всичко зависи от регулатора - за какъв срок ще издаде новия лиценз\", каза Салков (имайки предвид, че според българското законодателство АЯР може да даде лиценз за работа на ядрен блок за не повече от 10 години, въпреки че сега и двата блока на \"Козлодуй\" са готови да работят още 30 – бел.ред.). По отношение на това как е протекла работата по удължаването на живота на 6-и блок, Салков заяви, че с удоволствие може да отбележи, че всичко е вървяло по план, без никакви извънредни ситуации. Като допълни и че след като аналогични дейности преди това бяха извършени и по 5-и блок, работата по 6-и е била още по-лесна.Салков обяви още, че очаква сътрудничеството между България и Русия в сферата на ядрената енергетика да продължи да се развива в годините напред. \"Днес (вчера – бел.ред.) се срещнахме с министър Теменужка Петкова. Тя също подкрепя идеята нашето сътрудничество да продължи по такъв начин, че да бъде дългосрочно и ефективно\", каза шефът на \"Русатом Сервис\".", "date": "2018.05.15", "title": "Модернизацията на 5-и и 6-и блок на „Козлодуй“ се изплаща по-бързо"}
{"url": "http://www.novinite.bg/articles/159845/Kilometrichna-opashka-ot-kamioni-na-Kulata", "text": "Над 6 километра е опашката от товарни автомобили на Граничния контролно-пропускателен пункт \"Кулата\". Причината е, чеинформационните системи на Агенция \"Митници\" работят по аварийна процедура и обработката на документите се извършва ръчно, но ритмично. Това съобщи за БТА Лора Любенова, говорител на Главна дирекция \"Гранична полиция\". От пресцентъра на Агенция \"Митници\" съобщиха, че поради авария в електрозахранването и с цел осигуряване на процеса по обработка на митнически документи е обявена аварийна процедура за всички информационни системи на Агенция \"Митници\". Аварията е настъпила в 01.00 часа тази нощ поради токов удар. До отстраняване на проблема обработката на товарни превозни средства се извършва по аварийна процедура. Няма затруднения за преминаването на лекия трафик. Очаква се до няколко часа проблемът да бъде отстранен и движението на товарни автомобили да се нормализира.", "date": "2018.05.15", "title": "Километрична опашка от камиони на „Кулата”"}
{"url": "http://www.novinite.bg/articles/159827/61-ot-balgarite-iskat-Zapadnite-Balkani-v-ES", "text": "Българите подкрепят интеграцията в ЕС на страните от Западните Балкани и смятат, че страната ни има интерес те да станат част от европейското семейство, показва актуално социологическо проучване на \"Тренд\". 61% от българите подкрепят приемането на страните от Западните Балкани в Европейския съюз. Само 16% са тези, които са на обратното мнение. Близо една четвърт остават тези, които не знаят или не могат да преценят.Българите осмислят като национален интерес европейската интеграция на Западните Балкани. Половината от интервюираните са на мнение, че България има интерес от приемането на Западните Балкани в Европейския съюз, а само 18% са на обратното мнение. Сходни са и дяловете (52%) на тези, които смятат, че приемането на страните от региона ще се отрази положително на България.Европейската перспектива на Западните Балкани за следващото десетилетие изглежда оптимистична през погледа на българите. 43% са на мнение, че страните от региона ще бъдат приети в ЕС в следващите десет години, а 18% са на обратното мнение. Логично, на този въпрос, делът на тези, които не знаят или не могат да преценят се повишава до 39%.Агенцията е тествала и актуалните политически нагласи сред населението. Не се забелязва динамика в сравнение с предните месеци.На въпроса \"Ако днес се проведат парламентарни избори, Вие лично за коя партия/коалиция бихте гласували\" със спонтанен отговор 22,8 на сто от респондентите са посочили ГЕРБ, 19,1 БСП, а 6,4 - ДПС (виж таблицата най-горе). Обединените патриоти събират 5,3% от отговорите. \"Под чертата\" от 4% са Демократична България, Воля и реформаторският блок. Авторите на изследването уточняват, че отговорите на Обединени патриоти и Демократична България (2,3%) са сбор от спонтанните отговори за коалициите и на отделните формации в тях.Личен рейтинг: Мая Манолова на върхаПрез месец май българският омбудсман събира най-висок дял на положителни оценки за своята работа. Положителната оценка за работата на Мая Манолова достига през този месец до 66%. Президентът се нарежда веднага след това с 63% положителна оценка за работата си. Лек ръст спрямо последното проучване за оценката на работата на институции на изследователски център „Тренд\" бележат силовите структури – полицията и прокуратурата отбелязват покачване с 5%. Обяснението за подобна динамика най-вероятно се дължи на ареста на кмета на столичния район „Младост\".Проучването е реализирано от изследователски център \"Тренд\" по поръчка на вестник \"24 часа\" и е представително за пълнолетното население на страната. Теренът на изследването е проведен между 2 и 10 май 2018 г. сред 1009 пълнолетни български граждани по метода \"лице в лице\".", "date": "2018.05.15", "title": "61% от българите искат Западните Балкани в ЕС"}
{"url": "http://www.novinite.bg/articles/159841/Maya-Manolova-Neobyasnimo-e-zabavyaneto-na-Zakona-za-detskoto-pravosadie", "text": "Моята голяма грижа и тревога е свързана с необяснимото забавяне на обсъждането, внасянето в парламента и приемането на Закона за детското правосъдие. Tова каза омбудсманът Мая Манолова при откриване на кръгла маса на тема \"Насилието над деца: правни аспекти на превенцията, разпознаването, докладването, отговора и интервенциите от страна на институциите в България\".В събитието взеха участие зам.-министърът на правосъдието Десислава Ахладова, зам.-министърът на труда и социалната политика Росица Димитрова, зам.-министърът на образованието Деница Сачева, както и представители на МВР, ВСС, ДАЗД, Агенцията за социално подпомагане и неправителствени организации.Манолова заяви още, че институцията на омбудсмана е била силно ангажирана при изготвянето на законопроекта, който Министерството на правосъдието е трябвало да внесе в парламента. Документът обаче е бил върнат в изходна точка за обсъждане на концепцията на закона.Омбудсманът отбеляза, че България все още не е транспонирала в пълен обем директива 2012 на ЕП и на Съвета на ЕС от 2012 г. за установяване на минимални стандарти за правата, подкрепата и защитата на жертвите от престъпления, и допълни, че в законодателството ни отсъстват изцяло важни елементи от директивата.Манолова посочи, че все още има деца, които са подложени на насилие в интернати.В края на днешната среща се очаква да бъде изготвен доклад с конкретни препоръки за промени в законодателството за създаване на ефективни гаранции за защита правата на децата жертви или свидетели на насилие.", "date": "2018.05.15", "title": "Мая Манолова: Необяснимо е забавянето на Закона за детското правосъдие"}
