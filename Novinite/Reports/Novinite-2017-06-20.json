{"url": "http://www.novinite.bg/articles/145977/Veche-funkcionira-nova-elektronna-usluga-na-NAP", "text": "Вече функционира новата електронна услуга на НАП - „Справка за изплатени доходи (различни от трудови) на физически лица“. Тя е достъпна, както с ПИК, така и с електронен подпис, съобщиха от НАП, цитирано от НОВА.Новата услуга дава възможност на физическите лица да проверяват дали за тях има подадени данни от предприятия и от самоосигуряващи се лица за изплащани доходи, различни от тези по трудов договор, като например хонорари. Е-услугата предоставя информация също за вида и размера на изплатения доход, както и удържан данък. Така с помощта на е-справката физическите лица ще могат коректно да отразяват изплатените им доходи в годишната си данъчна декларация.От НАП обръщат внимание, че ако потребителите на услугата установят, че са допуснали грешка във вече подадената декларация за облагане на доходите от 2016 г., те имат възможност да я поправят. Това става с подаването на еднократна коригираща декларация в срок до 30 септември 2017 г. ", "date": "2017.06.20", "title": "Вече функционира нова електронна услуга на НАП"}
{"url": "http://www.novinite.bg/articles/145990/Kovarno-pada-vazrastta-na-onkozabolyavaniyata-na-ushi-nos-i-garlo", "text": "Възрастовата граница на онкологичните заболявания в оториноларингологията коварно пада. Все по-млади хора отиват към нелечими случаи, а заедно с това се увеличават и социално значимите болести като органната туберкулоза на ларинкс и околоносни кухини. Това заяви в Русе републиканският консултант проф. Иван Ценев. Той пристигна за научната конференция, която ще се проведе утре във връзка със 110 години от създаването на отделението „Уши, нос и гърло“ в русенската болница, предаде кореспондентът на БГНЕС от крайдунавския град. Републиканският консултант проф. Иван Ценев Републиканският консултант проф. Иван ЦеневНачалникът на отделението д-р Огнян Лечев също очерта тревожна картина и коментира, че в последните 10 години в Русенска област има голям скок на онкологичните заболявания на горни дихателни пътища. „В началото на 90-те години на месец 1-2 пъти се откриваха пациенти с онкологични заболявания. Сега всяка седмица вземаме биопсия на 1-2 души два пъти седмично“, обясни той. Една от причините е увеличеното тютюнопушене най-вече сред младите хора. Проблем в областта на УНГ е липсата на достатъчно специалисти, които трябва да бъдат и добре подготвени.„Един добър клиницист трябва да е доста грамотен, да може да чете, да знае западен език. За да се прецени дали един оториноларинголог става за хирург, трябва да мине поне 7-8 години на активна оперативна дейност и едва след това да се прецени. Що се касае за диагностиката, тя се изгражда с времето. Да си непрекъснато в клиниката, непрекъснато да четеш, да съпоставяш един симптом с друг, за да може да направиш анализа на заболяването. Така че изграждането на един действително ценен оториноларинголог иска много време, много грижи около него, много инвестиции“, коментира още проф. Ценев.", "date": "2017.06.20", "title": "Коварно пада възрастта на онкозаболяванията на уши, нос и гърло"}
{"url": "http://www.novinite.bg/articles/145991/Umni-bakterii-barzo-shte-vazstanovyavat-sarce-sled-infarkt", "text": "Cтанфордския университет в САЩ е разработил нова методика, която позволява бързо да се възстанови сърце след инфаркт, съобщиха британски медии, предаде БГНЕС. Учените предлагат да се въвеждат бактерии, които произвеждат кислород в резултат на фотосинтеза.До момента методът е изпробван върху плъхове. И така, ако кръвоносният съд е блокиран от тромб, сърцето започва да изпитва кислороден гад заради нарушаването на притока на кръв. Но вкарването на способна за фотосинтеза едноклетъчна цианобактерия Synechococcus elongatus може да отстрани въглеродния окис и едновременно с това да се наситят мускулните клетки на сърцето с кислород и захар.В хода на експеримента учените имитирали инфаркт у гризачите, а след това вкарвали в сърцето цианобактерии. След това сърдечният мускул бил подлаган на облъчване със светлина. Анализът показал, че след 10 минути нивото на кислород в сърцето на гризачите се оказал значително по-висок, отколкото в контролната група и в онези плъхове, на които е била вкарана бактерията, но не са били подложени на светлинно облъчване. След 45 минути в първата група се подобрила работата на камерите на сърцето.Важно е, че не е имало имунна реакция, което означава, че процедурите са безопасни. Имат обаче един проблем – откритата операция на сърцето, която носи своите рискове. Сега учените разработват метод за вкарването на бактериите през вените и облъчване без разрязване на гърдите. Така че освен кардиологията новата методика може да преобърне и трансплантологията.", "date": "2017.06.20", "title": "\"Умни бактерии“ бързо ще възстановяват сърце след инфаркт"}
{"url": "http://www.novinite.bg/articles/145961/Pop-zvezdata-Ariana-Grande-prodava-koronata-si-na-targ", "text": "Поп звездата Ариана Гранде обяви, че продава на търг, короната, която носи на промоционалните снимки за новия албум „Dangerous Women\", предаде БГНЕС. Инкрустираната с кехлибар короната на 24-годишната изпълнителка отива на търг на 22 юни в аукционната къща Nate D. Sanders Auctions. Началната цена е определена на 5 000 долара, но се очаква произведението на дизайнерката на бижута Мери Колинс от Vauje Jewelry да я надхвърли многократно.Купувачът на короната ще получи като бонус и снимки от промоцията на албума. Американската певица Ариана Гранде е обявена преди дни за почетен гражданин на Манчестър, след като помогна да се съберат милиони паунди в подкрепа на пострадалите от терористичното нападение в града.   ", "date": "2017.06.20", "title": "Поп звездата Ариана Гранде продава короната си на търг"}
{"url": "http://www.novinite.bg/articles/145993/Malajzijski-biznesmen-podaril-na-manekenka-diamanti-za-13-mln-dolara", "text": "Малайзийският бизнесмен Джо Лоу е засипал австралийската манекенка Миранда Кер с диаманти на стойност над 13 млн. долара, става ясно от гражданския иск, заведен от американското министерство на правосъдието, предаде БГНЕС. Според данните Лоу, който е замесен в може би най-мащабното незаконно присвояване на средства в цялата световна история, е започнал да ухажва красавицата още през 2014 година, когато тя се е разделила с актьора Орландо Блум. Както издава \"Уолстрийт джърнъл\", тогава Лоу е подарил на Кер за Св. Валентин 11,72-каратов диамант под формата на сърце, върху който са били изографисани нейните инициали.Според експертите, цената му е била около 1,71 млн. долара. Възскъпият подарък е бил последван от 8,88-каратов диамантен медальон за 5 млн. долара, подходящ комплект бижута за 2,63 млн. долара и чифт обеци с 11-каратови диаманти, които са с най-скромната стойност - само милион и половина долара. Явно обаче всичко това не е било достатъчно на Лоу да купи вниманието на Миранда, която миналия месец се омъжи за съоснователя на \"Снапчат\" Еван Шпигел.Самият Джо Лоу, чието истинско име е Лоу Тек Джое е обвинен в множество страни за организирането на най-голямото присвояване на средства в историята. Смята се, че той е ограбил федералния фонд за развитие на Малайзия, откъдето към момента липсват над 6 млрд. долара. Своят дял той е използвал, за да поддържа високия си стандарт на живот, да прави скъпи подаръци на холивудските си приятели и дори да финансира филмови продукции като \"Вълкът от \"Уолстрийт\".", "date": "2017.06.20", "title": "Малайзийски бизнесмен подарил на манекенка диаманти за 13 млн. долара"}
{"url": "http://www.novinite.bg/articles/145973/Seriozni-problemi-sas-Skype", "text": "Сериозни проблеми със \"Skype\" констатират милиони потребители по цял свят в последните дни, пише НОВА.Наскоро компанията \"Microsoft\" обнови интерфейса и функционалността на програмата. Неочакваните прекъсвания, както и невъзможността на Skype да изпраща съобщения обаче не позволяват на юзърите да се възползват пълноценно от нововъведенията.Според съобщенията в социалните мрежи проблемът е масов - както с мобилната, така и с десктоп версията. Оплаквания има от САЩ, Азия и Европа.От \"Microsoft\" обявиха, че работят по отстраняването на проблемите.Все още не е ясна причината за срива. ", "date": "2017.06.20", "title": "Сериозни проблеми със \"Skype\""}
{"url": "http://www.novinite.bg/articles/145968/Dvamata-policai-koito-prisvoiha-kontrabandni-cigari-ostavat-v-aresta", "text": "Двамата полицаи, които присвоиха цял микробус с контрабандни цигари, остават за постоянно в ареста. Решението на Апелативния съд в Пловдив е окончателно, пише НОВА.Полицаите поискаха да бъдат освободени, защото имали кредити, с които изплащали новозакупените си жилища. Петър Атанасов е служител на „Криминална полиция“, а Стефан Модев - на „Общинска”. Двамата бяха арестувани преди 10 дни по обвинение, че са нападнали нелегален търговец на цигари, като имитирали полицейска акция. Вързали търговеца със \"свинска опашка\", пребили го и задигнали микробуса му, пълен с 40 кашона цигари.Открадната стока е на стойност 290 000 лева. Съдът счете, че има опасност те да извършат и друго престъпление и затова ги остави зад решетките. ", "date": "2017.06.20", "title": "Двамата полицаи, които присвоиха контрабандни цигари, остават в ареста"}
{"url": "http://www.novinite.bg/articles/145979/Nov-alo-izmamnik-be-zaloven", "text": "Участник в измамна схема по сценария „оказване на съдействие при провеждане на полицейска акция“ е задържан от криминалисти от Районно управление на МВР - Трявна. Това съобщиха от пресцентъра на МВР, предаде Агенция \"Фокус\".Вчера, към 13 часа, 81-годишна местна жителка потърсила помощ в полицията, обяснявайки, че се предоверила на непознат мъж и след разговор по телефона оставила на уговорено място 3600 лева и златни накити. В хода на предприетите незабавни действия, час по-късно, в района на ул. „Васил Левски“, криминалисти заловили 22-годишен жител на севлиевското село Батошево.При обиска, у него били намерени парите и златните бижута. Извършен е оглед, образувано е досъдебно производство. Мъжът е задържан за срок до 24 часа, привлечен е в качеството на обвиняем за престъпление по чл. 209, ал. 1 във вр. с чл. 20, ал. 2 от НК, и му е наложена мярка за неотклонение „подписка“.", "date": "2017.06.20", "title": "Нов \"ало\" измамник бе заловен"}
{"url": "http://www.novinite.bg/articles/145980/Osuetiha-nezakonnata-prodajba-na-280-litra-kontrabanden-alkohol", "text": "Служители от икономическа полиция и РУ- Годеч осуетиха незаконната продажба на 280 литра контрабанден алкохол. Това съобщиха от пресцентъра на ОДМВР - София, пише \"Фокус\".Нередовната акцизна стока е открита и иззета при полицейска операция за противодействие на съхранението и разпространението на акцизни стоки без бандерол. В хода на акцията, проведена съвместно от служители на РУ- Годеч и сектор „Противодействие на икономическата престъпност“ в ОДМВР- София, е извършена проверка на магазин за хранителни стоки в Годеч. В складовото помещение на търговския обект, в присъствието на управителя, инспектиращите попаднали на десетки пластмасови бутилки с различна вместимост и бидон, пълни с контрабанден алкохол.Установеното количество - общо 280 литра, е иззето по надлежния ред. Действията по разследването продължават в рамките на образуваното по случая досъдебно производство.При провеждането на операцията служителите на реда са иззели и 620 къса цигари без български акцизен бандерол, носени в пазарска торба от 62-годишна жителка на Годеч. По случая е образувана преписка за извършено административно нарушение по Закона за акцизите и данъчните складове.", "date": "2017.06.20", "title": "Осуетиха незаконната продажба на 280 литра контрабанден алкохол"}
{"url": "http://www.novinite.bg/articles/145940/Britanskite-medii-Ronaldo-puska-Real-Madrid-po-parzalkata-za-poveche-pari", "text": "През последните дни новина номер едно в света е, че Роналдо иска да напусне Испания и Реал Мадрид. Това стана веднага, след като бе обвинен за укриване на данъци от местната прокуратура. Веднага се заговори, че португалската суперзвезда може да се върне в Манчестър Юнайтед. Това принуди рано тази сутрин босът на \"белите\" Флорентино Перес да каже, че ако друг отбор иска Кристиано ще трябва да плати 1 милиард евро.Медиите във Великобритания раздвижиха контактите си и се добраха до близък човек на мениджъра на Юнайтед Жозе Моуриньо. Според него Роналдо се опитва да пусне по пързалката Реал (Мадрид), за да си изпроси по-висока заплата.На въпроса дали Моу иска Роналдо и действа по трансфер, източникът разкри: \"Не! Жозе не е и мислил за Кристиано. Това е негов трик, за да получи по-висока заплата в Реал\".Спекулациите за евентуален трансфер на Роналдо обаче са и за други отбори. Тръби се, че Монако, ЛА Галакси и още няколко тима са готови да подпишат с португалеца. Слухове свързват завездата и с Челси. Не е тайна, че Реал има голям апетит към суперзвездата на лондончани Еден Азар. Затова се спекулираше за евентуален бартер.Източник: ", "date": "2017.06.20", "title": "Британските медии: Роналдо пуска Реал Мадрид по пързалката за повече пари"}
{"url": "http://www.novinite.bg/articles/145941/Grigor-Dimitrov-Na-treva-vinagi-sam-shtastliv", "text": "Григор Димитров заяви, че на трева винаги е щастлив. След първия си мач на зелено той остана много доволен от своята игра. Гришо победи американеца Райън Харисън с 6:3, 6:1 в първия си мач на турнира „Куинс Клъб” в Лондон.„Винаги съм позитивно настроен през годината, но когато дойде време за сезона на трева съм с различна нагласа. Много съм щастлив от представянето си\", сподели Гришо.„Винаги когато стъпя на тревата, това ме кара да се усмихна”, каза още Гришо.Днес Жулиен Бенето и Джеймс Уърд ще определят и следващия съперник на Григор за втория кръг. Хасковлията пък ще се пусне на двойки заедно с Жо-Вилфред Цонга, а техни съперници ще бъдат близнаците Боб и Майк Брайън. Източник:   ", "date": "2017.06.20", "title": "Григор Димитров: На трева винаги съм щастлив"}
{"url": "http://www.novinite.bg/articles/145952/16-godishen-v-koma-sled-kato-brat-mu-go-prebil", "text": "16-годишно момче от Бургас е прието в болница с тежка черепно-мозъчна травма в болница след побой, нанесен му от собствения му брат. Жестокото посегателство било извършено по време на семеен скандал в бургаския ромски квартал „Победа“ в понеделник вечер, предаде Нова телевизия.Пострадалият е настанен в реанимацията на местната болница, където лекарите се борят за живота му, съобщава Дарик радио.Задържан за зверството е 24-годишният М.А. Взета му е кръвна проба за анализ. Тя показала, че младият мъж бил пиян и под въздействие на наркотици. Полевият тест отчел наличие на метамфетамин в кръвта му.Побойникът е задържан за срок от 24 часа. Предстои да му бъде повдигнато обвинение. ", "date": "2017.06.20", "title": "16-годишен в кома след като брат му го пребил"}
{"url": "http://www.novinite.bg/articles/145943/Ludogorec-provede-parva-trenirovka-v-Avstriya", "text": "Лудогорец проведе първа тренировка в Австрия. След обяд в понеделник тимът се настани в хотел „Панорама Роял“ в градчето Бад Харинг, а вечерта футболистите имаха занимание в едноимената база, която ще бъде дом на шампионите в следващите две седмици.Първата контрола на Лудогорец на австрийска земя ще бъде на 22 юни (четвъртък). В 20,00 ч. българско време „орлите“ ще се изправят срещу вицешампиона в първенството на Азербайджан Габала. Мачът ще се играе на стадиона в град Шваац. На 24 юни Лудогорец среща Зенит, а след това предстоят контролни срещи с шампиона на Гърция Олимпиакос, Университатия Крайова, Динамо Москва и Ахмат Грозни.Източник: ", "date": "2017.06.20", "title": "Лудогорец проведе първа тренировка в Австрия"}
{"url": "http://www.novinite.bg/articles/145947/Po-nestandarten-nachin-stana-yasno-che-Ludogorec-e-zapochnal-s-lyatnata-selekciya", "text": "По нестандартен начин стана ясно, че Лудогорец е започнал с лятната селекция и първото попълнение е вратарят Хорхе Емануел Броун. 31-годишният страж сам разкри за сделката.\"Договорът ми с Лудогорец е за срок от три години\", обяви Броун.Той все още пази вратата на Колон Санта Фе. Това ще е така и в последните 2 мача от аржентинското първенство. Очаква се след това Броун да лети директно за Австрия, където от снощни Лудогорец е на подготовка.190-сантиметровият вратар е юноша на Расарио Сентрал, където е записал 104 мача. Той е играл и в чилийския Антофагаста, а до сега защитава емблемата на Колон.Владо Стоянов все още е контузен и под рамката за Лудогорец е само бразилецът Ренан. Даниел Наумов пък е с юношеския ни национален отбор.", "date": "2017.06.20", "title": "По нестандартен начин стана ясно, че Лудогорец е започнал с лятната селекция"}
{"url": "http://www.novinite.bg/articles/145949/Tri-novi-imena-vlyazoha-v-CSKA-1948", "text": "Три нови имена влязоха в управата на Сдружение „ФК ЦСКА 1948“. Това се случи на Общото събрание на членовете на Сдружението, което се проведе в Централния военен клуб.След гласуване бе решено УС да е съставен от петима души, като единствените, които запазиха мястото си там, са Никола Газдов и Явор Пангелов. Новите имена, влизащи в управата на клуба, са Стефан Сотиров, Добрин Гьонов и Мартин Митов.Стефан Сотиров е на 27 години от София. Юрист по професия и трето поколение армеец. Мартин Митов е мениджър при един от спонсорите на клуба – Sport Depot. Добрин Гьонов е познат сред феновете на клуба. От февруари насам 31-годишният софиянец заема поста на Оперативен директор. Гьонов бе избран и за председател на Управителния съвет.За почетен председател на Сдружението бе избран легендарният футболист на ЦСКА Ангел Рангелов.Освен избора на председател и УС, на събранието се коментира и бюджета за предстоящия сезон в Трета лига. Стана ясно, че повече от половината от парите са подсигурени, но ще се търсят и нови инвеститори.Бяха приети и новите членове на Сдружение „ФК ЦСКА 1948“, като се отчете прираст с близо 50 процента от началото на тази година до момента. Източник: ", "date": "2017.06.20", "title": "Три нови имена влязоха в ЦСКА 1948"}
{"url": "http://www.novinite.bg/articles/145989/Tajsana-pobedi-po-tochki-Tamir-Galanov-ot-Rusiya", "text": "Българският ьор  направи първа крачка към защита на европейската си титла от Самоков 2015, . В 1/8-финален мач в категория до 52 кг на шампионата в Харков (Укр) Тайсъна победи по точки Тамир Галанов от Русия и си осигури участие в следващия кръг. За него това бе първи мач в Харков, тъй като е поставен под номер 2 в схемата и почива в първия кръг, в който Галанов се справи с беларусина Лобан.За жалост другият ни 1/8-финалист – Симеон Чамов, загуби срещата си при 69-килограмовите от водача в схемата Парвиз Багхиров от Азербайджан, който е бронзов медалист от световното в Доха през 2015 г. и шампион от Европейските игри в Баку същата година.Така България остана с четирима ьори в шампионата – Асенов, Стефан Иванов (56), Елиан Димитров (60) и Кристиян Димитров (91). Отпаднаха Тинко Банабаков (49), Симеон Чамов (69), Арман Хакобян (75), Радослав Панталеев (81) и Петър Белберов (+91).", "date": "2017.06.20", "title": "Тайсъна победи по точки Тамир Галанов от Русия"}
{"url": "http://www.novinite.bg/articles/145948/Jekov-Penata-ne-znae-balgarski-i-jivee-na-stara-slava", "text": "Легендата на ЦСКА Петър Жеков не пропусне да захапе Димитър Пенев покрай проваления жребий на ЦСКА-София в Лига Европа. Легендарният голмайстор на \"червените\" сподели пред \"Меридиан Мач\", че не е бил изненадан от случилото се.Жеката се надява, че все пак догодина ЦСКА-София ще играе в Европа. Той коментира и присъствието на Димитър Пенев на жребия в Нион.\"Сигурно не са могли да му върнат билета. Говори се, че бил късметлия, ама е късметлия в други работи и живее на стара слава.Какъв бронзов медалист е? Откога на четвъртия дават бронз? Сигурно американците са имали много бронз и решиха през 1994-а да дадат и на нашите. Не знам какво щеше да прави на жребия без езици. Пената и български не знае. Говори само шопски\", коментира Жеков.Голмайстор номер 1 в историята на футбола ни отдавна се заяжда с бившия си съотборник и комшия на столичната улица \"Чехов\". Жаеата мина в лагера на Гриша Ганчев за една нощ, след като беше сред инициаторите за създаване на нов ЦСКА. Той обаче получи неустойка от 12 000 лева и се включи, макар и повече символично, в проекта ЦСКА-София. ", "date": "2017.06.20", "title": "Жеков: Пената не знае български и живее на стара слава"}
{"url": "http://www.novinite.bg/articles/145985/Chervena-invaziya-v-Nion-fenovete-atakuvat-UEFA", "text": "УЕФА отряза ЦСКА за евротурнирите минути преди началото на жребия за Лига Европа, пише . Това обаче разгневи всички \"червени\" фенове. Явно чашата на търпението им е преляла и смятат да не се занимават вече с бележки, писма и други неща, а директно да атакуват централата на европейския футбол в Нион. С протести и скандирания привържениците искат да покажат на УЕФА какво за тях е ЦСКА.Ето какво пише официалният сайт на ЦСКА: Ние, група привърженици на ЦСКА, организираме поход към Нион. Има осигурен транспорт с автобуси, а всеки желаещ може да се включи и с личния си автомобил. Нека да заявим на УЕФА на място какво мислим за скандалното изваждане на нашия клуб от жребия за Лига Европа в понеделник.Тръгването към Швейцария е утре (21 юни, сряда) в 14:00 часа. Сборният пункт е на паркинга на магазин \"Метро\" на изхода на София в посока Калотина. Нашата кауза е справедлива! Всички трябва да разберат, че никой не може да се подиграва с нас! Нека да покажем на самозабравилите се чиновниците в УЕФА, че няма да търпим своеволията им.", "date": "2017.06.20", "title": "\"Червена\" инвазия в Нион, феновете атакуват УЕФА"}
{"url": "http://www.novinite.bg/articles/145992/Germaniya-edva-uspya-da-pobedi-Avstraliya", "text": "Германия едва успя да победи Австралия с 3:2 в първия мач от група B за Купата на Конфедерациите на \"Олимпийския стадион\" в Сочи, пише .Ларс Щиндл вкара още в 5-ата минута и това загатна за интересен и интригуващ мач. В 41-ата минута Том Рогич изравни, а само минути по-късно Юлиан Дракслер отново върна аванса на световния шампион с гол от дузпа.Леон Горецка пък се възползва от грешка в защитата на \"кенгурутата\" и вкара за 3:1. Томи Юрич пък вкара скандален гол в 56-ата минута. Играч на Австралия стреля от около 17 метра, а Юрич отклони с тяло, но топката се отклони и в ръката му. Тук бе тествана и системата за видео повторение, която гледаше за засада и игра с ръка. Съдиите обаче дори на мониторите не успяха да забележат докосването. Така голът бе признат.Вангер пък удари греда. Германия е на второто място в групата с три точки, колкото има и първият Чили. Следващият мач е именно между двата отбора. Австралия пък ще играе с Колумбия.", "date": "2017.06.20", "title": "Германия едва успя да победи Австралия"}
{"url": "http://www.novinite.bg/articles/145944/Naprejenieto-okolo-Antonio-Konte-i-Chelsi-priklyuchi", "text": "Напрежението и спекулациите около Антонио Конте и Челси приключиха. Късно вечерта в понеделник италианският мениджър подписа нов договор със \"сините\" и остава на \"Стамфорд Бридж\".През последните няколко месеца се тръбеше, че доста отбори са готови да предложат на Конте по-добри условия, за да бъде начело на друг тим. Роман Абрамович и ръководството на Челси обаче разбраха, че спецът е много важен за клуба и решиха да вдигнат заплатата мъ, въпреки че той имаше контракт за още два сезона. Все пак Конте направи лондончани шампион в дебютния си сезон. Сега италианецът ще прибира по над 11 милиона паунда на сезон.Очаква се съвсем скоро Абрамович да бръкне дълбоко в джоба си, за да може Конте да привлече нови играчи. Това е належащо, тъй като през новия сезон Челси ще играе и в Шампионска лига.Източник: ", "date": "2017.06.20", "title": "Напрежението около Антонио Конте и Челси приключи"}
{"url": "http://www.novinite.bg/articles/145995/Zadarjaha-5000-kontrabandni-drehi-i-obuvki-na-Dunav-most", "text": "\r\nМитнически служители в Русе задържаха 5000 артикула  и , както и 150 парфюма, с логото на известни търговски марки, предаде БНТ.\r\n\r\nСтоките са открити при две отделни проверки на превозни средства, пътуващи от  за  през граничния пункт \"Дунав мост\". В първия случай митничарите са проверили товарен автомобил. Подробният оглед показал, че описаните в официалните документи детски комплекти всъщност са продукция на световно известни марки, без това да е упоменато в документите. Те са иззети. При втория случай в автобус, пътуващ по линията Истанбул-Букурещ, са открити парфюми. Те са били в багажа на пътник . Собственикът му признал, че е купил стоката от Турция.\r\n", "date": "2017.06.20", "title": "Задържаха 5000 контрабандни дрехи и обувки на \"Дунав мост\""}
{"url": "http://www.novinite.bg/articles/145955/Prezidentat-na-Kosta-Rika-glatna-osa-po-vreme-na-intervyu-VIDEO", "text": "Президентът на Коста Рика Луис Гилермо Солис Ривера, без да иска глътна оса по време на интервю, предаде „Ройтерс”. Неловката ситуация обаче не го обезсърчи и той започна да се шегува пред репортерите, предаде Нова телевизия.„Чист протеин”, заяви Луис Ривера, смеейки се. След което добавя, че видеото, записало необичайната му „закусчица”, ще стане световна новина.Когато давал интервюто, президентът бил на посещение в южната част на страната да откриването на асфалтов завод. ", "date": "2017.06.20", "title": "Президентът на Коста Рика глътна оса по време на интервю (ВИДЕО)"}
{"url": "http://www.novinite.bg/articles/145933/Vij-otkade-shte-pazaruvame-v-badeshteto-VIDEO", "text": "Как ще изглежда супермаркетът на бъдещето? Той работи 24 часа, 365 дни в годината, пред него не се чака на опашка и не се плаща в брой, предаде Нова телевизия. В Шанхай в момента изпробват магазин а колела. Със специална апликация клиентите могат да повикат супермаркета пред вратата си, в магазина се влиза с мобилен телефон. Отново с телефон клиентът сканира необходимите стоки, взима каквото му трябва и го заплаща. На излизане, парите се изтеглят от сметката. ", "date": "2017.06.20", "title": "Виж откъде ще пазаруваме в бъдещето (ВИДЕО)"}
{"url": "http://www.novinite.bg/articles/145960/Znaete-li-otkade-proizhojdat-domashnite-kotki", "text": "Международен екип учени от Белгия, България, Франция, Германия и САЩ са определили регионите, от които произхождат домашните котки. Тяхното проучване е публикувано в списание \"Nature Ecology and Evolution\", съобщи Католическия университет Льовен в Белия, предаде БГНЕС, цитирайки АФП.Специалистите смятат, че съвременната котка се е появила практически едновременно в два региона, откъдето впоследствие се е разпространила на планетата. Първата група животни възниква в Югоизточна Азия през 4400 пр. н. е. и се е разпространила в Европа. Втората популация е обитавала древен Египет и се е разпространила следвайки търговските маршрути, по-конкретно Средиземно море.В Европа тези котки са се смесили с местни диви видове, което води до появата на множество породи. Например учените са доказали, че раираните котки се появяват през Средните векове, тъй като свързана с такава мутация окраска за пръв път възниква при древните домашни котки в Югоизточна Азия. Авторите на изследването са стигнали до тези изводи, анализирайки ДНК на повече от 200 котки, обитаващи големи територии от Румъния до Ангола. Сред животните е имало както съвременни представители, така и породи, живели преди 9 000 години.", "date": "2017.06.20", "title": "Знаете ли откъде произхождат домашните котки?"}
{"url": "http://www.novinite.bg/articles/145920/Evropejskiyat-parlament-izslushva-Mariya-Gabriel", "text": "Важен ден за българската кандидатура за еврокомисар. Днес европейския парламент ще изслушва Мария Габриел, предаде Нова телевизия. В продължение на 3 часа тя ще отговаря на въпросите на депутатите за поста еврокомисар по цифрова икономика и цифрово общество.От Мария Габриел се очаква да докаже своята компетентност за поста.  ", "date": "2017.06.20", "title": "Европейският парламент изслушва Мария Габриел"}
{"url": "http://www.novinite.bg/articles/145999/Naj-opasnite-jeni-na-vsichki-vremena", "text": "По навик приписваме на жените предимно скромност и съвършено забравяме за личните им потребности. Обществото от векове принуждава жените, по-голямата част от тях, да отговарят на определен морален код, пише Profit.bg.Наказанието за излишна склонност към интимни приключения провокира минимум остракизъм. Жените, които си я позволят, са принудени да водят живот, който е изпълнен с прикриване на истинските им желания. Тези от тях обаче, които съумеят да достигнат високо положение, могат да си позволят да надскочат негативните оценки на обществото. Има царски красавици, които са влезли в световната история, като най-развратните жени на планетата.Те са имали доблестта да заявят това, което искат.КлеопатраНякои не знаят как се казвали велики фараони, но за лекия нрав на Клеопатра малцина са пропуснали да узнаят нещичко. Заради своята изкусна красота и хитрост тя обезоръжава Цезар, след това Марк Антоний. Те били готови да минат през огън, за да укротят нрава й. Имало хора, които се съгласявали на смъртна присъда, само да имат Клеопатра за една нощ.Княгиня СалтиковаМъжете с добра фигура винаги ще привличат жените. Маря Алексеевна Салтикова смятала войниците за най-съблазнителни. Поради това прекарвала свободното си време в казармите.Маркиза дьо ПомпадурКой още смята, че външността не е основното качество на човека? Жана Пуасон създава план за живота си, бягайки от този свой коз. Планът бил доста прост: да се срещне с краля и да му завърти главата. Така Людовик ХV в продължение на 20 години държал маркизата сред фаворитките си, особено хвалейки нейните организаторски способности.Графиня ДюбариМанастирската килия не е особено привлекателна за Мари Бекю. Поради това тя избягва още на 13-годишна възраст. В Париж Мари с удоволствие се отдава на проституция и става модел.Граф Дюбари измъква развратницата от улицата и я завежда в замъка си. След като прави грешката да се похвали с нея на Людовик ХV, красавицата отива в обятията на краля.МесалинаРимският император Клавдий имал най-развратната „първа лейди“ в цялата история. Месалина не пропускала нито един симпатичен легионер, а когато и това не й стигало, просто си организирала цял публичен дом.Тацит споменава нравствените качества на Месалина на едно място в своите исторически очерци.", "date": "2017.06.20", "title": "Най-опасните жени на всички времена"}
{"url": "http://www.novinite.bg/articles/146005/Vegansko-kafe-i-monasheska-bira-po-moreto", "text": "Богат асортимент от продукти, използвани във веганската и вегетарианската кухни, подправки и напитки могат да бъдат намерени на базара, съпътстващ втория Веге фестивал във Варна, предава БГНЕС. В павилионите се предлагат още пчелни продукти, билкови тинктури, ръчно изработени сувенири, играчки, възглавнички, детски обувчици, бижута, козметични продукти с алое и други.На базара се предлагат напитки, които представляват алтернатива на кафето. Сред тях е индийското кафе с екзотични подправки, веган капучино с оризово или кокосово мляко и фрапе от рожков. Дошлите да разгледат базара с интерес се спират пред щанд, предлагащ бира, направена от монаси. Сред изложителите на Веге базара във Варна е и пекарната на майстор Мирослав Коларов.Сред предложенията е авторски хляб, приготвен по стари технологии с подбрани брашна, без консерванти. Печивата са ръчно направени с жива вода в подова пещ.", "date": "2017.06.20", "title": "Веганско кафе и монашеска бира по морето"}
{"url": "http://www.novinite.bg/articles/145923/Premierat-na-Makedoniya-na-poseshtenie-u-nas", "text": "Министър-председателят на Република Македония Зоран Заев - на посещение у нас. Очаква се той да се срещне с премиера Бойко Борисов в Министерския съвет, предаде Нова телевизия.  Очаква се Борисов да призове Македония да подпише със страната ни договор за добросъседство, за да се предвижи съседката ни към Европейския съюз и НАТО. Скопие години наред протака преговорите за подписване на договора, но очакванията са, че правителството на Заев е готово на отстъпки.   ", "date": "2017.06.20", "title": "Премиерът на Македония на посещение у нас"}
{"url": "http://www.novinite.bg/articles/146001/Eto-kak-osvejavat-kuchetata-bez-dom-v-Plovdiv-prez-goreshtite-dni", "text": "\r\nОсвежаване за та без дом в Пловдив през горещите дни. В приюта за бездомни животни вече е монтирана система за охлаждане на въздуха. Това става чрез водна мъгла, която ще бъде пускана, когато температурата на въздуха надвиши 32 градуса, което за Пловдив е често явление, предаде БНТ. \r\n\r\nОхлаждащите системи са монтирани над всяка клетка на 73-те , които живеят в момента в приюта. Технологията използва водна помпа и дюзи, които превръщат водата във водна мъгла с много ситни капки. Системата се пуска само в най-горещите летни дни.\r\n\r\nКапковата система понижава температурата с 10 градуса и така се получава свеж бриз. Този вид охлаждане е рай за та, които страдат от летните жеги. Допълнително затруднение за тях са и клетките, които се нагряват от слънцето.\r\n\r\nСистемата предпазва и от летящи насекоми. Пречиства се и въздуха. От приюта заявиха, че тя няма да натовари бюджета на предприятието, защото водата идва от собствена сонда. През зимата ще бъде премахвана и монтирана отново през то.\r\n", "date": "2017.06.20", "title": "Ето как освежават кучетата без дом в Пловдив през горещите дни"}
{"url": "http://www.novinite.bg/articles/145925/Otvlyakoha-dvama-holandski-jurnalisti-v-Severoiztochna-Kolumbiya", "text": "Двама холандски журналисти бяха отвлечени в североизточата част на Колумбия от ляворадикалната организация Армия за национално освобождение, предаде БГНЕС, информира Нова телевизия.Телевизионният журналист Дерк Йоханес Болт и операторът Еуджинио Ернест Мари са били отвлечени по време на работа в град Ел Тара в Северен Сентандер, който се намира на границата с Венецуела.Колумбийските военни започваха спасителна операция за издирване на заложниците.Армията за национално освобождение се състои от 2000 души и е втората по численост бунтовническа групировка в Колумбия след Въоръжени революционни сили на Колумбия /ФАРК/. ", "date": "2017.06.20", "title": "Отвлякоха двама холандски журналисти в Североизточна Колумбия"}
{"url": "http://www.novinite.bg/articles/145922/Zaradi-goreshtoto-vreme-otmenyat-poleti-v-Arizona", "text": "В Съединените щати е толкова горещо, че се налага отмяната на полети, предаде Нова телевизия.  Югозападната част на страната е обхваната от опасни за живота температури. Във Финикс днес е 46 градуса. Очаква се утре да бъдат отчетени 49. При такава жега двигателите на самолетите не работят нормално и близо 50 полета бяха отменени. В сила е предупреждение към населението за повишен риск от топлинни удари, схващания по време на шофиране и други опасности, свързани с необичайна жега. Очаква се времето да остане такова до събота.  ", "date": "2017.06.20", "title": "Заради горещото време отменят полети в Аризона"}
{"url": "http://www.novinite.bg/articles/145924/Jitelite-na-London-demonstrirat-edinstvo-sled-atakata", "text": "Кметът на Лондон похвали жителите на града за реакцията им при вчерашния терористичен акт. Мюсюлмани, християни, евреи и индуси излязоха заедно на бдение след като мъж прегази умишлено хора, събрали се пред джамия в северен Лондон. При инцидента един човек загина, а 11 бяха ранени, предаде Нова телевизия.Кметът Садик Хан дойде в квартала, където беше извършено нападението и каза, че единството на лондончани е най-силното оръжие срещу омразата и екстремизма.Извършителят беше заловен от събралите се пред джамията хора, които не се саморазправиха с него. Той беше идентифициран от полицията. Властите смятат, че е действал от омраза срещу мюсюлманите, но случаят все още се разследва. Междувременно, стана ясно името на извършителя на терористичния акт в лондонския район Финсбъри парк. Той е 47-годишният Дарет Осбърн и живее в Кардиф с жена си и четирите си деца, и е познат на полицията с хулиганските си прояви.  ", "date": "2017.06.20", "title": "Жителите на Лондон демонстрират единство след атаката"}
{"url": "http://www.novinite.bg/articles/145932/London-i-Bryuksel-postaviha-3-osnovni-temi-kato-uslovie-za-Brexit", "text": "\r\nПри първия кръг от те за , който се проведе вчера -19 юни, беше изработен график за по-нататъшните разговори и основните теми, които предстои да бъдат обсъдени, предадоха информационните агенции. Преговарящите от двете страни изразиха оптимизъм за постигането на разумен компромис.\r\nСтартът на те бе обявен почти година след съдбоносния за ЕС и Обединеното кралство референдум, при който малко по-голяма част от британците изненадващо гласуваха за развод с европейската общност.\r\n\"Първата сесия от те за  бе важна и полезна\", заяви в Брюксел ръководителят на преговорния екип на Европейската комисия Мишел Барние.\r\n\r\nНа съвместна пресконференция с британския министър за  Дейвид Дейвис, Барние изброи три ключови теми, които трябва да бъдат уредени в първия етап на те: гарантирането на правата на гражданите от двете страни на Ламанша, уреждането на \"сметките\" и всички поети финансови ангажименти, и запазването на споразумението от Разпети петък за Северна Ирландия.\r\n\"Винаги ще работим с Обединеното кралство и никога против Обединеното кралство\", обеща главният преговарящ на ЕС Барние. И допълни: \"Справедливо споразумение е възможно и това е много по-добре от липса на споразумение\".\r\nСлед продължилите седем часа  британският министър по  Дейвид Дейвис обобщи, че между страните има много допирни точки.\r\nОчакванията си как ще протекат те занапред, той сподели, цитирайки Жан Моне, един от основоположниците на днешния Европейски съюз, с думите: \"Не съм нито оптимист, нито песимист. Аз съм просто решителен\".\r\nДейвис отговори на това с цитат на Уинстън Чърчил, който гласи: \"Песимистът вижда трудност във всяка възможност, оптимистът вижда възможност във всяка трудност\".\r\nТой добави, че двамата с Барние искат да постигнат най-доброто възможно партньорство, което работи и в полза на ЕС, и в полза на Великобритания.\r\n\r\nПървите три теми в дневния ред са правата на гражданите на ЕС във  и на британските в ЕС, изпълнението на финансовите ангажименти на Лондон към общността, поети по време на членството, както и въпросът за границата между Ирландия и Северна Ирландия.\r\nПо думите на преговарящите, \"този въпрос е от особена важност, но е и изключително сложен\".\r\nСлед като бъде постигнат значим напредък по тези три теми - очаква се това да стане към септември, ще се дискутират бъдещите взаимоотношения между Лондон и Брюксел и създаването на зони за свободна търговия.\r\nПървоначалното британско предложение беше всички теми да се обсъждат едновременно.\r\nПланира се те да завършат до 31 март 2019 г. Ако това не стане, излизането на  ще стане без да е подписан двустранен договор и без правна рамка на преходния период.\r\n \r\nНаблюдателите посочват, че при такъв вариант последиците за икономиката и гражданите на ЕС и  ще бъдат непредсказуеми.\r\n\r\nБританският премиер Тереза Мей ще обсъди с лидерите на 27-те страни-членки на ЕС на предстоящата им среща на върха в Брюксел въпроса за правата на гражданите. – европейските граждани, установили се във , и на британските граждани, живеещи на територията на ЕС, предадоха световните агенции, като се позоваха на британския министър Дейвис.\r\nСпоред Дейвис на срещата на върха Мей ще представи британската \"оферта\" относно правата на гражданите, посочва бТВ.\r\nПосле на 26 юни  ще публикува подробен документ, който ще представи общите линии на британската оферта и според Дейвис това ще е добра база за започване на  относно правата на гражданите, предаде Франс прес.\r\n\r\nПо-нататъшните  за  ще бъдат проведени в седмиците, започващи на 17 юли, на 28 август, на 18 септември и на 9 октомври - тоест преговорните сесии ще бъдат веднъж месечно, предаде Ройтерс.\r\nРаботни групи, съставени от експерти от двете страни, ще се захванат с най-наложителните досиета - правата на гражданите, финансово споразумение и други въпроси, произтичащи от развода, каза Мишел Барние, посочва Франс прес.\r\nТрънливият въпрос за границата между Ирландия и Северна Ирландия е поставен под директния надзор на двама близки сътрудници на Барние и на Дейвис.\r\nПреговорите ще се водят на английски и на френски. Преводачи ще бъдат осигурени от Европейската комисия, предаде Ройтерс.\r\n", "date": "2017.06.20", "title": "Лондон и Брюксел поставиха 3 основни теми като условие за Brexit"}
{"url": "http://www.novinite.bg/articles/145931/Arestuvaha-semejstvoto-na-terorista-ot-Shanz-Elize", "text": "Френската полиция е задържала четирима членове на семейството на радикализиралия се ислямист, който загина, след като се вряза с автомобил в полицейски ван, паркиран на „Шанз-Елизе“, съобщи източник от съдебната система, предаде БГНЕС.Бившата съпруга, братът и етървата на Адам Дзазири са били задържани в понеделник следобед, след като полицията ги разпита в семейния им дом край Париж. Бащата на извършителя също е бил задържан вчера вечерта, посочва източникът.Вчера следобед Дзазири забива автомобила си в полицейски ван, паркиран на известната парижка улица „Шанз-Елизе“. Той е убит при нападението, но в колата му са открити оръжия и газови бутилки. При инцидента няма пострадали. По-късно стана ясно, че нападателят е бил в списъка на потенциално опасните ислямисти. Бащата на нападателя заяви пред АФП, че неговият син е имал регистрирано оръжие и се е упражнявал в стрелба.Източници на агенцията потвърждават, че 31-годишният мъж е разполагал с разрешително за пистолет. Към момента никой не е поел отговорност за престъплението.", "date": "2017.06.20", "title": "Арестуваха семейството на терориста от „Шанз-Елизе“"}
{"url": "http://www.novinite.bg/articles/145921/Raste-broyat-na-jertvite-ot-pojara-v-Portugaliya", "text": "Армията се включи в гасенето на големия пожар в Централна Португалия. Пламъците отнеха живота на над 60 души. Снощи жертвите се увеличиха с една, след като ранен пожарникар почина от раните си в болница, предаде Нова телевизия.Над 1000 огнеборци гасят пожара, подпомагани от самолети и хеликоптери от Испания и Франция.Въпреки, че властите твърдят, че реакцията на службите е била адекватна, продължава дебата дали трябва да се въведе нова система за предупреждение.За пример се дава Австралия, където след поредица смъртоносни пожари беше въведено известяване с SMS-и и задължителни извънредни емисии по телевизията.  ", "date": "2017.06.20", "title": "Расте броят на жертвите от пожара в Португалия"}
{"url": "http://www.novinite.bg/articles/145951/Polskata-policiya-arestuva-edin-ot-naj-izdirvanite-italianski-mafioti", "text": "Антонио С. – член на италианската камора, беше задържан от полската полиция въз основа на международна заповед за арест, информира РИА Новости, цитирана от БГНЕС, пише NOVA. Съобщава се, че мафиотът е бил част от клана Контини. През 2011 година съд в Неапол го осъжда на 11 години затвор за международна търговия с наркотици и участие в мафиотски структури. Антонио С. се укривал в Полша от около 6 години и бил „търговски представител и образцов гражданин”. Полските полицаи са действали съвместно с италиански следователи, за да определят местонахождението му. Мафиотът разполагал с два различни документа за самоличност. Това е пореден успех за полската полиция. През януари в пицария в Краков беше задържан друг член на камората.  ", "date": "2017.06.20", "title": "Полската полиция арестува един от най-издирваните италиански мафиоти"}
{"url": "http://www.novinite.bg/articles/145964/Golyam-pojar-v-Kaliforniya-zaradi-jegi", "text": "Рекордни жеги разпалиха огромен пожар в Калифорния, предаде Нова телевизия.Десет самолета и хеликоптери бяха изпратени да спрат пламъците, които заплашват няколко градчета край езерото Биг Беър. Засега огънят гори в незаселен район, но пожара е изключително голям, с пламъци, които достигат 40 метра височина. ", "date": "2017.06.20", "title": "Голям пожар в Калифорния заради жеги"}
{"url": "http://www.novinite.bg/articles/145935/Momche-se-snima-ot-varha-na-nebostargach-v-Honkong", "text": "Едно опасно селфи, което буквално спря дъха на десетки хиляди. Младеж на ховърборд реши да се снима на върха на небостъргач в Хонконг, предаде Нова телевизия.Видеото му събра десетки хиляди гледания в социалните мрежи, а експерти коментират, че е истинско чудо, че момчето все още е живо. Те предупреждават също никой да не се опитва да повтори действията му. ", "date": "2017.06.20", "title": "Момче се снима от върха на небостъргач в Хонконг"}
{"url": "http://www.novinite.bg/articles/145983/Angela-Merkel-se-nadyava-na-svobodnata-targoviya", "text": "Канцлерът на ФРГ Ангела Меркел изрази надежди, че срещата на върха на лидерите на водещите индустриални и развиващи се икономики в северния ханзейски град Хамбург ще завърши с широк ангажимент на страните от Г-20 за свободната търговия, предава телевизионният канал ZDF, пише \"Фокус\".Говорейки в Берлин в рамките на честването на Деня на германската индустрия, Меркел подчерта, че изолацията не е в интерес на нито една държава, без обаче да споменава и дума за Съединените американски щати.", "date": "2017.06.20", "title": "Ангела Меркел се надява на свободната търговия"}
{"url": "http://www.novinite.bg/articles/145963/Amerikancite-mestyat-bojnite-si-samoleti-VIDEO", "text": "Съединените щати преместват бойните си самолети около Сирия, пише НОВА. Ходът е продиктуван от напрежението между Белия дом и Кремъл. След като американски изтребител свали сирийски самолет, Русия се закани, че американците ще бъдат третирани като врагове и обстрелвани.Говорител на централното командване на военновъздушните сили на Съединените щати потвърди репозиционирането, но не даде подробности какви ще са първите конкретни мерки. В момента сирийската армия и Русия от една страна и коалицията, ръководена от Съединените щати от друга, провеждат бомбардировки в един и същ район около град Рака. ", "date": "2017.06.20", "title": "Американците местят бойните си самолети (ВИДЕО)"}
{"url": "http://www.novinite.bg/articles/145934/700-dushi-v-bolnica-s-toplinen-udar-zaradi-jegite-v-Yaponiya", "text": "Близо 700 души бяха приети в болници в Япония със симптоми на тежък топлинен удар за периода от 12 до 1 юни. Техният брой е с почти сто повече отколкото предходната седмица, предаде БГНЕС. През май от топлинен удар в страната са починали двама души, предаде Нова телевизия.През миналата година топлината отне живота на повече от 100 души, а десетки хиляди попаднаха в болница. Около половината от пострадалите са хора над 65 години.  ", "date": "2017.06.20", "title": "700 души в болница с топлинен удар заради жегите в Япония"}
{"url": "http://www.novinite.bg/articles/145984/Zadarjaniyat-maj-napadnal-s-noj-policaj-ne-e-terorist", "text": "Мъжът, въоръжен с нож, който бе задържан в петък пред британския парламент в Лондон, е обвинен по няколко пункта, но не и за тероризъм, предаде \"Франс прес\", като се позова на британската полиция.Ениола Мустафа Амину е обвинен в притежание на оръжие и в агресия срещу срещу полицай, изпълнявал задълженията си, допълва Скотланд ярд.  Нападателят, който е на 27 години, остава в предварителния арест. Той бе подложен на психиатрична експертиза. По-късно днес той ще се яви в лондонски съд, за да чуе официално обвиненията.Заради мястото, обстоятелствата и неотдавнашните трагични събития, звеното за борба с тероризма на лондонската полиция разследваше този случай и се опитваше да установи дали мъжът е имал терористични подбуди, се казва в изявление на Скотланд ярд. Мерките за сигурност около британския парламент бяха засилени от 22 март, когато мъж прегази пешеходци на Уестминстърския мост, преди да убие с нож полицай на пост пред парламента. В това нападение бяха убити петима души, а нападателят бе ликвидиран.На 3 юни трима мъже прегазиха с ван пешеходци на Лондонския мост и след това нападнаха с ножове минувачи в съседния квартал. Те бяха ликвидирани от полицията. В това нападение загинаха 8 души. Две седмици преди това, на 22 май в края на концерт на Ариана Гранде в Манчестър терорист се взриви и уби 22 души. Десетки бяха ранени.За всички тези атаки отговорност пое \"Ислямска държава\".Нов атентат бе извършен в нощта на неделя срещу понеделник. Мъж се вряза с микробус в мюсюлмани близо до джамия във Финсбъри парк в северен Лондон. Ранени бяха 11 души, а един човек се почувства зле след атаката и почина. ", "date": "2017.06.20", "title": "Задържаният мъж нападнал с нож полицай не е терорист"}
{"url": "http://www.novinite.bg/articles/146006/Ogromno-kolichestvo-kokain-e-konfiskuvano-v-SASht-mejdu-mart-i-yuni-VIDEO", "text": "Преди няколко дни Бреговата охрана на САЩ показа как изглеждат 18 тона кокаин, пише Profit.bg.Огромното количество е конфискувано в международни води между март и юни тази година, информира ABC 10 News. От подразделението на Бреговата охрана на САЩ в Сан Диего не пропуснаха да се похвалят с постижението във Facebook. Наркотикът бе разтоварен и изложен от екипажа на един от корабите на бреговата охрана на пристанището в Сан Диего. Според данни на Бреговата охрана това внушително количество кокаин е събрано след 15 отделни прихващания на заподозрени в трафик на наркотици плавателни съдове в международни води близо до бреговете на Централна и Южна Америка.", "date": "2017.06.20", "title": "Огромно количество кокаин е конфискувано в САЩ между март и юни (ВИДЕО)"}
{"url": "http://www.novinite.bg/articles/145919/Slance-i-visoki-temperaturi-v-Yujna-i-Iztochna-Balgariya-moje-da-prevali", "text": "Днес преди обяд над по-голямата част от страната ще е предимно слънчево. След обяд ще се развива купеста и купесто-дъждовна облачност и на места, главно в Южна и Източна България, ще има краткотрайни валежи от дъжд, придружени с гръмотевици. Това съобщи за Агенция \"Фокус\" Евгения Егова, дежурен синоптик в Националния институт по метеорология и хидрология (НИМХ) към Българската академия на науките (БАН). Ще духа слаб до умерен северозападен вятър. Максималните температури ще са между 27° и 32°, в София - около 27°.По Черноморието преди обяд ще е предимно слънчево. Около и след обяд ще има временни увеличения на облачността, с краткотрайни превалявания и гръмотевици. Ще духа до умерен вятър от северозапад. Максималните температури ще са 25-27°. Температурата на морската вода е 19-22°. Вълнението на морето ще е около 2 бала.Над планините преди обяд ще е предимно слънчево. Около и след обяд ще се развива купеста и купесто-дъждовна облачност и ще има краткотрайни валежи от дъжд, с гръмотевици. Ще духа до умерен северен вятър. Максималната температура на височина 1200 метра ще е около 17°, на 2000 метра – около 10°.Атмосферното налягане е по-високо от средното за месеца и през деня слабо ще се понижи.", "date": "2017.06.20", "title": "Слънце и високи температури, в Южна и Източна България може да превали"}
{"url": "http://www.novinite.bg/articles/145982/Prez-septemvri-zapochvat-masovi-protesti-na-srabskite-voennoslujeshti", "text": "През септември започват масови протести на сръбските военнослужещи срещу \"ужасните условия за работа и ниското заплащане\", пише белградският \"Данас\", като цитира председателя на професионалнато сдружение Новица Антич. Според Антич само за последните две години армията е била напусната от над 3000 военнослужещи, недоволни от мизерните условия за труд, пише \"Фокус\".\"Към момента в сръбската армия разполага с 32 055 военнослужещи, при необходими 35 000 души. Но очевидно Министерството на отбраната не е заинтересовано от решаването на проблемите и позволи само за периода от януари до ноември 2016 г. да напуснат общо 1 570 души, от които 1070 професионални войници, а останалите цивилни служители. При това процесът на напускане на армията продължава\", заявява Антич.Председателят на Военния синдикат смята, че няма как да се работи пълноценно по 350-500 часа за 260 евро, като не се заплаща извънредния и нощния труд.По мнението на синдиката през септември сръбските военнослужещи ще протестира масово срещу ниското заплащане, лошите условия на труд и незаинтересоваността на Министерството на отбраната.", "date": "2017.06.20", "title": "През септември започват масови протести на сръбските военнослужещи"}
{"url": "http://www.novinite.bg/articles/145930/Na-81-godini-pochina-italianskata-dizajnerka-Karla-Fendi", "text": "В Рим на 81 години почина италианският моден дизайнер Карла Фенди, която години наред бе законодател в модата и определяше стратегията за развитие на известната компания „Фенди“, предаде Нова телевизия.Според местни медии Фенди наскоро е прекарала тежко белодробно заболяване. Тя е била изписана от болницата и се е върнала в римската си резиденция – знаменития Палацо Русполи, предаде БГНЕС.Карла Фенди е четвъртата от сестрите Фенди. Тя остава до последния си ден почетен председател на компанията „Фенди“, която е основана през 1925 г. от родителите й. Компанията е уникална в света на висшата мода. В началото на 50-те години тя е ръководена едновременно и от петте сестри Фенди – Паола, Анна, Франка, Карла и Алда.Едно от ключовите решения на Карла и сестрите й е да привлекат в компанията младия германски дизайнер Карл Лагерфелд. В продължение на години той е артистичен директор на „Фенди“.  ", "date": "2017.06.20", "title": "На 81 години почина италианската дизайнерка Карла Фенди"}
{"url": "http://www.novinite.bg/articles/145937/Biosferen-park-Chervenata-stena-veche-v-YuNESKO", "text": "„Червената стена“ е сред одобрените четири български биосферни резервати от ЮНЕСКО, официално това стана факт на 29-ата сесия на Междуправителствения координационен съвет по Програмата „Човекът и биосферата“, предаде БГНЕС.Обявяването на „Червената стена“, „Централен Балкан“, „Сребърна“ и „Узунбуджак“ в съответствие с принципите на Севилската стратегия (1995) дава възможност за стимулиране на местните общности и за развитие на регионите, на чиято територия се намират. Чрез обособяването на зони за защита, на „буферни“ и „преходни“ зони се поощрява прилагането на практики, които гарантират както икономическо развитие на съответните региони, така и опазването на природата в тях. С разширяването на територията на съвременните биосферни паркове се създават условия в управлението им да се присъединят не само представители на държавната и местна власт, но и на обществото и бизнеса.Вписването на четирите биосферни резервата в ЮНЕСКО стана благодарение на съвместните усилия на общините, на чиято територия се намират (Асеновград, Карлово, Троян, Павел баня, Севлиево, Антон, Силистра и Малко Търново), на МОСВ и неговите регионални подразделения РИОСВ в Пловдив, Русе, Бургас, ДНП „Централен Балкан“ и НПО, които подпомагат процеса по изготвяне на номинациите.Биосферен парк „Червената стена“ бе първият в страната с избран през април 2017 г. Консултативен съвет от 28 представители на държавната и местната власт, на научни институти, Българската православна църква, НПО и бизнеса в района на община Асеновград. Обявяването на територията за биосферен резерват като част от световната мрежа носи престиж и признание, реклама и атрактивност на региона и на страната.", "date": "2017.06.20", "title": "Биосферен парк „Червената стена“ вече в ЮНЕСКО"}
{"url": "http://www.novinite.bg/articles/146010/Evakuiraha-jp-garata-v-Bryuksel-zaradi-vzriv-VIDEO-SNIMKI", "text": "Централната железопътна гара в  беше евакуирана, след като войници са открили огън срещу мъж, който е носил с колан с експлозиви, съобщи Би Би Си, предаде Нова телевизия. Те са успели да го неутрализират и никой друг не е пострадал, допълва Ройтерс. Белгийската полиция посочва, че ситуацията е под контрол. Мъжът е задействал взривното устройство, когато видял, че е привлякъл вниманието на униформените край гарата. Според очевидци той носел със себе си раница. Би Би Си цитира белгийски медии, според които мъжът изкрещял \"Аллах Акбар\", преди да активира бомбата, която носел.Престрелката е станала на La Grande Place. Самият площад е бил евакуиран. Гарата, на която е станала атаката, е един от трите най-натоварени възела в белгийската столица. \"Хората бягаха навсякъде\", разказва свидетел пред Радио Ер Те Ел.  Свидетели заявяват, че са чули звук, подобен на експлозия, допълва Скай Нюз. Реми Бонаф казва, че е бил на мястото, когато е избухнала експлозията, последвана от огън.\"Звукът беше много силен. Беше като огромни фойерверки, които избухват точно под носа ми. Огънят беше много малък\", разказва той. ", "date": "2017.06.20", "title": "Евакуираха жп гарата в Брюксел заради взрив (ВИДЕО/СНИМКИ)"}
{"url": "http://www.novinite.bg/articles/145938/Snyag-prez-yuni-Na-vrah-Musala-vali-ot-nyakolko-dni", "text": "Рекордно ниските температури у нас и проливните дъждове напомниха на есен през юни, предаде бТВ. На връх Мусала от няколко дни вали сняг, показват снимки, качени в социалните мрежи от метеорологичната станция.Днес снежната покривка е достигала 30 см. Според метеоролозите явлението е нетипично за средата на юни.", "date": "2017.06.20", "title": "Сняг през юни: На връх Мусала вали от няколко дни"}
{"url": "http://www.novinite.bg/articles/145966/Balgarinat-otdelya-vse-poveche-vreme-i-sredstva-za-kultura", "text": "Истински културен подем – българинът отделя все повече време и средства за култура. Това сочат данните на Националния статистически институт. По-често ходим в музеи, на кино и театър. Увеличава се и броят на читателите в библиотеките, пише НОВА.Освен интерес към седмото изкуство, напоследък се отчита и ръст в посещаемостта и на музеите.  Старият град в Пловдив е вторият у нас най-посещаван туристически обект. Една от задължителните спирки е Етнографският музей. Само за миналата година броят на посетителите е скочил с 30 на сто. Това води и до ръст на приходите. Музеите у нас само за миналата година са отчели оборот от 57 милиона лева. Някои от тях дори са наели още работници. Туристическият поток се отразява и на търговията. Уличните музиканти пък се радват все повече на чужди туристи. И не на последно място политиката, която музеите, галериите и кината развиват за ден на свободния вход, също дава своя положителен резултат. ", "date": "2017.06.20", "title": "Българинът отделя все повече време и средства за култура"}
{"url": "http://www.novinite.bg/articles/146004/Bojidar-Dimitrov-za-skandalite-okolo-kirilicata-Tolkova-znayat-tolkova-kazvat", "text": "\r\n\"Смятам, че не са нарочни тези приказки. Толкова знаят хората, толкова си говорят. Единият е шахматист, другият политик. Не им е им е работата да навлизат в българската писменост. Абсолютно правилно Борисов анулира срещата. Аз бих направил същото\", това коментира в студиото на \"Денят започва\" , директор на Националния исторически музей по повод казусът с та и изказване на руският шахматист Анатолий Карпов, че тя идва от Византия. Той призна още, че, ако това е игра на политически шах, е много примитивна.\r\nБожидар Димитров, директор на Националния исторически музей: В науката този въпрос не е спорен. Има спорове около глаголицата, но около та няма. Известно е, че тя е на българската държава. Питайте Христо Стоичков от къде идва азбуката. Един спортист от къде да знае. Толкова знаят, толкова казват. Невежество. Не знам дали ние не политизираме излишно. Не бива да се свързват двете неща - освобождението и създаването на азбуката. Едното ние, другото те ни освободиха безусловно.\r\nВчера без да знам, че ще се развие такъв скандал и се е случил, пуснах на медиите едно съобщение за нарочна експедиция в Македония, в която да направят снимки на икони, рисувани от македонски зографи. Написаните слова върху тези икони също доказват, че та е българска азбука.\r\n\r\nВ студиото на БНТ Димитров припомни исторически факти за създаването на глаголицата и обобщи, че та е създадена от Климент в Плиска и утвърдена вероятно в Преслав в първата година на столичния период.\r\n\"Путин не е Русия. През 2013 руският патриарх казва, че азбуката идва от България. Той трябва да бъде гост, ако не бъде, все едно сме ниска и примитивна държава.\"\r\nОтносно споразумението с Македония той заяви:\r\nЗа спора Гърция - Македония той сподели, че Македония трябва да се откаже от това име, защото е земя изцяло на територията на Гърция.\r\n", "date": "2017.06.20", "title": "Божидар Димитров за скандалите около кирилицата: Толкова знаят, толкова казват"}
{"url": "http://www.novinite.bg/articles/145972/Voenniyat-ministar-na-Franciya-podade-ostavka", "text": "\r\nФренският   обяви, че се оттегля от поста си, който пое на 17-и май, заради скандал с фиктивно наемане на работа на нейни сътрудници, който засегна малката й центристка партия MoDem („Демократично движение”), съюзник на партията на президента Еманюел Макрон, предаде БНТ.\r\n\r\n\r\n\r\n\r\n", "date": "2017.06.20", "title": "Военният министър на Франция подаде оставка"}
{"url": "http://www.novinite.bg/articles/145957/Gazoprovodite-prez-Balgariya-shte-garantirat-energijnata-sigurnost-na-ES", "text": "Турският премиер Бинали Йълдъръм заяви пред своя гръцки колега Алексис Ципрас, че газопроводите, които ще пресекат българската територия ще осигурят енергийната сигурност на Европейския съюз, предаде БГНЕС. Министър-председателите на Гърция и Турция Алексис Ципрас и Бинали Йълдъръм обсъдиха в Атина продължаването на газопровода „Турски поток“ на гръцка територия.Това се казва в съвместно изявление за пресата. Ципрас заяви, че расте сътрудничеството между двете страни в области, имащи стратегическо значение не само за тях, но и за региона, за Европа и за европейско-турските отношения. „В енергийния сектор нашето сътрудничество в изграждането на тръбопровода TAP/TANAP е основа за развитието на така наречения „Южен газов коридор“, с отклонения за всички балкански държави. В същото време, в рамките на многовекторната енергийна политика, която ние подкрепяме, двете страни активизираха диалога за удължаването на тръбопровода „Турски поток“, заяви гръцкият премиер. Ципрас отбеляза, че Трансадриатическият газопровод /ТАР/ се изгражда с бързи темпове.Турският премиер потвърди, че двете страни продължават сътрудничеството в енергетиката. „ТАР е продължение на газопровода TANAP. ТАР отива към Италия и се реализира, и ние реализираме съвместен проект за газопровод с Русия“, каза Йълдъръм. „Вярвам, че със завършването на тези проекти за тръбопроводи, които ще пресекат българската и, възможно, гръцката територия, ще се осигури безопасността на доставките на енергийни ресурси в страните от Евросъюза“, каза турският премиер.„Турски поток“ е нов експортен газопровод от Русия за Турция по дъното на Черно море. Той се изгражда на мястото на „Южен поток“, който Русия прекрати заради некоструктивната позиция на ЕС. През май 2017 г. „Газпром“ стартира строителството на морския участък от „Турски поток“. Първата отсечка от газопровода е предназначена за доставката на „синьо гориво“ за турските потребители, втората – за газоснабдяването на страните от Южна и Югоизточна Европа. Мощността на всяка от отсечките е 15,75 милиарда куб.м. газ годишно.Строителството на „Турски поток“ трябва да приключи в края на 2019 г. Русия многократно е подчертавала, че ще започне изграждането на отсечката за ЕС само, ако има гаранции от Брюксел.", "date": "2017.06.20", "title": "Газопроводите през България ще гарантират енергийната сигурност на ЕС"}
{"url": "http://www.novinite.bg/articles/146000/Tramp-mislel-che-da-se-kandidatira-za-prezident-shte-struva-kolkoto-edna-yahta", "text": "\r\nБившият председател на Камарата на представителите на Конгреса на САЩ Нют Гингрич разкрива в нова книга, че Доналд  мислел, че да се кандидатира за  ще струва колкото една  и ще бъде “доста по-забавнo.”\r\nГингрич, който е приятел на , разказва, че се срещнал с него през януари 2015 г. и двамата обсъждали колко би струвала евентуалната кандидатура на  като по техни оценки сумата можело да стигне 80 млн. долара.\r\n“Неговият отговор беше безценен,” пише Гингрич в книгата си “Да разбереш “. След като помислил за момент, той казал „70 – 80 млн. долара, това е колкото една яхта. Това обаче ще е много по-забавно от купуването на !” Той също така отбелязва как  е ръководил кампанията си като корпорация - “с ясно начертана програма и с изразходване на по-малко средства от бюджетираните.”\r\nОписвайки телефонен разговор с  след изборите в Южна Каролина през февруари 2016 г., Гингрич казва, че все още кандидатът за   наистина е бил похарчил доста по-малко от планираното. “В края на разговора  на шега заявил на Гингрич „Между другото ти казваше, че ще трябва да похарча 80 млн. долара, но похарчих 30 млн. долара. До известна степен се чувствам зле ”.\r\nДа си кандидат-президент и да си главен изпълнителен директор на компания обаче са две различни неща.\r\nВ интервю за Reuters през април, малко преди неговите първи 100 дни като ,  сподели как ограниченията на Белия дом му се отразяват. “Обожавах живота си преди това. Занимавах се с толкова много неща,” заявява Тръмп. “ Сега работя повече, отколкото преди. Мислех, че ще е по-лесно.”\r\n", "date": "2017.06.20", "title": "Тръмп мислел, че да се кандидатира за президент ще струва колкото една яхта"}
{"url": "http://www.novinite.bg/articles/145994/Arestuvaha-aktora-Majls-Telar-zaradi-piyanstvo", "text": "\r\nАктьорът  е бил освободен от ареста, след като е бил  в нетрезво състояние на обществено място, предаде Асошиейтед прес. От полицията в Сан Диего съобщават, че 30-годишният актьор е бил арестуван в неделя сутринта, след като е бил забелязан да се клатушка и пада на улица в града, предаде БНТ.\r\n\r\n\r\n\r\n\r\n\r\n", "date": "2017.06.20", "title": "Арестуваха актьора Майлс Телър заради пиянство"}
{"url": "http://www.novinite.bg/articles/145998/Adski-jegi-Otmeneni-poleti-v-SASht-zaradi-vremeto", "text": "\r\nАдски  налегнаха планетата Земя! Гореща вълна с температура до 49 градуса Целзий връхлетя част от югозападните американски щати, съобщава АП. Учени предупреждават, че смъртоносните горещи вълни, особено в тропиците, ще зачестяват, дори човечеството да преизпълни целите на Парижкото споразумение за климата за ограничаване на глобалното затопляне с 2 градуса целзий.\r\nУбийствени  в \r\nУбийствено високи температури принудиха властите в няколко района на  да отменят полети, а лекари призоваха хората да си останат по къщите и да бъдат внимателни.\r\nВ Аризона са отчетени най-високи температури, но вълната е усетена също в Невада и Калифорния. Прогнозата за днес в Лас Вегас е 47 градуса Целзий. Предупреждения за  има почти в цяла Калифорния.\r\nНационалната метеорологична служба прогнозира 49 градуса по Целзий и по-висока температура във Финикс - нещо невиждано за последните повече от 20 години в пустинния град.\r\nКогато температурите се покачат, полетите също са засегнати. American Airlines отмени близо 40 полета за днес във Финикс заради жегата. Компанията също позволи на пасажерите в града да променят полетите си след сряда без допълнителна такса.\r\nГоворител на превозвача поясни, че малки регионални самолети не могат да летят при температура над 47 градуса по Целзий. По-големите самолети на Boeing и Airbus могат да летят при по-висока температура, но компаниите трябва внимателно да следят масата на самолетите по  на жегата, особено при излитане при подобни екстремни условия.\r\nВъв Финикс и Лас Вегас често термометърът достига до 43 градуса по Целзий, но рядко надвишава 46 градуса.\r\n\r\nСмъртоносните горещи вълни ще зачестят по-специално в тропиците, дори ако покачването на глобалните температури бъде ограничено до 2 градуса Целзий, каквато е поставената от за климата цел. Това показват резултатите от изследване, цитирано от световните агенции.\r\n\"Констатирахме, че погледнато в световен мащаб, смъртоносните горещи вълни са все по-чести\", заяви ръководителката на изследването Камило Мора от университета в Хавай. \"Дори ако постигнем по-добри резултати в сравнение с поставената от Парижкото споразумение за климата цел, около половината от населението на планетата пак ще бъде изложено на смъртоносни горещи вълни до 2100 г.\"\r\n\r\nПонастоящем около 30% от хората са изложени на потенциално смъртоносни горещи вълни в даден момент от годината. Ако парниковите емисии продължат да нарастват със сегашните темпове, три четвърти от човечеството поне веднъж годишно ще се окаже в същата ситуация до края на 21 век.\r\nВъв всички случаи тропиците ще са особено засегнати от смъртоносни горещи вълни, при които високи температури са комбинирани с голяма влажност.\r\n\"Когато е много горещо и влажно, човешкият организъм не може да се освободи от излишната топлина\", поясни Мора.\r\n\r\nАко увеличаването на парниковите емисии продължи със същите темпове, това ще доведе до средно покачване на температурите с 3,7 градуса Целзий и в Индонезия, Филипините, северната част на Бразилия, Венецуела, Шри Ланка, южната част на Индия, Нигерия и по-голямата част от Западна Африка ще има смъртоносни горещи вълни повече от 300 дни годишно до 2100 г., предупреждават учените\r\nПри повишаване на глобалните температури с 2 градуса Целзий засегнатите райони ще са по-малко, но градове като Джакарта, Лагос, Каракас и Манила ще са преминали прага на \"леталната горещина\" 6 месеца годишно до 2100 г.\r\nРезултатите от изследването са публикувани в \r\n", "date": "2017.06.20", "title": "Адски жеги! Отменени полети в САЩ заради времето"}
{"url": "http://www.novinite.bg/articles/145926/Izvadiha-3-kilogramov-tumor-ot-kraka-na-71-godishen-maj", "text": "50-сантиметров тумор от крака на 71-годишен мъж извадиха медицински специалисти от Военномедицинска академия, съобщиха от лечебното заведение, предаде Нова телевизия. 3-килограмовото образувание е отстранено след извършена сложна хирургична интервенция, продължила 3 часа. Лекарите уточниха, че в случая става въпрос за бързо растящ тумор в бедрото, който се е образувал в последните един-два месеца.В момента пациентът е в добро състояние, изведен е от реанимация само 24 часа след операцията. Възстановяването му протича нормално.  ", "date": "2017.06.20", "title": "Извадиха 3-килограмов тумор от крака на 71-годишен мъж"}
{"url": "http://www.novinite.bg/articles/145928/Dneven-horoskop-za-20-yuni-2017-g", "text": "ОвенАко има нещо, за което не сте абсолютно сигурни, по-добре кажете \"не\" и се отдръпнете. Още не сте стигнали до момента, в който можете да си позволите да поемате рискове.ТелецМоментът е подходящ за се изправите срещу емоционалните си кризи и всичко, което ви дърпа надолу. Доста е трудно да се провалите, но дори и да се случи, ще е във ваша полза.БлизнациДнес ще ви измъчват въпроси, свързани с пари. Обърнете им повече внимание от обикновено. Това е подходящо време за взимане на решения. Ако сте представител на някой от останалите зодиакални знаци, можете да намерите своя дневен хороскоп .", "date": "2017.06.20", "title": "Дневен хороскоп за 20 юни 2017 г."}
{"url": "http://www.novinite.bg/articles/145927/Momichence-na-godinka-pochina-sled-padane-ot-petiya-etaj", "text": "\r\nДете на година и седем месеца почина след падане от 5-я етаж на жилищен блок в Стара Загора. Инцидентът е станал вчера около 17.00 ч., предаде . Близнаци - момиче и момче, били в стаята. Момиченцето потърсило майка си, която простирала.\r\nДетето отворило комарника на прозореца и паднало. Момиченцето било закарано в Спешния център с множество наранявания, където починало.\r\n", "date": "2017.06.20", "title": "Момиченце на годинка почина след падане от петия етаж"}
{"url": "http://www.novinite.bg/articles/145929/Kakvo-iska-da-ni-pokaje-deteto-s-edno-ekstremno-selfi", "text": "„Опасните селфита не са мода. Това е потребност на децата, защото в тази възраст едно дете има нужда да опознае собствените си възможности, сила и здравина. Вече има желание да се представи пред другия пол в една романтична и привлекателна светлина и има нужда от признание в групата. В екстремното селфи всичко това се постига за секунди и много успешно и недвусмислено”, заяви в студиото на „Здравей, България” психологът Ани Владимирова.А какво показват децата, които обичат да се снимат на опасни места?„На първо място, ти показваш, че си смел и силен, без да влизаш в конфликт с врагове или други хора, които могат да те победят. Всичко зависи от самия теб. На второ място, ти се представяш в една романтична светлина, но без да си сладникав. На трето място, постигаш моментално признание, което не подлежи на съмнение, защото то е запечатано в снимка и никой не може да го оспори”, каза още психологът Ани Владимирова.Причината - публиката сега е огромна, тя сега е в мрежата и там получаваш признание и имаш възможности за реализация.А какви са децата, които най-често прибягват до опасните селфита?„Това обикновено енергични, любознателни деца. И когато те не получават поле за изява, те отиват да се изявяват по този начин”, отговаря психологът.Може ли родителят да попречи на детето да се снима на опасни места?„Да развиеш детето си, изисква огромно усилие от родителите. Той трябва да отдели време. Да се проявява интерес към детските „интересни” неща. Защото ако детето обсъди нещата с родителя, то ще получи спирачка навреме. Всяко дете, попаднало в такава ситуация, 50% е по вина на родителя”, обясни психологът Ани Владимирова. ", "date": "2017.06.20", "title": "Какво иска да ни покаже детето с едно екстремно селфи?"}
{"url": "http://www.novinite.bg/articles/145942/Pojar-na-teritoriyata-na-TEC-Republika-v-Pernik", "text": "\r\nПожар е избухнал на територията на  в , потвърдиха от ната, предаде бТВ. Огънят е тръгнал от захранващи кабели, които са подпалили въглищен прах.\r\nНа мястото са изпратени екипи никари. Към момента основен приоритет е централата да не спира работа.\r\nПо първоначални данни няма опасност за населението.\r\n", "date": "2017.06.20", "title": "Пожар на територията на ТЕЦ „Република” в Перник"}
{"url": "http://www.novinite.bg/articles/145954/Lozan-Panov-se-otkazva-ot-avtomobil-na-NSO", "text": "Председателят на Върховния касационен съд (ВКС) се отказва от използването на автомобил на Националната служба за охрана (НСО) и ще ползва автомобилите, които има ВКС. Това каза Лозан Панов преди заседанието на съдийската колегия на ВСС, пише БГНЕС, предаде Нова телевизия.В понеделник Военно-окръжната прокуратура в София отказа да образува наказателно производство по твърденията за инцидент с автомобила на НСО, обслужващ председателя на ВКС Лозан Панов.„За мен е странна констатацията, че специализираният транспорт на НСО предлага S-класа, на която могат болтовете при интензивно движение в завои да се саморазвият до изпадане“, посочи той.Според Панов в постановлението на прокуратурата не се казват няколко важни обстоятелства, за които е дал своите обяснения.„С водача на автомобила сме информирали НСО и неговите началници. По телефона съм разговарял с директора на НСО, на който му обясних подробно какво се е случило. Разбирам, че той не е разбрал какво се е случило. На следващия ден аз съм написал писмо до НСО. Това е и причината след това, няколко дни по-късно да информирам и президента. Едва след като информирах президента, вече имаше реакция от страна на прокуратурата“, посочи той.\"Констатациите, че на такъв автомобил, на такава марка автомобил могат да се саморазвият болтовете на задна лява гума, означава само едно, че няма сигурност при осигуряването на специализирания транспорт от страна на НСО. И в този смисъл това, което мога аз да направя, е да се откажа от използването на автомобил на НСО и да използвам автомобилите, които има ВКС, което направих още днес\", заяви още Панов.Той подчерта, че ще подпише каквато е необходимо декларация, а каквото е необходимо ще декларира устно или писмено, и ще уведоми началника на НСО.„Дано този път да ме разбере какво съм му казал и какво искам да му кажа“, заяви Панов. По  думите му днес той се е придвижил до работното си място с автомобил на съда. ", "date": "2017.06.20", "title": "Лозан Панов се отказва от автомобил на НСО"}
{"url": "http://www.novinite.bg/articles/145956/Doc-Vanya-Micheva-Kirilicata-e-sazdadena-v-Balgariya-vaz-osnova-na-150-godishen-nauchen-trud", "text": "„150-годишен научен труд е установил, че кирилицата е създадена в България и е дело изцяло на български книжовници“. Това заяви в ефира на „Здравей, България“ доц. Ваня Мичева от Института по български език към БАН.Повод за коментара й станаха думите на руския шахматист Анатолий Карпов, който в понеделник заяви, че писмеността ни идва от Византия.„Глаголицата е създадена от проф. Константин Кирил Философ. Тя е съвършено графично писмо, което отразява изключително точно звуковете в езика ни. Тя обаче е трудна за изписване и за съдаване на голяма литература по онова време. Ето защо е написана и кирилицата“, поясни доц. Мичева.Тя каза още, че 24 от буквите в кирилицата са на основа на гръцките, а останалите са оригинални и отразяват спецификите на нашата реч. ", "date": "2017.06.20", "title": "Доц. Ваня Мичева: Кирилицата е създадена в България, въз основа на 150-годишен научен труд"}
{"url": "http://www.novinite.bg/articles/145969/Parite-za-sabaryane-na-Garnizonnata-furna-otivat-za-ulichni-remonti", "text": "\r\nСредствата, предвидени за събаряне на  в , ще бъдат пренасочени за ремонти на улици в район \"Западен\". Очаква се на сесия Общинският съвет в града да реши дали 350 000 лева да отидат за облагородяване на инфраструктурата. Докато това стане съдбата на необитаемата сграда все още не е ясна, предаде БНТ.\r\n\r\nСредствата са заделени от районната администрация през 2016-а година. Още тогава е решено през тази година те да бъдат изразходвани за събаряне на  и изграждане на голям парк. Това обаче не стана, защото културни дейци се обявиха против бутането на сградата. Хората, които искат да бъде запазена фурната, събират подписи в своя подкрепа.\r\nСпоред художника Емил Миразчиев, който е против събарянето на фурната, не е ясно къде ще отидат тези средства и е по-добре да бъдат разходвани за ремонт на сградата. Той иска също фурната да бъде дадена на концесия безвъзмездно на сдружение с нестопанска цел.\r\n", "date": "2017.06.20", "title": "Парите за събаряне на Гарнизонната фурна отиват за улични ремонти"}
{"url": "http://www.novinite.bg/articles/145936/Rosen-Jelyazkov-Elektronnoto-upravlenie-na-instituciite-ne-e-ekzotika", "text": "Край на опашките пред КАТ при покупка на автомобил, това обеща пред нова шефът на електронно управление Росен Желязков. До есента трябва да заработи система, която ще позволи покупката на кола да става по-лесно. Институциите ще си препращат документите, а шофьорите ще ходят в КАТ, само за да си получат талона, предаде Нова телевизия. „Електронното управление на институциите не е някаква екзотика“. Това заяви в ефира на „Здравей, България“ председателят на новосъздадената държавна агенция „Електронно управление“ Росен Желязков.Той бе категоричен, че чакането по опашки по гишета скоро ще остане в историята.„Хората си взимат отпуски, за да си свършат работата. Но те не са, за да се ходи по гишета, а да се почива. Това носи огромни загуби за икономиката“, коментира Желязков.Той поясни, че в най-близко бъдеще за собствениците на автомобили ще стане много по-лесно и бързо да ги регистрират и преригистрират.„Още при първото посещение при нотариус данните трябва да стигнат до КАТ по електронен път. После КАТ само да информира собственика кога да отиде да си вземе талона. Заплащането на таксите също може да става при нотариуса. КАТ пък може да подава информация и до съответната община за това, че колата има нов собственик“, поясни Желязков.Той коментира и евентуалното премахване на задължителното в много случаи изваждане на свидетелство за съдимост.„За да се случи това, трябва да се променят повече от 40 закона“, обясни експертът.Той допълни, че премиерът Бойко Борисов е поставил много кратки срокове за въвеждане на електронното управление. Затова никой от заетите в сферата нямало дори да ползва летен отпуск.„Електронното управление е призвано да създаде цялата инфраструктура на трансформацията в администрацията“, каза Желязков. ", "date": "2017.06.20", "title": "Росен Желязков: Електронното управление на институциите не е екзотика"}
{"url": "http://www.novinite.bg/articles/145958/EK-razreshi-balgarskoto-pravitelstvo-da-podpomogne-BDJ", "text": "„В петък получихме дългоочакваното разрешение от ЕК българското правителство да има право да подпомогне БДЖ. Сумата, за която имаме разрешение е 224 млн. лв. Това е единственото по рода си, откакто сме членове на ЕС и е признание за успешните реформи, направени в дружеството от 2010 г. насам, както и на дългогодишен труд на г-н Московски, администрацията и мениджмънта на БДЖ. Това заяви на брифинг Велик Занчев, зам.-министър на транспорта, предаде БГНЕС.Оттук нататък започва тежката част - преговорите с Министерството на финансите, за да начертаем финансовите схеми, по които тези пари да дойдат в дружеството. Ще стартират преговорите с т. нар. облигационери - остатъкът, който трябва да платим е 150 млн. лв., а лихвите за просрочие са около 14 млн. лв. на година, добави той. С въвеждането на тол таксите ще поставим на една плоскост жп и автомобилния транспорт, те ще бъдат равнопоставени и ще могат да се конкурират, поясни Занчев. След решаването на натрупания дълг на железницата вторият проблем, по който ще работим, това са инвестициите в БДЖ, каза Занчев.Преди държавното дружество е вземало търговски кредити и чрез тях е инвестирало, а сега през капиталовия трансфер държавата ще инвестира в пътническия превоз, ще бъде купен нов подвижен състав. В момента професори и експерти работят, за да се оформи визията- какви влакове, мотриси са нужни на БДЖ „Пътнически превози”, за да има компанията европейски вид с адекватна услуга, посочи той.Повече от 50% от загубите ни са намалени, преструктурирана е цялата компания, извършихме реформи и като резултат е решението на ЕК, заяви на свой ред Владимир Владимиров, изпълнителен директор на холдинг „БДЖ”. В момента, в който погасим задълженията си, загубите в дружеството ще намалеят още повече, добави той. А капиталовата структура на предприятието ще стане нормална, но това не е краят на пътя, а краят на финалната права, продължи Владимиров. В момента са подготвени 21 проекта и по-голямата част от тях касаят развитието на БДЖ- пътнически и товарни превози, отбеляза той. Ще се оформи и едно ремонтно дружество, за да се съберат специалистите, сградния фонд и машините на едно място.С тези проекти до края на мандата на това правителство БДЖ ще изглежда по друг начин, поясни Владимиров. А тези 224 млн. лв. ще бъдат дадени на БДЖ безвъзмездно от държавата, отговори Владимиров на въпрос на медия. В рамките на мандата на това правителство ще стартира концесията на летище София, а може би и ще приключи, заяви Занчев.", "date": "2017.06.20", "title": "ЕК разреши българското правителство да подпомогне БДЖ"}
{"url": "http://www.novinite.bg/articles/145970/Kulata-Promahon-e-naj-natovaren-i-s-naj-mnogo-dupki", "text": "Най-натовареният пункт за Гърция е в окаяно състояние. От това се оплакаха шофьори на камиони, на които редовно се налага да чакат с часове на „Кулата”- „Промахон”, пише НОВА.Ремонт не е правен от години, а от Агенция „Митници” обещават това да се случи възможно най-скоро. Проблемите на „Кулата” започват на метри от пункта. Неасфалтирани участъци посрещат шофьорите още в самото начало. А дупките ги изпращат до края на пункта. Сградите и съоръженията на пункта също са остарели. Ремонт не е правен от години, а боклуци могат да се видят навсякъде.И от двете страни на пункта има тоалетни. Отвън големи и прилични, но вътре никой не смее да припари.От Агенция „Митници”, станали стопани на пункта преди повече от година, са категорични, че ремонтът е наложителен. Това обаче няма да стане скоро, тъй като все още се чака да бъде обявена обществена поръчка за цялостно поддържане на почти всички ГКПП-та в страната. Това трябва да се случи до края на годината. ", "date": "2017.06.20", "title": "„Кулата”- „Промахон” е най-натоварен и с най-много дупки"}
{"url": "http://www.novinite.bg/articles/145967/Akusherkata-udryala-Nikol-i-s-butilka", "text": "Новородената Никол е била удряна с юмруци и най-вероятно - бутилка, пише НОВА.Това сочи съдебно-медицинската експертиза по делото срещу акушерката Емилия Ковачева. Тя е обвинена в опит за убийство на бебето. Записите как удря детето потресоха България през пролетта на 2015 г. Специалистите, представили своите заключения пред съда, казват още, че травмите на Никол били почти несъвместими с живота. Вследствие на побоя детето имало 30-сантиметров хематом.Все още обаче не може да се намери експерт, който да каже дали жената от видеозаписа от нощта на побоя наистина е Емилия Ковачева. А от защитата й искат точно таква експертиза. Освен това, по време на днешното заседание по делото, адвокатите настояха представителтие на медиите да напуснат съдебната зала. Причината – не отразявали безпристрастно процеса и нагнетявали негативно отношение към акушерката. ", "date": "2017.06.20", "title": "Акушерката удряла Никол и с бутилка"}
{"url": "http://www.novinite.bg/articles/145975/Specialisti-Psihiatrichnata-reforma-u-nas-ne-se-sluchi", "text": "\r\nЛипсата на каквато и да е реформа в сферата на психиатричното здраве доведе до резултати, с които се сблъскват всички. За много от болните няма адекватна грижа, попечители и контрол. Това води не само до рязко влошаване в състоянието на болните, но и до ситуации, които сериозно застрашават живота и здравето на техните близки, съседи, а дори и на хората по улиците, предаде БНТ.\r\n\r\nЗа по-малко от час в центъра на Горна Оряховица се срещаме с петима души с видими психични проблеми, които сами и свободно обикалят по улиците. За жалост с подобни ситуации ежедневно се сблъскват жителите на този и много други градове. Някои не ги ги забелязват, други се плашат и ги заобикалят, трети внимателно ги наблюдават и се опитват да предвидят реакциите им.\r\nМариан Гоцев, жител на Горна Оряховица: Има едно момиче, то е агресивно. Аз бях свидетел тази сутрин, отива в книжарницата и иска направо 30 стотинки за кафе, ако не и дадат, започва да буйства, да хвърля.\r\nЕлена Хинкова, жител на Горна Оряховица: Те винаги създават някакъв смут, особено сред децата. Ето сега, например, там има една жена, която е слязла, ако едно дете седне до нея, би получило шок като я гледа.\r\nПроблемът се задълбочава непрекъснато и хората очакват институциите да вземат адекватни мерки.\r\nПламен Петров, жител на Горна Оряховица: Като че ли трябва да се вземат някакви мерки. Болниците не могат да ги поемат, а те все пак преди всичко се нуждаят от лечение.\r\nПодобна е ситуацията и в областния град Велико Търново. В този блок до скоро живеел млад мъж с установена диагноза и сериозни психични отклонения. Всички обитатели твърдят, че в последните осем години животът им бил ад.\r\nХристо Горсов: Последният път той излезе с една лейка с нафта да залива, да пали, с едни тръби, ножове хвърляше. Викали сме много пъти лекари, полиция, идваха, прибираха, 10-20 дена, най-много.\r\nГодини наред хората писали  до институциите, но без резултат.\r\nХристо Горсов: Аз имах 52 , от хора, които искаха изселването им. Достатъчно беше само шумовете, виковете, заливанията, нощем хората не можеха да спят. Децата да ти разказват, защото те не можеха да отидат на училище, не можеха да живеят спокойно.\r\nСлед последното настаняване в Държавна психиатрична болница обаче, мъжът починал, а сега в блока живее майка му, която също страда от психиатрично заболяване.\r\nХристо Горсов: Държавата е виновна, те не са виновни, че са заболели, може да се случи на мен, на теб, държавата е виновна.\r\n", "date": "2017.06.20", "title": "Специалисти: Психиатричната реформа у нас не се случи"}
{"url": "http://www.novinite.bg/articles/145950/Pojarat-v-Portugaliya-otnovo-se-razgorya", "text": "Отново се разгоря големият пожар в Португалия. Жертвите на огъня се увеличиха с една, след като пожарникар почина от раните си в болница. От събота пожарът е отнел живота на 64 души. Това е  най-тежкият подобен инцидент от десетилетия, предаде .Температурите в Централна Португалия се повишиха до 38 градуса и огънят тръгна отново. Армията помага на пожарникарите да гасят пламъците. Разчита се и на стотици доброволци\"Сухо е, духа вятър и температурите са високи. Всичко това разпалва огъня, който се разпространява много бързо. Най-трудно е да преместим хората на сигурно място. Някои не искат да напуснат къщите си\", коментира един от доброволците.Смъртта на над 60 души стартира дебат за подготвеността на властите за такива бедствия. Населението на засегнатия район не е било известено за степента на опасност. За пример се дава модерната система, разработена от Австралия преди 8 години. Там населението се известява с SMS-и, а телевизионните програми се прекъсват, за да бъдат дадени инструкции на хората къде гори пожар и как да действат. ", "date": "2017.06.20", "title": "Пожарът в Португалия отново се разгоря"}
{"url": "http://www.novinite.bg/articles/145953/Do-4320-leva-stiga-mesechnata-zaplata-na-chinovnik-v-administraciyata", "text": "До 4320 лева стига месечната заплата на чиновник в държавната администрация. Това показва Докладът за състоянието на администрацията през 2016 г., приет от правителството и цитиран от в-к “Труд“, предаде Нова телевизия.Максималното възнаграждение получават директорите на дирекции. След тях по заплати се нарежда главният секретар, който месечно взима до 3900 лева. Малко по-скромна е сумата за главен директор и ръководител на инспекторат – 3700 лева.До 2500 лева стига заплатата на началник сектор, а на специалист – до 2200 лева. Старши счетоводител и старши вътрешен одитор получават до 1600 лева на месец. Най-ниска е заплатата на старши специалист – до 1250 лева.През 2016 г. заплатите в българската администрация са нараснали с близо 6% в сравнение с 2015 г.Към 31 декември 2016 г. на щат работят 132 648 чиновници, от тях в централната администрация са 98 663, а в териториалната – 33 985. За сравнение към 31 декември 2015 г. броят им е бил 137 693 или с 5045 души повече.Едва половината от чиновниците обаче са с висше образование. Такива са 73 963 души, включително 425 служители с докторска степен. 444 служители са с основно образование, от които 282 – в общинските администрации.Всеки десети в администрацията е шеф, става ясно още от доклада. На ръководни длъжности са 8,6 на сто от всички заети в администрацията.Младите хора в администрацията са 11 913 – под 10 на сто, а тези на възраст над 60 години - 6,6%.Половината от работещите на гишетата са жени.Чиновниците, оказва се, са оценявани високо при редовната им атестация. Близо 99 на сто от поставените оценки са отлични – работата им надвишава или отговаря напълно на изискванията. При едва 0,1% има “Неприемливо изпълнение”, отчита докладът.Почти всеки служител разполага със служебен компютър. В края на 2016 г. администрацията има 129 985 броя компютри.Новите технологии не са спомогнали за улесняване дейността на администрациите. 15,56% от тях нямат система за документооборот, при толкова липсва и система за правно-информационни услуги. Всяка трета администрация не е въвела система за управление на човешките ресурси, а близо 45% – такава за управление на база данни. 64,76% от администрациите нямат системи за управление на документи, потоци и съдържание през интернет.Почти 20 млн. лева са платили данъкоплатците за телефонните разговори на чиновниците през 2016 г., показва още докладът. А администрацията се е снабдявала ударно с телефони през миналата година. Структурите на изпълнителната власт са разполагали с 457 967 телефонни номера, които са активни. 221 750 от тях са фиксирани, а останалите 236 217 - мобилни. ", "date": "2017.06.20", "title": "До 4320 лева стига месечната заплата на чиновник в администрацията"}
{"url": "http://www.novinite.bg/articles/145981/Katastrofa-otnovo-vze-jertva-tozi-pat-60-godishen-maj", "text": "60-годишен мъж е загинал при катастрофа по пътя Сливен - Тополчане, съобщиха от пресцентъра на ОДМВР - Сливен, пише \"Фокус\".Днес в 09:40 часа е постъпил сигнал за настъпило пътно произшествие на пътя град Сливен - село Тополчане. Лек автомобил „Пежо”, управляван от мъж на 60 години от град Сливен се е ударил с лек автомобил „Рено”, управляван от 47-годишен водач от град Карнобат. От произшествието на място е загинал 60-годишният мъж.Водачът на лекия автомобил „Рено” и пътуващото с него дете на 7 години са откарани в МБАЛ-Сливен и настанени за лечение. Причините за произшествието са в процес на установяване. По случая е образувано досъдебно производство.", "date": "2017.06.20", "title": "Катастрофа отново взе жертва, този път 60-годишен мъж"}
{"url": "http://www.novinite.bg/articles/145986/Jandarmeriyata-ni-pazi-chereshite", "text": "Жандармерия влезе в черешовите масиви в Кюстендилско. За поредна година охраната там ще бъде засилена до приключване на изкупната кампания. Тази година обаче реколтата е слаба, пише НОВА.Екипите са разположени на три места в района, оборудвани с уреди за нощно виждане. Охраната е денонощна и, освен обиколки около масивите, за проверка се спират и натоварените с продукция коли. Засилената охрана на черешовата кампания в Кюстендилско е факт от години. През 2009 г. група роми пребиха трима пазачи, единият от които почина. ", "date": "2017.06.20", "title": "Жандармерията ни пази черешите"}
{"url": "http://www.novinite.bg/articles/145987/Chast-ot-koncesiyata-na-Letishte-Sofiya-otiva-v-darjavnite-jeleznici", "text": "С парите от концесията на столичното летище ще спасяваме БДЖ. Държавата е получила одобрение от Европейската комисия да дотира железниците с 224 млн. лева. Парите първо ще бъдат дадени като безлихвен заем, пише НОВА.БДЖ ще купи нови, модерни 15 високоскоростни мотрисни влака с безжичен интернет, продажба на напитки и храни на борда. Ще си покрие и стари задължения, част от които в момента трупат лихви по 14 млн. лева на година. Кога обаче реално качеството на железниците у нас ще стигнат европейските нива – от БДЖ и държавата не смеят да се ангажират със срокове. ", "date": "2017.06.20", "title": "Част от концесията на Летище София отива в държавните железници"}
{"url": "http://www.novinite.bg/articles/145976/Nasilie-na-uchenik-sreshtu-uchitel", "text": "Ученик от Софийската професионална гимназия по туризъм е ударил учителка от същото училище, пише НОВА.Инцидентът е станал преди обяд в учителката стая. Тийнейджърът влязъл и ритнал преподавателката. Момчето е откарано в районното полицейско управление, а учителката е отишла на преглед в лечебно заведение.  ", "date": "2017.06.20", "title": "Насилие на ученик срещу учител"}
{"url": "http://www.novinite.bg/articles/145988/Napadenie-nad-socialna-slujitelka-obedini-kolegite-j", "text": "Социални работници под заплаха в Бургас. Служителите там се оплакаха, че работят под постоянен стрес от физическа разправа. Те настояват за закрила от държавата, след като техен колега беше нападнат по време на работа. Готови са и на протестни действия, пише НОВА.Илияна още не може да преживее шока и физическата болка от нападението. Посегнала й жена в офиса на Социално подпомагане в ромската махала, на метри от полицията. Ударите на Иванка Филипова, майка на шест деца, изпратили Илияна за две седмици в болнични. Агресията била заради еднократна помощ от 250 лева за първокласник, която тя трябвало да върне на държавата, защото детето направило три последователни отсъствия. Полицията я задържала за 24 часа.Веднага след инцидента е направен ремонт на приемната на социалните в квартала. Поставени са външни решетки, физическа охрана. Въпреки това работят под ключ. Засега социалните се въздържат от протести, но настояват за допълнителна закрила. ", "date": "2017.06.20", "title": "Нападение над социална служителка обедини колегите й"}
{"url": "http://www.novinite.bg/articles/145997/Zmii-i-narkomani-v-staroto-grobishte-na-Silistra", "text": "\r\nСтарото градско  в  някога е било последният дом на възрожденци, а днес е свърталище на  и развъдник на змии. Ще дочакат ли силистренци района да бъде облагороден и да се превърне в мемориален парк?\r\n\r\nВ старото градско  на  са положени костите на съратника на Левски Гено Чолаков, както и на всички учители от турско и румънско време, хора, чиито имена трябва да бъдат записани в летописната книга на Силистра. Днес обаче то е свърталище на  и развъдник на змии.\r\nМария Стоянова споделя, че е много страшно, пълно е с  и с бездомни спят вътре – направо у гробовете спят вътрe.\r\nВера Милева, уредник в РИМ – : \"За съжаление е трагично състоянието на старите силистренски гробища …пример за…. липса на памет, на липса на отношение към делото на тези хора които са погребани там\"Очаква се от Общината да пристъпят към промяна предназначението на то и от публична да стане частна общинска собственост, за да може то да изпълнява функциите си на мемориален парк.\r\n", "date": "2017.06.20", "title": "Змии и наркомани в старото гробище на Силистра"}
{"url": "http://www.novinite.bg/articles/146003/Divi-praseta-napadnaha-chereshite-v-Kyustendilsko", "text": "\r\nДиви прасета нападнаха черешовите масиви в Кюстендилско. Засегнати са вече над 30 декара насаждения в селата Слокощица, Граница и Берсин. Нашествието на животните създава допълнителни проблеми за стопаните, които тази година, заради ниските температури през април, регистрираха по-слаба реколта, предаде БНТ.\r\nВ село Граница за първи път стопаните се сблъскват с проблем с диви прасета. Вече почти овладели битката с различните насекоми и вредители по дърветата, тепърва земеделците ще трябва да се справят и с глиганите.Олег Иванов, земеделски производител: Всяка нощ ни посещават по 4,5 бройки и унищожават клони, череши, каквото докачат отдолу. пресечка... От гората предполагам, че идват по доловете и от тука. Изправят се, ето тука на тоя клон може да снимате колко високо е докачен. Като застана до него някъде около метър и 50.Милен Георгиев, с. Граница: Аз лично нямам обяснение, освен, ако в гората, планината няма храна, с която да се хранят.В този период от годината дивите прасета са забранени за отстрел. Ходовете за защита пред стопаните са малко.Олег Иванов, земеделски производител: Пиратки само, пиратки, само ги плашиме, друго нищо.Милен Георгиев, с. Граница: Ако, насажденията са оградени, това помага. Но, единственият вариант е хората да са си на място, да създават някакъв шум и да ги гонят. Друго няма какво на този етап да се направи.Пари за заграждане на овощните градини стопаните през тази година не могат да отделят, защото инвестицията за огромните масиви е твърде голяма. Коя е причината за нашествието на дивите животни в овощните градини не е ясно. Най-вероятно става дума за увеличена популация сред глиганите и близостта на черешовите насаждения с Осоговската планина.", "date": "2017.06.20", "title": "Диви прасета нападнаха черешите в Кюстендилско"}
{"url": "http://www.novinite.bg/articles/146007/Izdadena-naj-mnogo-hudojestvena-literatura-za-vazrastni", "text": "\r\nБроят на издадените  и брошури за миналата година се понижава със 790 (8,5%), а средният  се увеличава от 526 през 2015 г. на 528 през 2016 г., или с 0,4%, съобщават от , предаде бТВ. Най-много издания има в художествената литература за възрастни - 2607 заглавия, следвана от научна литература - 1638 заглавия, учебна литература - 1522 заглавия, популярна литература - 1239 заглавия, литература за деца и юноши - 1020.\r\nВ същото време има спад при периодичните издания.\r\nЗа миналата година са издадени 262 вестника с годишен  229 008 хил., като спрямо предходната година издадените  намаляват с 21 (7,4 на сто), а ът - с 38 338 хил. (14,3 на сто), съобщава НСИ.\r\nИздадени са 44 всекидневника, съставящи 16,8 на сто от заглавията на всички издавани , в  135 578 хиляди. Вестниците, излизащи 2 - 3 пъти седмично, са 15 (5,7 на сто от всички издавани ) в  4 824 хиляди.\r\nВестниците, излизащи един път седмично, са 111 (42,4 на сто) в  85 831 хиляди, излизащите по-малко от един път седмично са 92 (35,1 на сто) в  2 775 хиляди.\r\nПочти 97 на сто (254 заглавия) са на български език, а чуждоезичните са осем - четири на турски, два на руски и по един на английски и немски език.\r\nНай-голям брой  са издавани в София - 126 заглавия, или 48,1 на сто от всички издадени в страната.\r\n", "date": "2017.06.20", "title": "Издадена най-много художествена литература за възрастни"}
{"url": "http://www.novinite.bg/articles/145939/Valeri-Simeonov-shte-goni-alkoholnite-turisti-ot-Balgariya", "text": "Летуващите в Слънчев бряг през последните 12 г. са нараснали като бройка с 80%, а приходите остават същите, което ясно показва, че опошляването на курорта влияе върху постъпленията. Това коментира в студиото на „Тази сутрин” вицепремиерът Валери Симеонов.В „Туитър” той заплаши дискотеките по морето с култовата реплика от филма „Вчера”: „Ще видите кон боб яде ли” заради нарушаването на нощната тишина. „Слънчев бряг е национален курорт и в този национален курорт трябва да има възможност след 24:00 ч. човек да се възстанови”, подчерта днес съпредседателят на „Обединени патриоти”.По думите му много от хората, живеещи близо до популярния с алкохолните си турове курорт, не стъпват в него, защото „той е нещо отвратително за един умерен, улегнал човек”.Симеонов описа и т.нар „бар кроул”, практикуван масово от чужденци: „Силно опиянени младежи, които се движат на тумби от по 100-200 човека със съдействието на „Слънчев бряг” АД, които за сто човека вземат 50 лв., за 200 – 75. Това е съсипване на реда в курорта за без пари, коленичене пред всички желания. Може скоро да се открият будоари по улиците за сексуални услуги”.Според вицепремиера от този тип туризъм страдат както туроператорите, които искат да предложат нормална почивка на летуващите, така и заведенията, които са инвестирали в обслужване, интериор и асортимент, който не се изчерпва с „чист спирт от близките карнобатски и пещерски фабрики и някакви есенции”.Валери Симеонов призна, че за един сезон няма как Слънчев бряг да се превърне в тризвезден курорт, но подчерта, че вече се вземат конкретни мерки за нормализиране на ситуацията. С помощта на държавното акционерно дружество и местната дирекция на полицията, договорите за алкохолни турове ще бъдат прекратени заради наличието на нарушения на обществения ред.Същевременно, в заведенията ще влизат комплексни групи за проверка, като няма да се мерят само нивата на шум: „Пожарникарите ще проверяват схемите за евакуация, пожарогасителите, температурите в хладилниците ще мерят от Агенцията по храните, ще се проверяват договорите на работниците. Има 1000 начина да затвориш едно заведение… целта е да се осигури нормална почивка на хората”.Вече е започнал демонтажът на опасен атракцион, който изстрелва с ластици хора на десетки метри над земята, а не е сертифициран по никакъв начин. Съоръжението се оказало собственост на концесионера на северния плаж.Оградата и международните отношения„Организирана кампания за злонамерено клеветене на нещо, с което България трябва да се гордее” – така Валери Симеонов определи сигналите на Елена Йончева и Румен Петков за това, че оградата по границата е прекъсната на места и не е в състояние да спира нелегалните имигранти.„България е на първо място по защита от мигранти”, подчерта националистът.Той обяви, че е дарил от джоба си на Министерството на отбраната (ръководено от неговия партньор в „Обединени патриоти” Красимир Каракачанов-б.р.) 14-те хиляди лева, които е струвало последното облитане на съоръжението с вертолет. То се наложило, след като областният управител на Бургас съобщил, че оградата в неговата част е готова.Според Симеонов срещата на Бойко Борисов с Реджеп Ердоган е с позитивен знак, защото е по-добре да има диалог, а не изостряне на отношенията. „Нас не трябва да ни интересуват глобалните отношения между Европа и Турция, трябва да си осигурим споразумение за реадмисия”, подчерта вицепремиерът.Той отбеляза, че всяка държава има правото да защитава територията си и „по границата могат да се разположат и други оръжия. Има оръжия, които могат да върнат тълпа от 200 000 човека – само два джипа с определени насочени антени”.Валери Симеонов наглижира изказването на руския депутат Анатолий Карпов, че кирилицата е дошла от Византия, като посочи, че гостуващият у нас по покана на Волен Сидеров гросмайстор говори това, което му е втълпила образователната система на Съветския съюз.Вицепремиерът пожела на Бойко Борисов да не говори с македонския си колега Зоран Заев за история, като отбеляза, че двамата ще говорят на „завален български”.", "date": "2017.06.20", "title": "Валери Симеонов ще гони алкохолните туристи от България"}
{"url": "http://www.novinite.bg/articles/145978/6-kandidaturi-za-chlenove-na-VSS-shte-vnese-BSP", "text": "БСП ще внесе 6 кандидатури за членове на ВСС. Това съобщи лидерът на БСП Корнелия Нинова по време на пресконференция в централата на партията, предаде репортер на Агенция „Фокус“.Тя поясни, че сред тях са четирима съдии и двама прокурори. Нинова обясни, че това са: Марина Дойчинова, Даниела Маринова – Марчева, Дияна Хитова, Драгомир Кояджиков, Маринела Тотева, Светлана Бошнакова. „Бих искала да коментирам критериите, по които се спряхме на тези хора.Първо да са хора от системата, защото те познават нерешените въпроси в правосъдието. Второ, да са извървели пътя от районни съдии и младши прокурори до най-високите нива. Трето, професионализъм и почтеност“, каза лидерът на БСП. Тя поясни, че в кариерата си тези кандидати са преминали през търговско, административно, гражданско, европейско право, юрисконсулти. По думите ѝ те покриват една широка гама от проблематика в правото.„Тяхната почтеност е абсолютно безукорна. „Четвърто, да не са страна в споровете, които се развиват в съдебната система. Разчитаме на тяхната обективна гледна точка за съдебната реформа и на техния обективизъм“, заяви Нинова. Тя поясни, че БСП предлага повече кандидати, защото са за принципа, да има конкуренция, право на избор и истинско състезание. „Ние ценим високо и шестимата. Не сме влизали в договорки за имена от тези 6“", "date": "2017.06.20", "title": "6 кандидатури за членове на ВСС ще внесе БСП"}
{"url": "http://www.novinite.bg/articles/145974/Geopoliticheski-prechki-pred-kruizniya-sezon-vav-Varna", "text": "\r\nИнтересът на водещите круизни оператори към  като към основна черноморска дестинация се запазва, но геополитическата обстановка в региона създава пречки, предаде БНТ.\r\n\r\nТова показаха срещите на ръководството на варненския порт по време на 50-ата Генерална асамблея на Средиземноморската асоциация на круизните пристанища. Основните теми на разговорите са били възможностите, които  предлага като дестинация и положителните промени в района около Морска гара. Четири от големите круизни компании са проявили интерес и имат готовност да подновят посещенията си, но само при нормализиране на политическата ситуация в района на Черно море.\r\nКъм момента има заявени три посещение на големи круизни кораба през октомври, а големите частни яхти вече откриха сезона.\r\n", "date": "2017.06.20", "title": "Геополитически пречки пред круизния сезон във Варна"}
{"url": "http://www.novinite.bg/articles/145996/Mikrojilishta-shte-sazdavat-NASA-i-IKEA", "text": "В един свят, в който урбанизацията става все по – голяма и мегаполисите не успяват да поемат милионите хора, които живеят там, концепцията за микрожилищата е особено актуална. В страни като Китай, например, апартамент от 25-30 кв. м не звучи абсурдно, а по – скоро е стандарт. Колкото и да ни е трудно да си представим живот на толкова малко площ, е факт, че съществува, пише Profit.bg.Говорейки за такова жилище обаче съвсем не означава, че трябва да се лишаваме от удобство, комфорт и стил. Защото дори и най-малкото може да предложи неподозирани възможности.Именно животът в микроапартаменти вдъхновява дизайнерите от най-голямата мебелна компания в света IKEA да потърсят решения и да предложат идеи за обзавеждането им. А кой най-добре познава живота в малко и затворено пространство, където буквално всеки сантиметър е от значение? Астронавтите, разбира се. Точно затова от компанията се обръщат за помощ към НАСА, което води до сътрудничеството им.Съвместната работа на IKEA и НАСА беше официално обявена в рамките на едно от най-големите събития, които компанията организира – Democratic Design Days, които се проведоха от 6 до 9 юни в Елмхут, малко градче в Швеция, където се намира базата на мебелната компания.", "date": "2017.06.20", "title": "Микрожилища ще създават, НАСА и IKEA"}
{"url": "http://www.novinite.bg/articles/146002/Po-visoka-izkupna-cena-na-lipoviya-cvyat", "text": "\r\nМежду 10 и 12 лева се изкупува килограм сух  тази година, казаха от фирми изкупвачи. Между 2, 5 и 3 лева се приема не изсушената билка. Тази година цените са по- високи, спрямо предходната. Причината е, че все още е началото на кампанията по прибиране на липовия цвят. Очаква се цената на билката да падне. В Благоевград е въведена забрана както за бране на  от дърветата, така и за събирането му от улиците на града, предаде БНТ.\r\n\r\nВсяка сутрин в Благоевград могат да бъдат забелязани десетки автомобили, които пристигат от други градове, за да събират падналия по улицата липов цвят. От общинската администрация казаха, че е предвидена санкция за тези, които нарушават въведената забраната. Глобите са от 100 до 2000 лева.\r\nДиана Стефанова, главен еколог на община Благоевград: Въпросът е, че нарушителите дори да бъдат хванати на място, никога не носят във себе си лични документи, нито пък имат пари, за да можем дори да им наложим някаква санкция на място, нали един фиш в рамките на 50 лева.\r\nМного от хората, които събират липовия цвят в Благоевград казаха, че не се притесняват от санкциите, които могат да им бъдат наложени. От фирмите, изкупуващи билката обясниха, че събраните цветове от земята се използват само за козметични препарати.\r\nВъпреки по-високата цена на изсушения , до фирмите, които го изкупуват се доставя неизсушена билка, тъй като тя не изисква обработка. От пунктовете, където се предава липовия цвят казаха, че следят внимателно качеството му.\r\n", "date": "2017.06.20", "title": "По-висока изкупна цена на липовия цвят"}
{"url": "http://www.novinite.bg/articles/146008/Minaloto-lyato-223-dushi-sa-zaginali-v-katastrofi", "text": "\r\nМиналото  223 души са загинали при пътни  през летния сезон, съобщи МВР, предаде бТВ. За периода 1 юни - 31 август 2016 г. са станали 2283 тежки пътни инцидента, при които са загинали 223 и са били ранени 2975 души.\r\nНай-голям - 403, е броят на те, при които е блъснат пешеходец - загиналите са 21, а ранените - 408. Най-много са загиналите - 44 души, при челни удари между МПС. Най-много са ранените - 435, при странично сблъскване между МПС.\r\nНай-голям брой тежки пътни  - 2218, са допуснати поради нарушения на водачите. При тези произшествия загиналите са 215 и са ранени 2906 души. Поради несъобразена и превишена скорост от водачите са предизвикани 798 тежки ПТП, при които са загинали 105 и са ранени 1104 души.\r\nГлавна дирекция \"Национална полиция\" заяви, че предприема серия от превантивни мерки в рамките на акция \"Лято\" от 19 юни до 15 септември 2017г. за повишаване пътната сигурност на летовниците и преминаващите през страната, за улесняване на трафика по основните пътни артерии към курортите и граничните пунктове. \r\nВ акция \"Лято\" са планирани дейности за засилен контрол на пътното движение, непрекъснато актуализиране на информацията за възникнали затруднения по участъци със засилен трафик и на входно-изходните артерии на населените места по натоварените маршрути. В населените места контролът ще е съсредоточен в районите с интензивен пешеходен трафик - с изградени или липсващи пешеходни пътеки и участъците на неправилно и рисково пресичане.\r\n", "date": "2017.06.20", "title": "Миналото лято 223 души са загинали в катастрофи"}
{"url": "http://www.novinite.bg/articles/145965/Borisov-Makedoniya-tryabda-da-poloji-usiliya-za-da-vleze-v-NATO-i-ES", "text": "\r\nПо Договора за добросъседство с  сме много близо. Това каза премиерът  след среща с министър-председателя на  , предаде БНТ.\r\n„Трябва ли да продължим да бъдем разделени, след като много държави са дали пример как се развиват, когато заедно честват своите герои и исторически личности. Затова решихме с премиера Заев да отидем на паметника на цар Самуил. Това е нещо, което можем заедно да честваме. Кирил и Методий, нашите братя, можем да се радваме всички на това, което са направили. Вместо да е повод за радост, то става повод за раздори“, заяви Борисов и добави, че опозициите дебнат всеки такъв ход.„След като Заев ще поеме този риск да дойде на паметника на Самуил, на 2 август ще направим същото на Илинденското въстание, когато се чества. Убеден съм, че ако се съсредоточим върху инфраструктурните обекти, след 10 години и Балканите, и другите страни, ще са други. Да поемем този риск, пък оттук нататък е Божа работа. По договора сме много близко. Става въпрос за термини, които искаме така да бъдат написани, че да няма никакви дискусии и възможности за претенции от едната или другата страна“, добави той.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2017.06.20", "title": "Борисов: Македония трябда да положи усилия, за да влезе в НАТО и ЕС"}
{"url": "http://www.novinite.bg/articles/145962/Ako-privatizaciyata-na-AEC-Belene-ne-uspee-reaktorite-otivat-v-Kozloduj", "text": "\r\nАко процедурата по  на проекта за АЕЦ \"Белене\" поради някаква причина не успее, готовите и платени вече от НЕК реактори ще отидат на площадка на \"Козлодуй\", където ще бъдат използвани за изграждане на нови блокове. Това стана ясно от думите на енергийния ни министър Теменужка Петкова, която проведе срещи с ръководството и представители на  в рамките на състоящия се в Москва IX Международен форум \"Атомекспо 2017\", предаде .\r\nТя потвърди, че развитието на проекта за Втора атомна, както и удължаването на живота на 5-и и 6-и блок на АЕЦ \"Козлодуй\", са били сред основните теми на разговорите й с руснаците. \r\nПеткова обясни, че в  са добре запознати с намеренията на българското правителство за използването на закупеното оборудване за АЕЦ \"Белене\" чрез обявяването на конкурс за та на проекта. В същото време обаче руснаците засега нямат намерение да участват в реализацията на проекта като инвеститор, а единствено като изпълнител.\r\nСъщото се отнася и до евентуалното преместване на реакторите и останалото оборудване на площадката на АЕЦ \"Козлодуй\" за използването му за изграждане на нови блокове там, ако \"Белене\" в крайна сметка се провали, стана ясно още от думите на Петкова. Тя отбеляза още, че на практика без участието на руската страна няма как да се реализира който и да било от двата варианта.  \r\n\"По-скоро нагласата на  е да бъдат изпълнител при евентуална реализация на този проект. Ние ще проведем процедура по та му, както нееднократно вече сме заявявали. Ако евентуално тази процедура не приключи успешно, ще мислим за реализация на 7-ми блок в АЕЦ \"Козлодуй\". Което отново ще бъде свързано с активното участие на нашите партньори от \", обясни Петкова.\r\nТя отбеляза още, че българската страна държи изключително много на защитата на нашия интерес при евентуален строеж на АЕЦ \"Белене\". И особено много на защитата на изхарчените вече сериозни суми по проекта.\r\n\"В него вече е генериран един много сериозен ресурс. Това са пари на българските данъкоплатци – близо 3 млрд. лв. Като отговорни политици и държавници трябва да мислим за това как парите на българските данъкоплатци да бъдат изразходвани по най-добрия и най-ефективен начин. Както и да гарантираме своята енергийна сигурност и съответно - едно добро икономическо развитие на страната\", каза енергийният министър. \r\nВ тази връзка тя отбеляза, че се очаква ядрената енергетика да залегне сериозно в новата енергийна стратегия на България, за изготвянето на която вече се работи в министерството, както и от БАН. Петкова очаква работата на учените да приключи до края на август или началото на септември, което се отнася както до мнението им и препоръките за самата енергийна стратегия, така и по отношение на възложената им задача да намерят най-добрия за страната начин за реализацията на проекта \"Белене\" и готовото оборудване за централата. \r\n\"Докладът на БАН ще даде по-голяма яснота за решението, което трябва да вземе българското правителство, свързано с необходимостта за изграждане на нова ядрена мощност и за най-ефективно използване на оборудването, което вече е наше\", подчерта Петкова. \r\nТя припомни, че много държи на това в разработването на новата ни енергийна стратегия да участват и експерти от всички представени в парламента партии, към които преди време изпрати покана да излъчат свои експерти. Крайният срок за това изтече преди седмица, но процедурата по излъчването на въпросните представители все още не е приключила.\r\nПеткова бе категорична, че изключително много държи експерти на тези партии да участват в съставянето на стратегията. От една страна, защото тя се приема от парламента и е важно той да има активно участие в него, а между политическите сили да има консенсус по тези важни въпроси. И от друга, тъй като енергийната стратегия ще обхваща дълъг период от време – до 2030 г. с перспектива до 2050 г., тъй като развитието на ядрената енергетика за България ще е много важно, както от гледна точка на мерките, заложени в Парижкото споразумение, така и по отношение на развитието на сектора у нас и на икономиката като цяло.\r\nВ тази връзка тя призова политиците да бъдат отговорни и да мислят визионерски, тъй като в случая става дума и за защитата бъдещите поколения. \r\nПеткова допълни и че към момента 33% от електроенергията в България се доставя от АЕЦ \"Козлодуй\" и за страната ни е много важно секторът на ядрената енергетика да продължи да се развива. По отношение на проекта \"Белене\" Петкова припомни, че инвеститорски интерес определено продължава да има.\r\n\"В рамките на предишния мандат проведохме срещи със заинтересовани компании. Но най-добрият начин да се провери доколко е реален този интерес, е като се проведе една публична процедура, прозрачна, в рамките на която всеки един инвеститор ще може да заяви своя интерес и съответно параметрите, с които кандидатства. А ние ще имаме възможността да изберем най-добрата за България оферта\", обясни още тя. И допълни, че страната ни разчита изключително много на подкрепата и сътрудничеството с \"Росатом\".  \r\n\"Те ще стоят твърдо зад нас, както винаги са го правили и по отношение на удължаването на живота на 5-и и 6-и блок на \"Козлодуй\". Винаги сме имали тяхната подкрепа. И техният много добър експертен потенциал, който влагат за това ние да можем да удължим живота на двата блока\", каза още енергийният ни министър.\r\n", "date": "2017.06.20", "title": "Ако приватизацията на АЕЦ „Белене“ не успее, реакторите отиват в „Козлодуй“"}
{"url": "http://www.novinite.bg/articles/145946/Turski-kompanii-stanaha-sobstvenici-na-49-ot-badeshtata-AEC-Akkuyu", "text": "\r\nТурски компании станаха собственици на почти половината от капитала на проектното дружество, което ще строи и експлоатира първата АЕЦ в страната - \"Аккую\". За целта между тях и \"Росатом\" бе подписан договор. Церемонията се състоя по време на IX Международен форум \"Атомекспо 2017\", който се провежда в Москва.\r\nТака компаниите \"Дженгиз Холдинг\", \"Колин\" и \"Кальон\" влизат като консорциум в проектната \"Аккую Нуклеер\", която ще намери финансиране, ще изгради и ще оперира турската атомна централа. Първата на практика вече е част от проекта, тъй като ще доставя хидротехнически съоръжения за морската част на централата. Останалите 51 на сто от капитала на проектната компания остават собственост на \"Росатом\".\r\nСпоред подписаното още през 2010 г. междуправителствено споразумение между Москва и Анкара, минимум 51% от проектната компания трябва да бъде собственост на \"Росатом\". С настоящия акт на практика това е постигнато.\r\nСумата по сделката ще се пази в тайна до подписването на инвестиционното решение, което се очаква да се случи до края на т.г. Очаква се скоро да бъде формиран уставният капитал на \"Аккую Нуклеер\", който ще бъде съобразен с необходимата сума за изграждането на централата.\r\nПодписаното споразумение предвижда и възможност за привличане на необходимия обем кредитно финансиране, чрез което ще бъде реализиран първият в света на ядрената енергетика проект, реализиран с външни инвестиции по схемата ВОО (build-own-operate/строй-владей, експлоатирай). \r\nОсъществяването на проекта за АЕЦ \"Аккую\" ще бъде най-голямата инвестиция на руски компании извън ределите на страната, както и най-голямата частна инвестиция в ядрената енергетика за последните 17 години. Освен това въпросните турски компании имат голям опит в изграждането и експлоатацията на енергийни обекти в Турция. Включително и на принципа ВОО.\r\n", "date": "2017.06.20", "title": "Турски компании станаха собственици на 49% от бъдещата АЕЦ „Аккую“"}
{"url": "http://www.novinite.bg/articles/146009/Naj-novite-blokove-na-AEC-imat-zashtita-sreshtu-hakeri", "text": "\r\nНай-новите блокове в атомните централи вече се изграждат не само с традиционните системи за сигурност, но и с такива срещу хакерски атаки. Това стана ясно по време на IX Международен форум \"Атомекспо 2017\". Такива вече дори и работят. Примерът е от Нововоронежката  в Русия, където преди няколко месеца официално влезе в промишлена експлоатация единственият за момента в света блок от поколение 3+, който е шести за централата. По принцип той е на възможно най-високото ниво по отношение на IT технологиите, но предвид съвременните предизвикателства в него са въведени и допълнителни технологии и системи за  от злонамерена външна намеса. Чрез тях не се позволява някой да проникне в компютрите на енергоблока нито извън самата централа, нито отвътре, обясни Александър Шутиков, първи заместник-генерален директор по експлоатацията на  в концерна \"Росенергоатом\", който оперира всички руски ядрени централи, пише .\r\nТой поясни, че от една страна блокът на Нововоронежката  е защитен предвид факта, че в него са въведени чисто нови и непознати засега информационни технологии за управление. \"Предвид това те са неподвластни на  и външни намеси, тъй като работят на съвсем различен принцип\", обясни Шутиков. И допълни, че въпреки това помещенията, където се намират системите за управление на реактора и останалите системи са категоризирани по специален начин, така че никой не може да влезе в тях, ако идва извън централата, но също така и ако се намира в нея. Също и по този начин всичките системи на блока са защитени от внасянето в тях по един или друг начин на зловреден софтуер. \r\nСамият 6-и блок на Нововоронежката  представлява огромен скок напред в развитието на ядрените реактори с вода под налягане. На практика новият ВВЕР 1200 е последното еволюционно развитие на типовия ВВЕР-320. Реакторът представлява огромен скок напред както по отношение на активните, така и на пасивните системи за сигурност. На практика материали и елементи, които са взривоопасни или пожароопасни в него вече няма. Включително маслата и водородът, използван досега в генератора за охлаждане, който е запалим, вече е заменен с вода, отбеляза Шутиков. \r\nТой е значителна крачка в развитието на автоматизацията на ядрените блокове, а също и по отношение на генерираните отпадъци. В 6-и блок на Нововоронежката , благодарение на използваните нови технологии, отделянето на твърди и течни отпадъци е сведено до минимум. Но дори и генерираните, колкото и да са малко, вече се преработват веднага и напълно. Така отпада и нуждата от съхраняването им на площадката на централата, както се практикува при по-старите АЕЦ. \r\nШутиков подчерта, че този блок е първият в света, в който са въведени технологии, които да не позволят да се стигне до инциденти от типа на този в японската  \"Фукушима\". Въведените технологии позволяват операторите да могат спокойно да работят в рамките на 24 часа след евентуална авария и всички последици от нея да бъдат ликвидирани в рамките на този срок. Пасивните системи за сигурност на практика вършат почти всичко и то се случва по естествен път, без да е необходима човешка намеса. Освен това, при най-лошия сценарий, при който евентуално се стига до разтопяване на метал от активната зона на реактора или пък на горивото, реакторът разполага с т.нар. уловител на стопилката, който да не позволи то да излезе извън него и да генерира радиация, обясни още Шутиков. \r\nДруго техническо нововъведение в блока е това, че той е проектиран да може да може да бъде презареждан със свежо ядрено гориво в различни периоди. Заложено е горивната му кампания да продължава между 12 и 24 месеца. Като освен това презареждането може да става и на по-дълъг от най-краткия и на по-кратък от най-дългия.\r\n", "date": "2017.06.20", "title": "Най-новите блокове на АЕЦ имат защита срещу хакери"}
{"url": "http://www.novinite.bg/articles/145945/Shesti-blok-na-AEC-Kozloduj-gotov-za-oshte-30-godini-rabota-drugoto-lyato", "text": "\r\nДо следващото лято блок 6 на  ще бъде готов на нови 30 години работа. Това потвърди началникът на отдел \"Управление на проекти в Централна и Източна Европа\" на \"Русатом Сервис\" , който отговаря за тези дейности в Първа атомна.\r\nСпоред думите му всички дейности, извършвани от компанията, засега вървят по план и ще приключат до края на юни 2018 г., както е по договор между руската компания и нашата централа. Витязев отрече и да е имало някакви затруднения с работата досега.\r\n\"Миналата година беше по-напрегнато, защото тогава изпълнявахме паралелно два проекта – по 5-и и по 6-и блок. Но вече приключихме с работата по обследването и на 6-и блок и техническото състояние на оборудването му вече е ясно. В резултат на което в момента вече се правят изчисленията и ще бъдат подговени заключенията, което ще е финалният резултат от нашата работа\", обясни Витязев.\r\nТой допълни, че най-големите по мащаб дейности са били свързани с реакторното отделение, но междувременно от \"Русатом Сервис\" са подготвили и междинните си доклади, а окончателният ще бъде готов догодина. \r\nВитязев потвърди отново, че след приключване на същинските дейностите по подмяна на необходимото оборудване във връзка с удължаването на живота на блок 6, той вече ще работи с мощност от 104%, каквито бяха намеренията и желанията на  още преди старта на работата по проекта и за двата работещи блока. Така те ще произвеждат повече енергия спрямо досега.\r\n\"Достигнето на планираните 104% беше предвидено и за 5-и, и за 6-и блок. И нашите доклади се изготвят именно на базата на тези проекти. Така че блокът ще работи със 104-процентна мощност\", подчерта Витязев.\r\nТой допълни и че доколкото е запознат, в бъдеще  вероятно ще започне да работи с по-модерното ядрено гориво ТВСА-12. Но не можа да даде повече подробности, тъй като в тази област  работи с друга компания от групата на \"Росатом\" - ТВЕЛ.\r\nИзточник: \r\n", "date": "2017.06.20", "title": "Шести блок на АЕЦ „Козлодуй“ готов за още 30 години работа другото лято"}
{"url": "http://www.novinite.bg/articles/145971/Iskane-za-snemane-imuniteta-na-dvama-deputati-Manol-Genov-i-Dimitar-Gamishev", "text": "Главният прокурор Сотир Цацаров внесе в Народното събрание искане за снемане имунитета на двама депутати - Манол Генов от БСП и Димитър Гамишев от ГЕРБ, пише НОВА.Манол Генов е обвинен в купуване на гласове в Асеновград за парламентарните избори през март тази година. Предлагани са по 25 лева на глас. По същото време Генов е склонил главния архитект на Община Асеновград Константин Атанасов да разреши незаконно строителство в поземлен имот. Мястото се намира в защитена територия за опазване на културно наследство – охранителна зона на групов паметник на културата „Метошка махала“.Снемането на имунитета на Димитър Гамишев е свързано с дело срещу него. Гамишев е обвинен, че през 2014 година е шофирал с превишена скорост и е блъснал пешеходец. Това е станало в с. Копривлен, Благоевградска област.  ", "date": "2017.06.20", "title": "Искане за снемане имунитета на двама депутати Манол Генов и Димитър Гамишев"}
{"url": "http://www.novinite.bg/articles/145959/Naj-golyamata-sdelka-v-istoriyata-na-Amazon", "text": "Американският гигант за онлайн търговия Амазон е постигнал съгласие за придобиване на веригата супермаркети Whole Foods Market за 13,7 млрд. долара, предаде БГНЕС. След приключване на сливането, запланувано за второто полугодие, Whole Foods ще запази своето название, централата си в Остин, щата Тексас, и висшия си мениджмънт начело с генералния изпълнителен директор Джон Маки.Сделката ще е най-голямата в историята на Амазон, чиито парични резерви в края на март 2017 са възлизали на 21,5 милиарда долара. Whole Foods е най-голямата мрежа супермаркети в САЩ, специализирана в натуралните хранителни продукти. Основаната през 1978 г. компания има над 460 супермаркета в САЩ и Канада. В нея работят 87 000 души, а приходите й за 2016 финансова година възлизат на 16 милиарда долара.", "date": "2017.06.20", "title": "Най-голямата сделка в историята на Амазон"}
