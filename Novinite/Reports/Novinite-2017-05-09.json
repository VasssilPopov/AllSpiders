{"url": "http://www.novinite.bg/articles/143219/Eto-kak-Nikol-zabravya-za-svalkite-na-Grisho-i-Masha-SNIMKI", "text": "Половинката на родния тенисист Григор Димитров - Никол Шерцингер показа, че не е афектирана от страстите в последните дни. Както е известно Гришо игра в благотворителен турнир, където бе и бившата му Мария Шарапова. Двамата демонстрираха странна близост за разделена двойка. Това създаде смут у феновете и със сигурност е предизвикало ревност у Никол, пише .Сексапилната певица обаче знае добре как да се справя с тези неща. По време на връзката й с трикратния световен шампион във Формула 1 Люис Хамилтън, тя имаше подобни ситуации. Люис редовно бе център на вниманието и красиви мацки го задяваха навсякъде по света, където той се състезаваше. Никол обаче има изпитан лек за това. Тя се прибира у дома. На Хаваите певицата забравя за ядовете в личния си живот и се зарежда с нови сили.Шерцингер се похвали в , че отново е в чудния \"щат Алоха\" и се чувства фантастично.\"Завинаги местно момиче\", написа Никол, която се бе разхвърляла по бански на плажа. Красавицата обича водата и прекарва много време по плажовете на Хаваи.", "date": "2017.05.09", "title": "Ето как Никол забравя за свалките на Гришо и Маша (СНИМКИ)"}
{"url": "http://www.novinite.bg/articles/143267/Seksapilnoto-gadje-na-Kristiano-cafna-po-prashki-na-Ibisa-SNIMKI", "text": "Кристиано Роналдо и сексапилната му половинка Джорджина Родригес направиха совя дебют на червения килим като двойка през януари по време на наградите на ФИФА в Цюрих, предаде . Пет месеца по-късно романсът продължава, а Кристиано заведе красавицата на почивка в Ибиса през уикенда. Двамата бяха спипани от папараци да се наслаждават на слънчевите лъчи край басейн. Сексапилът, който обаче пръска Джорджина е повече от впечатляващ. Тя бе облечена с оскъден бански, а формите й подлуди феновете.Кристиано също накара жените да се размечтаят с перфектно тяло и хубав тен.Думите за извивките и формите на Джорджина са повече от излишни. Сексапилната хубавица предизвика истински фурор в мрежите.", "date": "2017.05.09", "title": "Сексапилното гадже на Кристиано цъфна по прашки на Ибиса (СНИМКИ)"}
{"url": "http://www.novinite.bg/articles/143255/Ostaviha-v-aresta-irakchanin-prenasyal-240-kg-heroin-prez-Balgariya", "text": "Апелативен съд – Пловдив отказа да уважи жалбата на Вахид Н., ирански гражданин, против определение на Окръжен съд – Хасково, с което му е наложена мярка за неотклонение \"задържане под стража\". Това съобщиха от пресцентъра на Съдебна палата-Пловдив, предаде агенция Фокус. Вахид Д. е обвинен за пренасяне през границата на страната 240,70 кг хероин в 468 консервени кутии за подправки – панировка за пиле, в товарен автомобил марка „Сканиа“ с прикачено към него ремарке, на стойност 13 915 000 лв. Съдът е взел предвид, че срещу Вахид Н. е повдигнато обвинение за извършено тежко умишлено престъпление, за което се предвижда наказание „лишаване от свобода“ за срок от 15 до 20 години и друго по-леко наказание. От данните по делото може да се направи обосновано предположение за извършено от обвиняемия престъпление по чл. 242 ал.4 вр. ал.2 от НК. Налице е и реална опасност обвиняемият да се укрие, която опасност следва от тежестта на санкцията, предвидена за престъплението, за което по отношение на Вахид Н. е предявено обвинение. Касае се за голямо количество хероин, на изключително висока стойност, внесено в страната ни след един предварително прецизно организиран трафик, с участието на лица от Иран, през Турция и България, който наркотик е бил предназначен за разпространение на територията на друга държава – членка на ЕС. Отделно от това обвиняемият е чужд гражданин, няма адрес в страната, липсва каквато и да било възможност той да се установи в България.", "date": "2017.05.09", "title": "Оставиха в ареста иракчанин пренасял 240 кг хероин през България"}
{"url": "http://www.novinite.bg/articles/143254/Legendarnite-Rolling-Stones-s-turne-v-12-golemi-evropejski-grada", "text": "Легендарната британска група Rolling Stones с турне в 12 големи европейски града през септември и октомври тази година, информира АФП, предаде Нова телевизия.Концертните гастроли са кръстени \"Stones-No fllter\". Те идват след голямото турне на групата в Южна Америка, която свири за пръв път и на историческото шоу в кубинската столица Хавана миналата година.Рок-динозаврите ще изпълнят класики, както и парчета от най-новия албум \"Blues & Lonesome\" с кавъри на неувяхващи блус парчета.Турнето ще стартира в германския град Хамбург на 9 септември, след което ще следват концерти в Австрия, Швейцария, Италия, Испания, Холандия, Дания и Швеция. Концертната обиколка ще приключи във френския в Нантер, близо до Париж, където са предвидени две дати - 19 и 22 октомври.Ето и точните дати и местата, където можете да гледате на живо Rolling Stones:Хамбург, Германия – 9 септември Мюнхен, Германия – 12 септември Шпилберг, Австрия – 16 септември Цюрих, Швейцария – 20 септември Лука, Италия – 23 септември Барселона, Испания – 27 септември Амстердам, Холандия – 30 септември Копенхаген, Дания – 3 октомври Дюселдорф, Германия – 9 октомври Стокхолм, Швеция – 12 октомври Арнем, Холандия – 15 октомври Париж, Франция – 19 и 22 октомври", "date": "2017.05.09", "title": "Легендарните Rolling Stones с турне в 12 големи европейски града"}
{"url": "http://www.novinite.bg/articles/143250/Daniel-Mitov-veche-e-obvinyaem-oshtetil-MVnR-s-polovin-milion-leva", "text": "Бившият външен министър Даниел Митов вече е обвиняем. Прокуратурата твърди, че е ощетил бюджета на ведомството с половин милион лева, пише Нова телевизия.Нарушението станало, след като Министерството на външните работи сключило споразумение с Министерството на земеделието и храните, с което ползват тяхна туристическа фирма. Фирмата осигурявала самолетни билети, хотели и застраховки за служебни пътувания.Даниел Митов заяви, че е изненадан от обвинението, защото подобни споразумения били практика между министерствата. Той е обвинен в безстопанственост заради това, че от 15.01.2016 г. до 31.07.2016 г., като министър не е положил достатъчно грижи за ръководенето и управлението на повереното му имущество – предоставен държавен бюджет. В нарушение на Закона за публичните финанси и Закона за обществените поръчки, сключвайки споразумения към договор с МЗХ , Даниел Митов е задължил МВнР да преведе за инкриминирания период /15.01.2016 г. до 31.07.2016 г./ на търговско дружество 700 000 лева, чрез МЗХ и не предвидил контрол по изпълнението на ценовото предложение по така сключените споразумения.От това са последвали значителни щети за МВнР в размер на 494 458,04 лева - сума, която представлява недължимо плащане от МВнР към МЗХ, поради неспазване от страна на търговското дружество на ценовото му предложение - престъпление по чл. 219 ал.1 НК.Даниел Митов е с мярка за неотклонение „Подписка“.Обвинението е по наказателно производство, образувано на 19.01.2017 г. от СЗА във връзка с установеното в хода на разследването непровеждане на обществена поръчка от МВнР по реда на Закона за обществените поръчки за осигуряване на въздушен транспорт, хотелски настанявания и медицински застраховки при служебни пътувания за служителите на Министерство на външните работи.Вместо да се спази закона, тъй като са налице основания за провеждане на процедура за възлагане на обществена поръчка по реда на ЗОП, бившият министър Даниел Митов е сключил две споразумения /от 15.01.2016 г. и от 22.04.2016 г./ с Министерство на земеделието и храните, по силата на които са ползвали услугите на търговско дружество чрез МЗХ. С това търговско дружество МЗХ е в договорни отношения след проведена обществена поръчка за осигуряване на въздушен транспорт, хотелски настанявания и медицински застраховки при служебни пътувания за служителите на МЗХ.По същото наказателно производство на 04.05.2017 г. обвинение беше предявено и на бившия заместник министър на външните работи Христо Ангеличин.", "date": "2017.05.09", "title": "Даниел Митов вече е обвиняем, ощетил МВнР с половин милион лева"}
{"url": "http://www.novinite.bg/articles/143257/Nagal-kradec-obra-apartament-v-stolichniya-Lozenec", "text": "Крадец обра дом в столичния квартал „Лозенец”, без обаче да си даде навреме сметка, че лицето му е уловено от охранителните камери.Обирът беше извършен в неделя късно вечерта, когато апартаментът, намиращ се на втория етаж в жилищна кооперация, е бил празен. Крадецът влиза през балкона, а после си тръгва с телевизор, изнесен в куфар. След кражбата липсвали още харддиск с важна информация и маркови часовници и очила. На записите от охранителните камери се вижда как обирджията, който не изглежда особено уверено, „претърсва” апартамента с фенерче и на пръсти, но като цяло „работи” спокойно.Едва след доста време в апартамента забелязва втората камера – в спалнята, и опитва да прикрие лицето си, като заедно с това бута камерата. След това се връща в хола, където намира първата заснела го камера и бута и нея в ъгъл, така че да не може да снима стаята.От полицията заявиха, че е образувано досъдебно производство срещу неизвестен извършител. Крадецът обаче все още не е открит.По случая работи IV РУП на полицията в София.Обраните собственици публикуваха във „Фейсбук” стопкадър от записаното видео, който беше споделен хиляди пъти в социалната мрежа с призив, ако някой разпознае обирджията, да даде знак.", "date": "2017.05.09", "title": "Нагъл крадец обра апартамент в столичния „Лозенец”"}
{"url": "http://www.novinite.bg/articles/143259/Obviniha-v-prisvoyavane-bivshiya-deputat-ot-RB-Grozdan-Karadjov", "text": "Специализирано звено „Антикорупция“ към Софийската градска прокуратура обвини в присвояване бившия народен представител от парламентарната група на Реформарския блок Гроздан Караджов, предаде Нова телевизия. Звено „Антикорупция“ провежда разследване за престъпления против собствеността, свързани с източването на „Теленор“.Разследването е стартирало по сигнал на „Теленор България от 27.04.2016 г. През месец май 2013 г. „Теленор“ е придобило всички акции на мобилния оператор „Космо България Мобайл“ ЕАД Глобул“ от гръцката компания „ОТЕ“. През 2014 г. „Глобул“ е променило наименованието си на „Теленор България“ ЕАД.В сигнала е посочено, че новото ръководство на „Теленор България“ ЕАД е извършило вътрешен одит и собствено разследване, при което са установили 21 компании, издали фактури към „Глобул“ за предполагаеми фиктивно извършени доставки на стоки и услуги на обща стойност 48 млн. лева.В сигнала са посочени всички 21 компании, както и лицата, свързани с тях, за които са установени съмнителни сделки. В хода на извършения вътрешен одит от „Теленор България“ ЕАД е изготвен доклад, представен на прокуратурата, в който подробно са описани множество договори за консултантски и маркетингови услуги, договори за доставяне на софтуер и лицензии за него, договори за използване на интернет честоти, сключени преди „Теленор“ да придобие „Глобул“.Установено е при вътрешния одит, че описаните в договорите доставки не са били заявени за необходими от съответните технически отдели, не са били доставени, инсталирани и поддържани и изброените доставчици според тях не са имали капацитет да доставят активите.В хода на разследването са събрани доказателства за това, че в периода 2011 г. - 2012 г. Гроздан Караджов, като собственик и управител на търговско дружество, е сключил три договора с „Космо България Мобайл” ЕАД на обща стойност 5 545 660,51 лева. Разследването е установило, че по тези договори няма изпълнение.Сключвайки тези договори Гроздан Караджов умишлено е улеснил главния изпълнителен директор на „Космо България Мобайл” ЕАД да присвои сумата от 5 545 660,51 лв. и присвоените средства са в големи размери.На Караджов е предявено обвинение за длъжностно присвояване, при условията на продължавано престъпление, в съучастие с главния изпълнителен директор на „Космо България Мобайл” ЕАД, като Караджов действа като помагач.  Гроздан Караджов е с мярка за неотклонение „Подписка“.Прокурорите са предприели действия по призоваването на гръцките граждани, управляващи „Космо България Мобайл” ЕАД към инкриминирания период за привличането им като обвиняеми по същото наказателно производство. Разследването продължава. ", "date": "2017.05.09", "title": "Обвиниха в присвояване бившия депутат от РБ Гроздан Караджов"}
{"url": "http://www.novinite.bg/articles/143256/Obviniha-mlad-maj-za-opit-za-ubijstvo-na-8-godishno-dete", "text": "36-годишният Михаил Георгиев от Ямбол е привлечен за обвиняем за опит за убийство на 8-годишно дете. Това каза на брифинг административният ръководител на Апелативна прокуратура-Бургас Любомир Петров, предаде агенция \"Фокус\". Престъплението в извършено около 19.00 часа на 4 май, като за по-малко от 24 часа извършителят е установен. Мъжът е нанесъл побой над детето и го е хвърлил от втория етаж на полуразрушена сграда в Ямбол. Детето е в кома, с мозъчно-черепна травма. Извършителят е неосъждан, с физически недъг, и е от ромски произход. Той е с наложена постоянна мярка за неотклонение задържане под стража. За престъплението законът предвижда 15-20 години или доживотен затвор.Ст. комисар Генчо Иванов, директор на ОДМВР-Ямбол каза по време на брифинга, че сигналът за изчезналото 8-годишно дете е получен на 00.30 часа на 5 май. Комисар Иванов обясни, че веднага са изпратени полицейски екипи за обходи и за проверка на уязвими места. „Тъй като детето живее в близост до река Тунджа, са извършени цялостни проверки по коритото на реката. Над 120 беседи са проведени с лица, които са от обкръжението на детето, съученици, познати, иззет е материал и от камери“, каза още ст. комисар Иванов. Административният ръководител на Апелативна прокуратура – Бургас Любомир Петров поясни, че не се сочи съществен мотив за деянието. “При първоначалните беседи с извършителя той е твърдял, че е имало конфликт между пострадалото дете с неговите деца и че пострадалото дете го е обидило, че има недъг. Това, разбира се, не може да бъде никакво оправдание за подобно жестоко посегателство спрямо 8-годишно дете“, заяви Петров.", "date": "2017.05.09", "title": "Обвиниха млад мъж за опит за убийство на 8-годишно дете"}
{"url": "http://www.novinite.bg/articles/143260/VSS-vse-pak-shte-razsledva-sreshtata-mejdu-Cacarov-i-Sasho-Donchev", "text": "Инспекторатът към ВСС е образувал производство във връзка със срещата между главния прокурор Сотир Цацаров и бизнесмена Сашо Дончев в кабинета на бизнесмена Георги Гергов, предаде Нова телевизия. Производство е по реда на глава девета, раздел I „б” от Закона за съдебната власт (ЗСВ) - проверки за почтеност и конфликт на интереси и за установяване на действия, които накърняват престижа на съдебната власт, и проверки, свързани с нарушаване независимостта на съдиите, прокурорите и следователите.Образувано е по постъпил в Инспектората към ВСС сигнал и производството е на етап отстраняване на нередовности по сигнала.", "date": "2017.05.09", "title": "ВСС все пак ще разследва срещата между Цацаров и Сашо Дончев"}
{"url": "http://www.novinite.bg/articles/143266/Karlovich-si-urediha-mach-s-Grisho-sled-tri-chasa-tri-seta-tri-tajbreka-i-35-asa", "text": "Иво Карлович Роберто Баутиста-Агут 7:6(4), 6:7(9), 7:6(7) в мач от първия кръг на турнира в Мадрид. Така той ще играе срещу родния ас Григор Димитров във втория кръг. Хасковлията вчера спечели мача си с Филип Колшрайбер. Двубоят най-вероятно ще е утре следобед, предаде .Каролвич и Агут направиха истинско зрелище, след като играха точно три часа под слънцето, което огряваше кортовете на Мадрид.Първият сет завърши без пробиви и всичко се реши в тайбрек. Хърватина взе аванс още в началото, но испанецът бързо изравни. При 4:4 Карлович отново проби, а после взе своите две подавания, за да затвори тайбрека при 7:4 за 56 минути игра.Вторият сет отново започна равностойно и до 5:4 нямаше пробиви. Тогава Карлович стигна до аванс от 40:0 и три мач бола в сервиса на испанеца. Баутиста-Агут обаче спаси и трите точки и изравни до 40:40. Испанецът дори стигна до преднина, но Карлович отново върна равенството. Последва ново предимство за 21-я в света, а след това той спечели и подаването си за 5:5 гейма. Хърватинът бързо излезе напред за 6:5. Стигна се до нов тайбрек, който тръгна по идентичен начин като първия, но в обратна посока. Карлович имаше мач бол при 7:6, но Баутиста-Агут успя да го сипаси, а после и поведе с 8:7. Испанецът спаси и петата точка за край на мача, а след това на свои ред проби и спечели гейма.Уникално обаче е постижението на Карлович и снарядите, които изпраща към испанеца. Само за първите два сета хърватина бе заковал 24 аса.Третият сет започна още по-оспорвано и двамата взимаха своите подавания. Баутиста-Агут стигна до първия си мач бол при 4:5 в негова полза, но Карлович спаси и изравни резултата. При 6:5 в полза на испанеца, той отново имаше шанс да спечели мача, но с много зор хърватинът се върна в мача, за да вкара нещата в трети решителен тайбрек.Така Карлович сложи точка на спора след 3 часа игра. Той обаче усложни нещата, тъй като отложи победата с цели 95 минути, когато за пръв път получи мач пойнт. Канонадата от асове не спря и хърватинът записа цели 35!", "date": "2017.05.09", "title": "Карлович си уредиха мач с Гришо след три часа, три сета, три тайбрека и 35 аса"}
{"url": "http://www.novinite.bg/articles/143268/Stoichkov-Iskam-Yuventus-da-specheli-Shampionska-liga-a-ne-Real", "text": "Легендата на България и Барселона Христо Стоичков говори пред Cadena SER за предстоящите мачове в Шампионска лига. По всичко изглежда, че на финал ще са отборът, който изрита Барса - Ювентус и вечният съперник на каталунците Реал (Мадрид), предаде .\"Момчета, нямам избор. Надявам се Ювентус да спечели Шампионска лига. Всичко е възможно в живота. Само помислете какво направи Барса след 4:0 с ПСЖ в Париж. 99,9% от хората биха заложили, че обратът е невъзможен. Реал има огромно предимство срещу Атлетико, но да видим какво ще направи Чоло Симеоне. \"Дюшекчиите\" ще бъдат гладни за отмъщение. Задачата изглежда невъзможна, но те все още не са вън от надпреварата\", отсече Камата, въпреки че Юве му нанесе голяма болка, след като отстрани Барса.", "date": "2017.05.09", "title": "Стоичков: Искам Ювентус да спечели Шампионска лига, а не Реал"}
{"url": "http://www.novinite.bg/articles/143221/Sharapova-poluchi-nova-pokana-za-uchastie-v-silen-turnir", "text": "Мария Шарапова се завърна на корта със силно представяне в Щутгарт и ранно отпадане от турнира в Мадрид. Днес Маша разбра, че ще има възможността да играе на още един турнира, след като й се наложи да си почива 15 месеца заради допинг, предаде .Маша получи \"уайлд кард\" за турнира в Бирмингам.Надпреварата започва от 19 юни. Сигурно е, че Маша ще приеме поканата, тъй като нейният ранкинг в момента е прекалено нисък и тя ще гони всяка една точка, за да се върне в местата, които и дават право да участва в турнирите без да чака милостиня от организаторите.Рускинята пък ще трябва и да доказва себе си пред много тенисисти, легенди, организатори и шефове от федерации, че вече е чиста и всичко с нея е било въпрос на неволна грешка.", "date": "2017.05.09", "title": "Шарапова получи нова покана за участие в силен турнир"}
{"url": "http://www.novinite.bg/articles/143226/Goldan-Stejt-se-klasira-v-top-4-sled-kato-otnese-Yuta-VIDEO", "text": "Голдън Стейт Уориърс победи със 121:95 Юта Джаз като гост в четвъртия мач от серията между двата тима от плейофите в НБА. Така \"войните\" спечелиха серията с 4:0 победи и се класираха за 1/2 финалите. В топ 4 вече е шампионът от миналата година Кливланд Кавалиърс, предаде .Уориърс спечели мача ще след първата част. Гостите дръпнаха с аванс от 39:17.Голямата звезда на отбора Стеф Къри закова 30 точки, направи 7 асистенции и се отчете с 5 борби.Голдън Стейт ще чака победителя от плейофа между Сан Антонио Спърс и Хюстън Рокетс. Там резултатът е 2:2, което означава, че ще има още два мача минимум. За Уориърс това означава дълга почивка.", "date": "2017.05.09", "title": "Голдън Стейт се класира в топ 4, след като отнесе Юта (ВИДЕО)"}
{"url": "http://www.novinite.bg/articles/143269/Berbo-i-Figo-predstaviha-shouto-si-s-unikalni-kadri-VIDEO", "text": "С уникално видео Димитър Бербатов и Луиш Фиго промотираха шоуто, което двамата, заедно с куп легенди, ще сътворят на \"Васил Левски\" на 14 юни. Бербо явно заяви, че зрителите ги очаква истински спектакъл, но пък подчерта, че големият победител ща са каузите на двете фондации, предаде .Ето какво написа Бербо:Събитието на 14 юни е много повече от мач! Всички на стадиона ще изпитате емоцията, която дава само едно мащабно шоу, важна част от което е публиката.А мачът пък ще си бъде истински - звездите, които ще дойдат, са свикнали да играят за победа", "date": "2017.05.09", "title": "Бербо и Фиго представиха шоуто си с уникални кадри (ВИДЕО)"}
{"url": "http://www.novinite.bg/articles/143223/Vashington-Kepitals-izmachi-Pitsbarg-Pinguins", "text": "Вашингтон Кепитълс победи с 5:2 като гост Питсбърг Пингуинс в шестия мач от 1/4 финалния плейоф между двата тима от НХЛ. Така резултатът в серията е изравнен на 3:3 победи, . Интересно е, че цели 5 гола бяха вкарани в последната третина, след като в първите две Вашингтон вкара по 1 гол.Решителният мач от серията е на 11 май. ", "date": "2017.05.09", "title": "Вашингтон Кепитълс измъчи Питсбърг Пингуинс"}
{"url": "http://www.novinite.bg/articles/143213/Sekretna-misiya-Sovalka-na-NASA-se-prizemi-vav-Florida", "text": "Секретна совалка на НАСА кацна след околоземно космическо пътуване, предаде Нова телевизия. Експерименталният орбитален самолет X-37B, който почти две години се намираше в Космоса, се приземи успешно във Флорида.Минисовалката е част от секретна програма на НАСА и Пентагона и прекара 700 дни в орбита. Не се съобщават всички задачи на американската минисовалка.Според експертите апаратът може да стане първообраз на космически прехващач или разузнавателен самолет.", "date": "2017.05.09", "title": "Секретна мисия! Совалка на НАСА се приземи във Флорида"}
{"url": "http://www.novinite.bg/articles/143265/Shefat-i-trenorat-na-Cherno-more-vazmuteno-ot-programata-na-NBL", "text": "Шефът на варненския Черно море Тича Борис Стоянов изрази възмущение от програмата, която Националната баскетболна лига им определи. В негова подкрепа застана и треньорът на клуба Дарин Великов. Двамата скочиха остро на НБЛ часове преди третия мач срещу Берое от 1/2 финалната серия. Старозагорци вече водят с 2:0 и са на крачка от класиране на финал. Според шефа и треньора на клуба обаче заралии са стигнали до тези победи благодарение на решенията, които то НБЛ са взели - а именно да насрочат мача с ден по-рано и да наблъскат програмата, което праща играчите на път, а не в залата да тренират или да си почина.Прочетете какво казаха Дарин Великов и Борис Стоянов ", "date": "2017.05.09", "title": "Шефът и треньорът на Черно море възмутено от програмата на НБЛ"}
{"url": "http://www.novinite.bg/articles/143270/Chetiri-medala-za-rodnite-djudistite-ot-Evropejskata-kupa-v-Rumaniya", "text": "Младите и талантливи национали по джудо се представиха на високо ниво на завършилата в Плоещ, Румъния Европейска купа за кадети. Равносметката е четири спечелени медала, както следва:Лидия Брънчева - сребърен медал в категория до 63 кг. Бронзови отличия за Добромир Калистерски в кат. до 73 кг., Кристиян Анев в кат. до 81 кг. и Ивайло Димитров в кат. +90 кг. Едно пето място за Анна-Мария Манушева в кат. до 57 кг и две седми места за Павлина Петрова в кат. до 70 кг. и Марк Христов в кат. до 66 кг.Джудистите ни вече се завърнаха в България и след кратка почивка продължават подготовката си за следващите първенства у нас и в чужбина. Източник: ", "date": "2017.05.09", "title": "Четири медала за родните джудистите от Европейската купа в Румъния"}
{"url": "http://www.novinite.bg/articles/143225/Gonzo-planira-da-podsili-Cherno-more-s-igrachi-na-Levski", "text": "Георги Иванов - Гонзо планира да подсили Черно море с играчите на Левски Веселин Минев и Боян Йоргачевич, пише \"Меридиан Мач\", .Бившият треньор и шеф в \"синия\" клуб, а сега наставник на \"моряците\", вече е провел разговори с двамата.И Минев, и Йоргачевич са с несигурно бъдеще на \"Герена\", а Гонзо ги иска, за да подсили тима си за евентуално участие в Лига Европа.Във Варна вече очакват бившите играчи на Левски  Мариян Огнянов и Орлин Старокин.", "date": "2017.05.09", "title": "Гонзо планира да подсили Черно море с играчи на Левски"}
{"url": "http://www.novinite.bg/articles/143217/Grandiozno-shestvie-za-Denya-na-Pobedata-v-Rusiya", "text": "С военни паради в Москва и в много други райони на Русия страната отбелязва Деня на Победата във Великата отечествена война. Генералната репетиция беше преди два дни и даде заявка за грандиозен шествие, предаде БНТ.Парадът в Москва ще е на Червения площад. За първи път в парада са включени отряди на общоруското военно-патриотично движение \"Юнармия\", девойки - курсанти от Военната свързочна академия и Военно-космическата академия, както и военнослужещи от морската пехота на Северния флот. Президентът Владимир Путин ще направи обръщение и ще отдаде почит на загиналите във войната, като положи венец на Паметника на незнайния войн в Александровската градина. Освен паради ще има и заря на много места, като в Москва ще бъдат изстреляни 10 хиляди фойерверки в продължение на 10 минути.", "date": "2017.05.09", "title": "Грандиозно шествие за Деня на Победата в Русия"}
{"url": "http://www.novinite.bg/articles/143227/Moshtna-eksploziya-v-duhovno-uchilishte-v-Afganistan", "text": "\r\nМощна  уби 9 души в медресето, намиращо се в провинция Парван, съобщава телевизия \"Толо нюз\". По данни на канала жертви са станали ръководителят на местния съвет по богословие и 8 негови ученици, предаде БГНЕС.\r\nВзривното устройство е избухнало по време на занятията им в училището. Все още не е ясно колко са ранените в атаката. Към момента нито една терористична групировка не е поела отговорност за нападението.\r\nИзточник: \r\n", "date": "2017.05.09", "title": "Мощна експлозия в духовно училище в Афганистан"}
{"url": "http://www.novinite.bg/articles/143232/Vashington-razsledva-posolstvata-si-v-5-balkanski-darjavi", "text": "\r\nАмериканският конгрес изпрати 15-членна делегация на Западните Балкани, която ще разследва защо американските посолства продължават да следват политиката на Сорос-Обама в ущърб на местните институции, гражданите и регионалната стабилност. За 10 дни тя ще посети Гърция, Босна, Албания, Македония, Косово и Италия, съобщи изданието American spectator. Делегацията е ръководена от председателя на комисията за правосъдие на Сената Боб Гуудлат.\r\n\r\n\r\n\r\n\r\n\r\n\r\n", "date": "2017.05.09", "title": "Вашингтон разследва посолствата си в 5 балкански държави"}
{"url": "http://www.novinite.bg/articles/143208/Poreden-den-na-protesti-vav-Venecuela-nad-100-dushi-sa-raneni", "text": "Повече от 110 души са пострадали след последния ден на антиправителствени протести в столицата на Венецуела Каракас, предаде Нова телевизия.Междувременно стана ясно, че венецуелските военни съдилища са разпоредили задържането за постоянно на най-малко 50 цивилни, участващи в смъртоносните масови протести срещу диктаторския режим на президента Николас Мадуро, пише БГНЕС.Чрез акциите, продължаващи от началото на април, участниците в протестните шествия изразяват недоволството си към опитите на венецуелския президент Николас Мадуро да консолидира властта си. Техните искания включват възстановяване на конституционния ред, оставка на членовете на Върховния съд и нови избори. Въпреки че шествията взеха до момента над 37 жертви, се очаква гражданите да продължат с протестните си действия, докато Мадуро не се оттегли от поста си.Причините за масовите демонстрации из цялата страна са последните решения, които обостриха и без това тежката политическа и икономическа криза в страната. Сред тях са опитът на Върховния съд да изземе законодателните функции на водения от опозицията Конгрес - единствената институция в страната, която не бе под контрола на президента Николас Мадуро и приближените му.Освен това венецуелските власти наложиха забрана на опозиционния лидер Енрике Каприлес, с която те го лишиха от 15-годишна обществена служба и го възпрепятстваха да участва в общите изборите следващата година. Последната искра, запалила бунтовете през последната седмица бе желанието на държавния глава да създаде нова конституция, която обаче да бъде написана от орган на \"народа\", заобикалящ водения от опозицията Конгрес. ", "date": "2017.05.09", "title": "Пореден ден на протести във Венецуела, над 100 души са ранени"}
{"url": "http://www.novinite.bg/articles/143238/Sirijski-bejanci-v-Kanada-krastiha-bebeto-si-na-Djastin-Tryudo", "text": "\r\nСирийски бежанци в  кръстиха то си на премиера  в знак на благодарност, че дава възможност на мигрантите да се заселят там, предаде Асошиейтед прес. Малкият  Адам Билан се е родил на 4 май в болница в Калгари. Родителите му Афря и Мухамад Билан дошли в  от Сирия заедно с двете си по-големи деца миналата година. Афря заяви пред местни медии, че семейството й обича и цени Трюдо и че именно той е причината те да дойдат в Канада. Майката обясни, че малкият  е единственият кражданин на  в семейството и че се надява и останалите членове също да получат гражданство. От ноември 2015 г. досега над 40 000  са пристигнали в Канада.\r\nИзточник: \r\n", "date": "2017.05.09", "title": "Сирийски бежанци в Канада кръстиха бебето си на Джъстин Трюдо"}
{"url": "http://www.novinite.bg/articles/143235/Baba-Verka-dokaza-che-za-pateshestviyata-nyama-vazrast", "text": "88-годишната Верка Велинова доказва, че за пътешествията няма възрастово ограничение. Баба Верка е единствен жител на кюстендилското село Цървендол и не спира да пътува. Имала е трудно детство и младост. Учила е само до четвърти клас, защото е най-голямото от 6 деца в семейството и трябвало да се грижи за по-малките.След това работи като миньор. От мината  обаче започва страстта й към пътешествията. Наградили я с екскурзия до Украйна, където прекарала 8 дни.През последните години е обиколила доста европейски градове – Венеция, Лохнес, Глазгоу, Единбург и др. В повечето пътувания баба Верка е придружена от дъщеря си. Казва, че не се страхува да лети със самолет.", "date": "2017.05.09", "title": "Баба Верка доказа, че за пътешествията няма възраст"}
{"url": "http://www.novinite.bg/articles/143239/Paradat-na-pobedata-v-Moskva-premina-bez-aviaciya", "text": "\r\nПо-скромен се получи тази година ът по случай Деня на победата в Москва. Причината обаче бяха лошите метеорологични условия в руската столица. Поради тази причина нито един самолет или хеликоптер не прелетя над Червения площад, въпреки че дни наред руските ВВС се готвиха и тренираха. По план ът трябваше да завърши с прелитането на 72 летателни машини – препратка към 72-рата годишнина от края на Втората световна война. Жителите на  този път обаче успяха да видят самолетите и хеликоптерите единствено по време на тренировките през миналата седмица, пише .\r\nТака, заради лошото време в московското небе на Червения площад премина само сухопътната техника. Както и над 10 хиляди войници от различните родове войски, а също и ветерани. Включиха се и повече от 110 единици бойна техника.\r\nТрадиционно ът на военната техника поведе танк Т-34, който е легендата от онези времена. След него през площада преминаха десетки видове сухопътна бойна техника. Сред най-интересните единици бяха ракетните комплекси \"Ярс\" и \"Искандер\", най-новите руски ПВО-системи С-400, които от миналата година дават бойни дежурства и в Сирия. Руската противовъздушна отбрана бе представена също и от комплексите \"Бук-М2\", \"Тор-М2У\", \"Панцир-С1\". Преминаха и редица танкове, БТР-и и друга бронирана техника, както и концептуални нови модели.\r\n", "date": "2017.05.09", "title": "Парадът на победата в Москва премина без авиация"}
{"url": "http://www.novinite.bg/articles/143242/Porshe-iztegli-samolet-tejasht-285-tona", "text": "\"Порше Кайен\" осъществи успешен опит да изтегли в продължение на 42 м \"Еърбъс А380\", тежащ 285 тона.Това изпълнение на \"Порше Кайен\" бе записано в книгата на рекордите \"Гинес\". Това не е първи опит на кола да се опитва да тегли самолет. \"Nissan Patrol\" успя да изтегли , тежащ 170 тона. Това разбира се не е кой да е Patrol, а вариантът, оборудван с 5.6-литров V8 двигател с мощност 400 конски сили, пише dariknews.bg. При сегашния опит 285-тонният  \"Еърбъс А380\" бе изтеглен извън хангара от \"Кайен Ес\" с дизелов двигател. Освен, че изтегли дългия 73 м  на 42 м, този SUV летя от Лондон до Париж и обратно, без да покаже никакви \"признаци на умора\". Изпитанието бе контролирано от екип независими инженери, под зоркия поглед на Правин Пател - съдия от , който дори каза, че е бил силно впечатлен от този необичаен спектакъл.", "date": "2017.05.09", "title": "\"Порше\" изтегли самолет тежащ 285 тона"}
{"url": "http://www.novinite.bg/articles/143249/Vazrasten-maj-razmaza-torta-v-liceto-na-avioshef-v-Avstraliya", "text": "Изказването на изпълнителния директор на голямата австралийска авиокомпания \"Куонтас” Алан Джойс на конференция в град Пърт беше прекъснато от възрастен мъж, който се приближи до оратора и размаза торта по лицето му. Това предаде телевизионният канал Ей Би Си, цитиран от БГНЕС.Инцидентът станал малко след като Джойс започнал изказването си в конферентна зала на хотел \"Хаят”. Нарушителят веднага бил изведен предаден на пристигналата полиция.Пострадалият бързо се справил с неприятната ситуация, като просто измил лицето си, свалил сакото и под аплодисментите на публиката продължил с изложението си.Засега полицията не посочва нито името на възрастния хулиган, нито мотивите му.В изказването си Джойс обяви, че след 11 месеца ще бъде извършен първият полет от Пърт до Лондон без междинно кацане. Компанията \"Куонтас” обмисля такива полети до Берлин, Рим и Париж.Източник: ", "date": "2017.05.09", "title": "Възрастен мъж размаза торта в лицето на авиошеф в Австралия"}
{"url": "http://www.novinite.bg/articles/143210/Zatvoriha-parijka-jp-gara-pri-mashtabna-policejska-operaciya", "text": "Мащабна полицейска операция затвори парижката \"Гар дю Нор\" - една от най-натоварените железопътни гари в Европа, предаде Нова телевизия. Към 23.00 ч. пътниците бяха евакуирани, а районът около гарата беше отцепен. Властите не съобщиха повече подробности за операцията.Според френски издания полицията издирвала три опасни лица. По-късно през нощта беше съобщено, че операцията е приключила, а гарата е постепенно беше отворена.", "date": "2017.05.09", "title": "Затвориха парижка жп гара при мащабна полицейска операция"}
{"url": "http://www.novinite.bg/articles/143258/250-migranti-sa-izcheznali-sled-korabokrusheniya-v-Sredizemno-more", "text": "\r\nБлизо 250 души са изчезнали и има опасения, че са загинали след две  в  през последните дни, предаде Асошиейтед прес, цитирайки Върховния комисариат на  за те, предаде бТВ.\r\nВ неделя край бреговете на Либия се е случило корабокрушение, при което са изчезнали 163 души. Има опасения, че те са загинали. Една жена и шестима мъже са били спасени от либийската брегова охрана, съобщи агенцията на ООН.\r\nДруги 82 са обявени за изчезнали след корабокрушение с гумена спасителна лодка и има опасения, че са загинали. На лодката, потънала след няколко часа плаване, са пътували 132 души и има опасения, че изчезналите са загинали. 50 оцелели бяха спасени и отведени в сицилианския град Поцало.\r\nПо данни на  през тази година са били обявени за изчезнали общо над 1300 души, опитали се да прекосят  от Северна Африка до Италия. Смята се, че те са загинали.\r\n", "date": "2017.05.09", "title": "250 мигранти са изчезнали след корабокрушения в Средиземно море"}
{"url": "http://www.novinite.bg/articles/143207/Jalt-kod-za-intenzivni-valeji-i-gramotevici-za-13-oblasti", "text": "За 13 области в страната е обявен жълт код за интензивни валежи и гръмотевици, сочи справка на сайта на Националния институт по метеорология и хидрология (НИМХ) към Българската академия на науките. Кодът е валиден за областите: Русе, Силистра, Разград, Търговище, Шумен, Добрич, Варна, Бургас, Сливен, Ямбол, Хасково, Кърджали и Смолян, пише агенция Фокус. От НИМХ прогнозират, че в тези области ще има краткотрайни и интензивни валежи с гръмотевици. Очакват се и градушки. Очакваните количества валежи са 15 - 25 л/кв.м, но локално ще има и повече. Жълтият код означава, че времето е потенциално опасно.", "date": "2017.05.09", "title": "Жълт код за интензивни валежи и гръмотевици за 13 области"}
{"url": "http://www.novinite.bg/articles/143230/Podnovyavat-se-pregovorite-za-Siriya-v-Jeneva", "text": "Пратеникът на ООН за Сирия Стефан де Мистура заяви, че преговорите между сирийското правителство и опозицията ще бъдат подновени на 16ти май в Женева, пише БНР. Де Мистура изрази надежда, че постигнатото миналата седмица в Астана споразумение между Русия, Иран и Турция  за създаване на зони за деескалация в Сирия, ще бъде прилагано изцяло. Той очаква това да доведе да значително намаляване на насилието и да помогне да се установи среда, която ще благоприятства за политическите междусирийски разговори в Женева.", "date": "2017.05.09", "title": "Подновяват се преговорите за Сирия в Женева"}
{"url": "http://www.novinite.bg/articles/143245/Razrushavat-bejanski-lager-vav-Franciya", "text": "\r\nФренските власти възнамеряват да   за бежанци. Според информация на Reuters в акцията ще бъдат ангажирани около 350 полицейски служители. Лагерът се намира в североизточната част на френската столица. В него пребивават около 1000 души, предимно от африкански държави и Афганистан, пише \r\nАкцията по унищожаването на бежанския  наподобява тази в Кале от миналата година, припомня ТАСС. Там самонастанилите се мигранти бяха около 6000. Основната причина за недоволството на местните срещу тях бе тоталната липса на хигиена и ширещата се престъпност.\r\n", "date": "2017.05.09", "title": "Разрушават бежански лагер във Франция"}
{"url": "http://www.novinite.bg/articles/143211/Polovin-Sofiya-bez-topla-voda-oshte-10-dni", "text": "Половин София остава без топла вода до 19 май. От вчера е спрял работа ТЕЦ „София Изток”, информира Нова телевизия. Така топла вода няма да има в кварталите ”Дружба“,  „Младост“, „Дървеница”,  ”Мусагеница”, „Витоша”, „Студентски град”, „Изток”, \"Изгрев\", „Дианабад”,  „Лозенец” и други.От \"Топлофикация София” уверяват, че за времето на ремонтите няма да се начисляват сметки за топла вода. Няма обаче да има и обезщетения, защото това е планов ремонт. ", "date": "2017.05.09", "title": "Половин София без топла вода още 10 дни"}
{"url": "http://www.novinite.bg/articles/143247/Senatat-odobri-jena-za-komandir-na-voennata-aviaciya", "text": "\r\nЗа първи път в историята на САЩ жена ще оглави ВВС. Сенатът одобри  за  на военновъздушните сили в страната. За назначаването й гласуваха 76 представители, а 22-ма бяха против, предаде БГНЕС.\r\nУилсън е бивш член на Долната камара от Републиканската партия. На 56 години е. Завършила е Академията на американските  и е била конгресмен от Ню Мексико от 1998 г. до 2009 г. Преди това заема пост в Националния съвет за сигурност на САЩ по време на президентството на Джордж Буш-старши.\r\nОт 2013 г. Уилсън е директор на училището по мини и технологии в Южна Дакота. Това е първият от военните и, избрани от Тръмп, който преминава през одобрението на горната камара на парламента на страната.\r\nИзточник: \r\n", "date": "2017.05.09", "title": "Сенатът одобри жена за командир на военната авиация"}
{"url": "http://www.novinite.bg/articles/143212/9-maj-Den-na-Evropa", "text": "На 9 май отбелязваме Деня на Европа - празник на Европейските общности, на единството и мира на стария континент. Денят на Европа отбелязва датата, когато френският външен министър Робер Шуман прочита историческата декларация за обединение в Европа. На 9 май 1950 г., 5 години след края на Втората световна война, той призовава за съюзяване на френските и западногерманските ресурси и промишленост за производство на въглища и стомана, за да се избегнат бъдещи военни конфликти. „Декларацията на Шуман“ е в основата на Европейската общност за въглища и стомана, предшественик на днешния ЕС.Робер Шуман предлага да се създаде наднационална европейска институция, която да отговаря за управлението на отрасъла. Страните, към които апелира, доскоро са участвали в унищожителен военен конфликт помежду си. В този ден се поставя началото на обединение на държавите в Европа и поддържането на мирни отношения на Стария континент. Това предложение остава в историята като „Декларацията на Шуман“ и се счита за основополагащо на днешна Обединена Европа, за началото на поетия път към общност на споделени ценности и общи интереси.През 1985 г. ръководителите на страните от Европейския съюз на заседание в Милано решават 9 май да бъде честван като Ден на Европа.Емблематичната дата ще бъде отбелязана с редица събития и инициативи у нас, като кулминацията ще бъде 3D мапинг върху фасадата на Националната художествена галерия. В 10.00 ч. пред сградата на Президентството ще бъде издигнато знамето на ЕС. Церемонията ще се състои в присъствието на президента Румен Радев, парламентаристи и представители на изпълнителната власт. По-рано през деня държавният глава ще участва в церемонията по полагането на венци и цветя пред паметника на Незнайния войн. На Терминал 2 на Летище София пък пътуващите ще могат да чуят популярни класически произведения. В Борисовата градина в столицата младежи ще търсят европейското съкровище. Ще го намерят, отговаряйки правилно на въпроси, свързани с Европейския съюз. ", "date": "2017.05.09", "title": "9 май - Ден на Европа"}
{"url": "http://www.novinite.bg/articles/143224/Nacionalen-protest-na-roditeli-sreshtu-poboya-nad-deca-v-yasli-i-uchilishta", "text": "Родители излизат на национален протест утре, който ще е насочен срещу зачестилите прояви на физическо и психическо насилие над деца в ясли, детски градини и училища, информира БНТ.Това се разбира от публикация в социалната мрежа на неправителствената организация - сдружение \"За децата ни\". Те поставят 11 искания, като на първо място е входящи ежегодни и инцидентни тестове за психологическа пригодност на педагозите и медицинските сестри яслите, детските градини и училищата.Според родителите, е задължително да има видеонаблюдение във всяка от стаите на тези заведения и тези камери да бъдат с висока резолюция, за да се различават лицата. Какви други искания имат родителите, вижте в прякото включване на Карина Карайотова", "date": "2017.05.09", "title": "Национален протест на родители срещу побоя над деца в ясли и училища"}
{"url": "http://www.novinite.bg/articles/143228/Istina-li-e-Zam-kmet-ot-Varna-jivee-v-obshtinsko-jilishte-kato-krajno-nujdaesht-se", "text": "Заместник-кмет живее в общинско жилище като крайно нуждаещ се, информира Нова телевизия. Става въпрос за Пейчо Пейчев, който е един от петимата заместник-кметове във Варна. Информацията излезе на дневен ред след проучване на Борис Касиков.„Г-н Пейчев ръководи едни от най-важните ресори в общината – местни данъци, общинска собственост, финанси, обществени поръчки. Много рядко общинари от Варна попадат в публичното пространство и това е големият проблем. До този случай стигнахме случайно”, обясни Боби Касиков.„Живея в това жилище от есента на 2015 г. Получил съм го като ведомствено жилище. Не съм се самонастанил, както твърди Касиков, защото съм го получил легитимно от кмета на града. Апартаментът е от 110 кв./м, а наемът е около 90 лева. Цените се определят от общински съвет съгласно наредба и методика”, коментира от своя страна Пейчев.Той заяви, че не само той ползва апартамент от ведомствен фонд на общината и всички останали служители ги ползват. Пейчев коментира това, че жилището е преминало във фонд за крайно нуждаещи като техническа грешка.„Нямам имоти във Варна, аз съм с постоянен адрес в София. Мога да купя апартамента и ако е във ведомствения фонд, а не в този за нуждаещи се”, каза още Пейчо Пейчев. ", "date": "2017.05.09", "title": "Истина ли е? Зам.-кмет от Варна живее в общинско жилище като крайно нуждаещ се?"}
{"url": "http://www.novinite.bg/articles/143229/Rabotnata-sedmica-na-Kapitan-Andreevo-zapochna-s-5-kilometrova-kolona", "text": "\r\nНа основния ни граничен пункт с Турция - \"Капитан Андреево\", от рано сутринта се образуваха опашки. Към 6:00 ч. тази сутрин колоната от товарни автомобили вече е с дължина около 5 км, сочат данните на \"Гранична полиция\". Опашката е от нашата страна на границата в посока Турция, пише .\r\nНа основния граничен пункт с Гърция - \"Кулата\", трафикът също е интензивен, но засега няма натрупали се опашки. По останалите гранични пунктове на страната движението е нормално.\r\n", "date": "2017.05.09", "title": "Работната седмица на \"Капитан Андреево\" започна с 5-километрова колона"}
{"url": "http://www.novinite.bg/articles/143231/Iskat-Mladen-Marinov-za-glaven-sekretar-na-MVR", "text": "\r\nПравителството предлага на Президента на Република България да издаде указ, с който да назначи старши комисар  за  на МВР. В момента той е директор на Столичната дирекция на вътрешните работи. Заема тази длъжност от юли 2014 г, пише .\r\nСтарши комисар  е завършил е Академията на  и право в УНСС. В системата на  постъпва през 1991 г. и е преминал през всички длъжности в СДВР – от полицай до директор на Столичната дирекция.\r\n", "date": "2017.05.09", "title": "Искат Младен Маринов за главен секретар на МВР"}
{"url": "http://www.novinite.bg/articles/143214/Dneven-horoskop-za-9-maj-2017-g", "text": "\r\nОвен\r\nОтношенията между членовете в семейството ви са повече от прекрасни - щастието и радостта от споделеното време се усещат от всекиго. Чувствате, че всичко в живота си най-сетне е на мястото си. Насладете се!\r\nТелец\r\nЛежерността и радостта от почивните дни все още не ви е напуснала напълно и вие не се чувствате в настроение за работа. Опитайте се да се концентрирате, за да не допускате грешки на работното си място.\r\nБлизнаци\r\nИзпитвате сантименталност към нещо, което преди не ви е карало да се чувствате по този начин. Чувството може да е насочено към човек, място или пък предмет. Меланхолията отказва да напусне живота ви, затова ще ви се наложи да вземете мерки, за да се освободите от лошото си настроение.\r\nАко сте представител на някой от останалите зодиакални знаци, можете да намерите своя  на Jenite.bg.\r\n", "date": "2017.05.09", "title": "Дневен хороскоп за 9 май 2017 г."}
{"url": "http://www.novinite.bg/articles/143215/72-godini-ot-kraya-na-Vtorata-svetovna-vojna", "text": "Днес отбелязваме 72-рата годишнина от края на Втората световна война, предаде Нова телевизия. Президентът Румен Радев присъства на церемонията по полагането на венци и цветя пред Паметника на незнайния войн. Присъстват представители на различни държавни институции, както и ветерани от войната.След полагането на венците и цветята за поредна година ще тръгне шествието на „Безсмъртния полк” на роднини и близки на хора, които са загинали във Втората световна война. Те ще тръгнат от Паметника на незнайния войн и ще стигнат до Паметника на съветската армия.", "date": "2017.05.09", "title": "72 години от края на Втората световна война"}
{"url": "http://www.novinite.bg/articles/143236/Ograda-s-tok-okolo-cyalo-selo", "text": "Цяло село в Странджа е опасано с жици, по които тече ток. Причината са пуснатите на свободна паша домашни животни. Местните обвиняват животновъдите, че селото изглежда като концлагер, а фермерите твърдят, че кметският наместник настройва хората срещу тях, съобщи бТВ.С пистолети гонят кравите във Визица. 60-годишната пенсионирана учителка Димитрина Иванова ползва оръжието, без знае каква марка е: \"От къде да го знам, нямам никаква идея каква марка е, просто въздушен, продават се\"Други хвърлят пиратки и гонят добитъка със сопи. Оплакват се, че кравите са съсипали дворовете им. Животните са малко над 100 и, за да не влизат в селото, животновъдите поставили ограда с ток – електропастир. Така обаче и жителите на Визица живеят като в кошара.С кравите и жиците има много инциденти. \"Детето бяга отгоре и в тоя момент се хваща за електропастира, изпищява, че го удря ток, връща се назад, отгоре идват бикове.\", разказа кметският наместник Васил Николов.Животните са на свободно пасищно отглеждане, по европейски програми. \"Нямат никакво право нито да го заграждат, нито имат право по този начин да отглеждат животни.\", подчерта ветеринарният лекар д-р Петър Бодуров.Фермерите са двама, взели са под наем пасищата в околността. Обвиняват кметския наместник. \"Всичко това е умишлено от негова страна, защото казва „Ще унищожа животновъдите, няма да оставя едно животно тука” и ще ни взема пасищата и щял да ни изсели от селото.\", твърди Димитър Иванов.И той, и другият стопанин се оплакват, че им развалят електропастирите, умишлено вкарвал животните в селото и звънял на 112.Кметът отрече обвиненията: \"Аз съм принуден като кметски наместник на това село да отварям и затварям електропастира.\"Папки с документи и жалби от двете страни са подадени в прокуратурата.", "date": "2017.05.09", "title": "Ограда с ток около цяло село"}
{"url": "http://www.novinite.bg/articles/143209/Veche-peti-den-izdirvat-20-godishniya-mladej-ot-Smilyan", "text": "Пети ден продължава издирването на 20-годишен младеж от родопското село Смилян, съобщава Нова телевизия. Ивелин Узунов изчезна мистериозно на 5 май сутринта. Откакто е в неизвестност телефонът му е изключен. Единствената следа, на която са попаднали близките му, е снимка от фотокапан за мечки, на която се вижда Ивелин. В издирването му участват десетки доброволци от селото, близки и гранични полицаи, но следа от младежа все още няма.Роднините му казват, че Ивелин няма проблеми, никога не е бягал от къщи.Според последна информация той е бил забелязан в близост до село Чокманово.\"Тази сутрин в 4.30 часа е получена информация, че е забелязано лице в района на село Чокманово, което отговаря на описанието на Ивелин. В момента натам пътуват групи, за да проверят сигнала. Работи се по всяка информация, свързана със случая. Момчето се издирва в района на цялата страна. Снощи се включи техника на Главна дирекция „Гранична полиция” и Регионалната дирекция в Смолян със специализирана техника”, обясни началникът на районното управление в Смолян.Изключва се версията момчето да е в конфликт с родителите си и с това да е свързано неговото изчезване. ", "date": "2017.05.09", "title": "Вече пети ден издирват 20-годишния младеж от Смилян"}
{"url": "http://www.novinite.bg/articles/143222/Cyala-nosht-desetki-koli-chakat-za-registraciya-pred-KAT-Plovdiv", "text": "Десетки коли чакат пред КАТ–Пловдив за регистрация цяла нощ, съобщи bTV. Опашката пред пловдивския КАТ за регистрация на автомобили през деня започва да се реди още през нощта. Две минути след полунощ на 9 май десетки автомобили вече са се наредили пред пунктовете за регистрация. Повечето коли са празни, но има и значителен брой будуващи шофьори, които търпеливо чакат реда си. Те са от цялата област – Пловдив, Хисаря, Карлово, Перущица и Асеновград.Преди броени дни от пловдивския КАТ  обявиха, че порочните практики за регистрация на автомобили са вече в миналото. Няма пререждане, цари ред, експедитивност  и спокойствие. Хората, които будуват пред КАТ, обаче са на друго мнение.Тези, които са се наредили през нощта, се надяват да минат към 5 ч. следобяд.Малко след 0:30 ч. на опашката се появява полицай, за да въведе ред сред чакащите.", "date": "2017.05.09", "title": "Цяла нощ десетки коли чакат за регистрация пред КАТ–Пловдив"}
{"url": "http://www.novinite.bg/articles/143237/Balgari-v-Moldova-otpraznuvaha-pishtno-Gergovden", "text": "\r\nВ град  в  местната българска общност тържествено и традиционно отбеляза големия български празник Гергьовден. В местността до чешмата в отскоро обявеното за град селище се събраха много местни жители, както и гости от България и цяла Молдова, пише .\r\nКултурната програма започна с богат репертоар от български народни танци в изпълнение на няколко състава от  и един състав към читалището в българския град Твърдица. По стара традиция празника беше съпътстван от турнир по борба свободен стил, в който участие взеха местни представители на всички възрастови групи. В надпреварата на импровизирания тепих до селската чешма впечатление направи участието на малко момиченце, което извоюва победа над свой връстник от силния пол. Талантлив младеж от  грабна традиционната награда в състезанието - живо агне.\r\nПо-късно през деня празника се пренесе на площада в града, където от името на президента на страната Игор Додон беше организиран концерт за децата и младежите. За финал на тържествена вечеря кметовете на молдовската и българската  размениха подаръци от името на двете общини, побратимени неотдавна и изразиха желание за бъдещи по-тесни контакти и сътрудничество.\r\nМолдовския град  е формиран през 1830 г. изцяло от българи-бежанци от района на българския град , потърсили убежище в Молдова от гнета на турското робство. Днес в това молдовско градче живеят около 5 000 жители, почти всички етнически българи.\r\n", "date": "2017.05.09", "title": "Българи в Молдова отпразнуваха пищно Гергьовден"}
{"url": "http://www.novinite.bg/articles/143264/Anonimnite-preduprejdavat-Gotvete-se-za-Treta-Svetovna-vojna", "text": "\r\nКиберактивистите, познати под името , публикуваха нов видеоклип, в който предупреждават светът да се готви за Трета Световна война, предаде бТВ.\r\n„Налице са всички признаци за предстоящата война на Корейския полуостров”, заявяват те във видеото си.\r\n посочват, че всички досегашни действия на САЩ, Япония, Южна и Северна Корея предвещават неизбежната война. Според тях тестът миналата седмица на междуконтиненталната балистична ракета „Минитмън 3” от страна на Доналд Тръмп, както и предупрежденията на японските власти към техни граждани, са доказателства за приближаващия военен конфликт между САЩ и Северна Корея.\r\n„За разлика от миналите световни войни, макар че ще има наземни войски, битката вероятно ще бъде жестока, брутална и бърза. Тя също така ще бъде опустошителна, както на екологично, така и на икономическо ниво”, предупреждават още „Анонимните”.\r\nКиберактивистите съобщиха, че ще публикуват факти, които „американското правителство не желае вие да знаете”.\r\n", "date": "2017.05.09", "title": "„Анонимните” предупреждават: Гответе се за Трета Световна война"}
{"url": "http://www.novinite.bg/articles/143241/Poredna-pratka-kontrabandni-cigari-zadarjaha-na-Dunav-most-2", "text": "\r\n\r\n\r\n\r\nКамионът е превозвал авточасти за страна от Европейския съюз. В празничния ден на 6 май, митническият мобилен екип спира излизащия от страната товарен автомобил за проверка. При извършената митническа проверка са открити четири пластмасови туби по 40 литра, които са били укрити под спойлера над кабината на камиона, зад бутилки с минерална вода. Тубите се оказват пълни с общо 174 стека цигари от различни търговски марки - част от тях с турски акцизен бандерол, друга част без бандерол. Митническите служители установяват, че тубите са били напълнени с цигари през изрязани отвори в страниците.\r\nНелегалната пратка цигари е задържана. По случая е образувано досъдебно производство по описа на Митница Лом.\r\n", "date": "2017.05.09", "title": "Поредна пратка контрабандни цигари задържаха на Дунав мост 2"}
{"url": "http://www.novinite.bg/articles/143246/Chastnite-sadebni-izpalniteli-sabrali-52-mlrd-lv-ot-dlajnici", "text": "\r\nЧастните съдебни изпълнители са  близо 5,2 млрд. лв. от  за последните пет години. Това показва годишният отчет на Камарата на Частните съдебни изпълнители, цитиран от Труд. За периода събирачите са завели 963 000 съдебни дела срещу неизрядни платци, което прави средно по 200 000 дела годишно. Според данните едва половината от тях са приключени, а останалите остават неразрешени. През 2016 г. частните съдебни изпълнители са  1,03 млрд. лв. от длъжници. \"Връщаме все повече \"държавни пари\", а в тежката финансова ситуация, в която се намират българските общини, те предпочитат да работят с частните бирници. Почти всички от общинските администрации вече ползват услугите на частни съдебни изрълнители. От 2014 г. насам имаме 120% ръст при делата на местните администрации\", обясниха от камарата. През 2016 г. в регистъра на публичните продажби на Камарата на частните съдебни изпълнители са публикувани 50 818 обяви за продажби на имущество на длъжници. От тях 45 646 обяви са за недвижими имоти, 1751 са за МПС, а 3421 - за движими вещи.\r\nВойната на Манолова срещу частните съдилища\r\nПрипомняме, че омбудсманът Мая Манолова поде истинска война срещу частните бирници. Тя настоява парламентът да ограничи действията на частните съдилища срещу те. Най-честите жалби, които потърпевши граждани изпращат до обществения защитник, са, че са осъдени без дори да знаят за това, както и че задълженията им са нараснали многократно в резултат на разходи по съдебното изпълнение.\r\nОт началото на годината над 500 жалби от граждани за произвол на частните съдебни изпълнители са постъпили при омбудсмана. За сравнение през изминалата 2016 г. тези сигнали са общо около 600.\r\nМанолова настоява новото Народно събрание да разгледа възможно най-бързо предложенията, които тя внесе преди седмица, за ограничение на правата на частните съдебни изпълнители. \"Изцяло да отпадне уведомяването чрез залепване при заповедни производства и при постановяване на неприсъствени решения. Вторият по-мек вариант е да бъдат създадени повече гаранции, че длъжникът ще бъде уведомен чрез задължение за посещение на адрес минимум три пъти, едното от които посещения за е в неработен ден, а също и длъжникът да може да бъде търсен не само по местоживеене, но и по месторабота\", предлага омбудсманът в своя законопроект.\r\nИзточник: \r\n", "date": "2017.05.09", "title": "Частните съдебни изпълнители събрали 5,2 млрд. лв. от длъжници"}
{"url": "http://www.novinite.bg/articles/143251/SEM-veche-ima-nov-predsedatel", "text": "София Владимирова е новият председател на Съвета за електронни медии, съобщава БНР. За нея са гласували четирима от общо петимата членове на медийния регулатор, предаде Нова телевизия.Мандатът на председателя на СЕМ е една година. Кандидатурите бяха две, но Розита Еленова се отказа от надпреварата. ", "date": "2017.05.09", "title": "СЕМ вече има нов председател"}
{"url": "http://www.novinite.bg/articles/143216/Cvetanov-Patriotite-me-iskaha-za-vatreshen-ministar", "text": "Зам.-председателят на ГЕРБ и бивш силов министър Цветан Цветанов вероятно отново ще бъде председател на вътрешната комисия в Народното събрание. Това обяви самият той в ефира на бТВ.Цветанов коментира и изненадващото назначение на ген. Валентин Радев за министър на вътрешните работи. Според него бившият зам.-министър на отбраната има нужния капацитет да се справи със залегналите в управленската програма задачи, а освен това е и запознат с проблематиката като бивш член на вътрешната комисия в парламента.„Имахме един много интересен разговор с г-н Борисов, като си говорихме по тази тема, когато имаше предложение на патриотите аз да бъда вътрешен министър”, разказа Цветанов. По думите му двамата дискутирали въпроса как ще се работи в парламент с 80 депутати от БСП и 26 от ДПС и как ПГ на ГЕРБ (председателствана от Цветанов – б.р.) трябва да продължи да бъде сплотена и да намира успешно подкрепа за своите инициативи от другите партии.Така от „тази голяма резервна скамейка” бил изваден ген. Валентин Радев.Цветанов посочи, че в управленската програма има „много сериозни акценти за подобряване на услугата „Сигурност” на българските граждани” – назначаване на още униформени служители, нарастване на броя на разследващите полицаи до 8000, нови коли, по-големи лимити за гориво, присъствие на органите на реда във всяко село и т.н.Депутатът от ГЕРБ посочи, че ще се поддържа тясна връзка и с частните охранители, които ще работят по нов закон.По темата със съдебната реформа, Цветан Цветанов отхвърли по-ранните обвинения на лидер на „Да, България” Христо Иванов, че новото правителство ще се задоволи само с имитация на дейност. Той напомни приетата Стратегия за съдебната реформа и промените в Закона за съдебната власт от предния парламент и предстоящия пряк избор на членове на Висшия съдебен съвет, който ще е по изцяло нова процедура.Той отбеляза, че предстои делата за корупция по високите етажи на властта да минат към спецсъда – единствената съдебна институция с висока оценка в евродокладите.„Нека не бъркаме реформите и личните амбиции на когото и да било. Ние сме съмишленици по всичко това, което се случи. Христо Иванов предпочете да прави личен политически проект. За да правиш политически проект в България трябва да имаш някаква фиксация върху нещо, за да говориш постоянно за него и да трупаш политически дивидент”, отбеляза Цветанов.Той обяви, че ГЕРБ ще внесат законопроект за мажоритарна избирателна система: „Ние сме го коментирали и сме се съгласили с тези 2,5 млн., които са гласували на референдума. В момента общественото одобрение не е много позитивно, хората искат личности, искат пряк избор. Няма парламентарна група, която да има подобна електорална подкрепа”.", "date": "2017.05.09", "title": "Цветанов: Патриотите ме искаха за вътрешен министър"}
{"url": "http://www.novinite.bg/articles/143233/Prezidentat-Tryabva-da-osaznaem-che-Evropa-ima-nujda-ot-obedinenie", "text": "Днес най-ясно трябва да осъзнаваме, че Европа има нужда от обединение. Това заяви президентът Румен Радев. Държавният глава участва в церемонията по полагането на венци и цветя по повод 72 години от края на Втората световна война пред паметника на Незнайния войн, информира Нова телевизия.Тук съм преди всичко, за да изкажа своята почит към всички загинали в борбата с хитлеро-фашизма. Сред тях са и хиляди българи, нека не го забравяме, каза Радев.„Днес празнуваме Деня на Европа, но и Деня на победата - без тези милиони жертви, днешна Европа нямаше да е същата. Нека не забравяме, че осъждането на нацизма и фашизма в следвоенна Европа е абсолютен консенсус, дори когато Европа е дълбоко разделена от Желязната завеса. Затова на днешната дата нека потвърждаваме този консенсус и нека няма индулгенция за престъпленията на хитлерофашизма под каквато и да е форма на историческа ревизия“, категоричен бе Румен Радев.Той пожела честит празник на всички българи и апелира – „нека с нашата ежедневна позиция доказваме, че България има достойно място в Европа и нашето бъдеще е в Европа. Поклон пред всички загинали, каза още държавният глава.", "date": "2017.05.09", "title": "Президентът: Трябва да осъзнаем, че Европа има нужда от обединение"}
{"url": "http://www.novinite.bg/articles/143253/Smolyan-pobelya-za-minuti-sled-gradushka", "text": "Силна градушка удари Смолян. За минути в града се натрупа няколко сантиметра ледена покривка, предаде Нова телевизия.Улиците буквално побеляха и се превърнаха в реки. Заради стихията по пътищата се образуваха задръствания, защото някои шофьори се опитаха да изчакат с колите си под мостове. ", "date": "2017.05.09", "title": "Смолян побеля за минути след градушка"}
{"url": "http://www.novinite.bg/articles/143234/Donchev-Sledvashtiyat-balgarski-evrokomisar-tryabva-da-bade-jena", "text": "\r\nКандидатурата за български  трябва да бъде на жена, по възможност евродепутат. Това обяви пред БНР вицепремиерът , като не пожела да навлиза в подробности и да назовава имена, пише .\r\n\"Следващият български  трябва да бъде жена, такива са очакванията в Европейската комисия и в Европейския парламент. Добре е да е евродепутат - това означава опит в европейските институции\", каза Дончев, предаде КРОСС.\r\nС изказването си той засили спекулациите, че предложението за  на правителството ще бъде Мария Габриел. В момента в европарламента има само четири българки, като две от тях са от ГЕРБ - Мария Габриел и Ева Майдел, а останалите две са Филиз Хюсменова и Искра Михайлови, избрани за евродепутати от ДПС.\r\n", "date": "2017.05.09", "title": "Дончев: Следващият български еврокомисар трябва да бъде жена"}
{"url": "http://www.novinite.bg/articles/143240/Tramp-s-pismo-do-Borisov", "text": "\r\n\"С нетърпение очаквам да работя с Вас за засилване на двустранното ни партньорство и в интерес на общите ни цели като съюзници и приятели, като същевременно задълбочаваме връзките между българския и американския народ. Тези важни за България времена изискват силно и решително лидерство.\" Това пише президентът на САЩ  до  като го поздравява за изборната победа и избирането му за трети мандат като министър-председател на България, пише .\r\n\"Дълбоко ценя приноса на България в нашите общи мисии: като съюзници стоим рамо до рамо в Афганистан и Косово, а като коалиционни партньори се борим да унищожим ИДИЛ. Също така съм благодарен за широката подготовка за домакинството на най-голямото учение на НАТО в Европа тази година. Особено съм радостен от плановете на България да засили и модернизира отбранителните си способности, които са от ключово значение в общата ни работа при справяне с нетърпящи отлагане предизвикателства пред нашия Алианс, включително тероризма и миграцията\", посочва американският президент в поздравителния си адрес до Бойко Борисов.\r\n\"Нашата цел да защитим сигурността, свободата и просперитета на гражданите си лежи на най-силната основа: нашия споделен ангажимент към силата на демократичните ни институции и върховенството на закона. Въпреки че предизвикателствата пред нас са значителни, убеден съм, че тези устойчиви ценности ще спомогнат да постигнем единството и способностите, необходими да осигурим на своите нации бъдещето, което заслужават\", пише още президентът на САЩ до българския министър-председател.\r\n", "date": "2017.05.09", "title": "Тръмп с писмо до Борисов"}
{"url": "http://www.novinite.bg/articles/143248/Borisov-Samo-obedinena-Evropa-moje-da-poddarja-mira-i-spravedlivostta", "text": "\r\nСамо  и силна  може да поддържа мира и справедливостта. Днес пътуваме свободно, търгуваме свободно, от тази година и ще разговаряме свободно в ЕС. Това са естествените следствия от общите ценности на многообразния континент. Това написа в профила си във \"Фейсбук\" премиерът Бойко Борисов.\r\nВремената не са леки, предизвикателствата не са малко, но историята показва, че пътят е един – единна и стабилна Европа. Започнем ли да се делим – последствията са за всички и сега по-ясно от всякога виждаме това, при излизането на Великобритания от Съюза. Само заедно интересите на всички могат да бъдат защитени и европейските граждани да се развиват и просперират, защото хората са в основата на Съвременна , смята той.\r\nИзточник: \r\n", "date": "2017.05.09", "title": "Борисов: Само обединена Европа може да поддържа мира и справедливостта"}
{"url": "http://www.novinite.bg/articles/143261/Sedem-ministerstva-veche-imat-zam-ministri", "text": "Министър-председателят Бойко Борисов подписа заповеди за назначаването на 10 заместник-министри. Предложенията са на съответните министри, предаде Нова телевизия.В Министерството на труда и социалната политика заместник-министри стават Зорница Русинова, която до януари 2017 г. бе социален министър, и Росица Димитрова – директор на Дирекция „Социални дейности и здравеопазване“ в община Велико Търново. Тя има магистратури по „Социални дейности“, „Здравноосигурителни системи“, „Стопанско управление и „Управление на европейски проекти“ от ВТУ „Св. св. Кирил и Методий“ и ПУ „Паисий Хилендарски“.В Министерството на регионалното развитие и благоустройството са назначени Деница Николова, която от ноември 2014 г. до януари 2017 г. заемаше същия пост, и Малина Крумова – вицепремиер по еврофондовете в последния служебен кабинет.Заместник-министри на околната среда и водите стават Атанаска Николова, заемала поста от август 2014 г. до декември 2016 г., и народният представител в 40-ото Народно събрание Николай Кънчев, който в последните години работи в частния сектор.Велик Занчев е назначен за заместник-министър на транспорта, информационните технологии и съобщенията. От 2014 г. до момента е председател на Съвета на директорите на „Холдинг БДЖ“ ЕАД. Магистър по финанси от УНСС.Александър Манолев ще бъде заместник-министър на икономиката, а Жечо Станков – на енергетиката. Манолев е бил заместник-министър на туризма в периода 2015 г. – 2016 г., а след това става председател на Държавната агенция за метрологичен и технически надзор. Жечо Станков е бил заместник-министър на енергетиката в периода 2015 г. - януари 2017 г.В Министерството на младежта и спорта заместник-министър става Ваня Колева. В периода 2014 г. – януари 2017 г. е парламентарен секретар на ведомството. Завършила е Треньорския факултет – лека атлетика, в Националната спортна академия „Васил Левски.", "date": "2017.05.09", "title": "Седем министерства вече имат зам.-министри"}
{"url": "http://www.novinite.bg/articles/143218/Cvetlin-Jovchev-Balgarskata-armiya-ne-moje-da-garantira-sigurnostta-na-darjavata-pri-voenen-konflikt", "text": "Дълбока реформа в МВР не се случва, защото няма политически консенсус каква трябва да е тя и какъв да е пътят. Това обяви в ефира на бТВ Цветлин Йовчев, вътрешен министър в кабинета „Орешарски”. Той уточни, че не претендира да познава добре новият министър на вътрешните работи Валентин Радев, но има положителни впечатления от него.„Правителството е резултат от политическата реалност. Важно беше да има правителство от гледна точка на председателството на ЕС, както и от гледна точка на проблемите, свързани със сигурността”, коментира още Йовчев. По думите му има заплахи към националната ни сигурност, но отново идва проблема с консенсуса за определянето им.Според Цветлин Йовчев възстановяването на наборната служба не е невъзможно, но въпросът е дали ще е ефективно.Проблемите на българската армия са в това, че не може самостоятелно да гарантира сигурността на държавата при военен конфликт и технологичното изоставане, смята бившият вътрешен министър.На въпрос би ли приел пост в новата правителство той обяви, че няма интерес към политиката и към постове, но би помагал със съвети, ако го потърсят.", "date": "2017.05.09", "title": "Цветлин Йовчев: Българската армия не може да гарантира сигурността на държавата при военен конфликт"}
{"url": "http://www.novinite.bg/articles/143262/Predlagat-Mariya-Gabriel-za-balgarski-evrokomisar", "text": "Мария Неделчева – Габриел е българската номинация за еврокомисар, научи NOVA от източници в Европейската комисия. Номинацията на Габриел е получила еднозначната подкрепа на председателят на Европейската комисия Жан-Клод Юнкер и на председателя на  Европейския съвет Доналд Туск.На утрешното си заседание на правителството официално ще издигне кандидатурата на Мария Габриел. В момента тя е евродепутат от Европейската народна партия. Преди дни външният министър Екатерина Захариева заяви, че в Европейската комисия Габриел вероятно ще получи ресор „дигитализация”.България остана без пост в еврокомисията след оставката на Кристалина Георгиева, която отговаряше за „бюджет и човешки ресурси”.След оставката й ресорът й беше поет от германския еврокомисар Гюнтер Йотингер. За да стане евромокисар, Мария Габриел трябва да мине процедура по изслушване пред Европейския парламент. ", "date": "2017.05.09", "title": "Предлагат Мария Габриел за български еврокомисар"}
{"url": "http://www.novinite.bg/articles/143206/Dajdovete-prodaljavat-Slanceto-shte-se-skrie-mnogo-barzo", "text": "В сутрешните часове облачността ще е разкъсана, на много места намаляваща до предимно слънчево, но още преди обяд ще започне отново да се развива купесто-дъждовна облачност. На много места ще има краткотрайни валежи, по-значителни в източната половина от страната и планинските райони, където ще са придружени с гръмотевици. Там са възможни и градушки. Такава е прогнозата за времето на Националния институт по метеорология и хидрология (НИХМ), съобщи за Агенция „Фокус” дежурният синоптик Евгения Егова. В по-голямата част от страната ще духа слаб до умерен вятър от западната четвърт, а над Източна България ще се ориентира от изток-североизток. Максималните температури ще са между 16° и 21°.Атмосферното налягане е и ще остане по-ниско от средното за месец май.По Черноморието облачността ще е предимно значителна. Около и след обяд ще започнат валежи, временно интензивни и придружени с гръмотевици. Вятърът ще е слаб до умерен от изток-североизток. Максималните температури ще са 15°-18°. Температурата на морската вода е 15-16°. Вълнението на морето ще бъде 2 бала.  Над планините ще е предимно облачно, с валежи от дъжд и гръмотевици, над 2200 метра – от сняг. Ще духа умерен до силен вятър от юг-югозапад, който постепенно ще се ориентира от северозапад. Максималната температура на височина 1200 метра ще бъде около 11°, на 2000 метра – около 6°.", "date": "2017.05.09", "title": "Дъждовете продължават, Слънцето ще се скрие много бързо"}
{"url": "http://www.novinite.bg/articles/143243/Makarov-Bez-ruskata-pobeda-nyamashe-da-ima-evropejska-demokraciya", "text": "Десетки граждани и дипломати поднесоха цветя пред Паметника на Съветската армия в София. По повод Деня на победата посланикът на Русия у нас Анатолий Макаров заяви, че тези, които искат да изтикат страната в задния двор на историята и да пренапишат миналото, е добре да знаят, че без победата на руската армия, нямаше да има европейска демокрация и Европейски съюз, пише dariknews.bg.\"Напомням на стремящите се да препишат миналото и да изтикат Русия в задния двор на историята, че без победата ни нямаше да има европейска демокрация и ЕС. В редица страни, включително тези, които се смятат за развити демокрации пак надига главата нацизмът\", каза посланик Макаров.", "date": "2017.05.09", "title": "Макаров: Без руската победа нямаше да има европейска демокрация"}
{"url": "http://www.novinite.bg/articles/143252/10-godishno-momchence-e-s-opasnost-za-jivota-sled-poboj", "text": "10-годишно момче от село Беляковец е прието в болницата във Велико Търново с черепно-мозъчна травма и с опасност за живота. Детето е било пребито от баща си, защото си забравило ключа, предаде Нова телевизия.Детето било прието в болницата в понеделник през нощта. „Провежда се лечение, което ще продължи десетина дни”, съобщи пред БНР началникът на отделението по неврохирургия в лечебното заведение д-р Николай Мойнов.„Преди 7 години, след инцидент, момчето е било отнето от бащата и временно е било настанено в дом. С решение на съда то е върнато на бащата. Майката е в чужбина от години”, обясни Мая Пешева, директор на „Социално подпомагане” във Велико Търново. ", "date": "2017.05.09", "title": "10-годишно момченце е с опасност за живота след побой"}
{"url": "http://www.novinite.bg/articles/143244/Radev-pozdravi-Putin-po-povod-Denya-na-pobedata", "text": "\r\nДържавният глава   днес президента на Руската Федерация  по повод Деня на победата, пише .\r\n\"Приемете моите поздравления и благопожелания до Вас и до руския народ по случай Деня на победата – 9 май. Трудно можем да си представим как би изглеждал днес нашият свят без историческата победа преди 72 години, постигната с решителния принос на смелите мъже и жени, жертвали живота си за освобождението на света от нацизма\", написа Радев.\r\nВ писмото си до Путин българският държавен глава изразява и пожеланията си за благополучие и просперитет на гражданите на Русия.\r\n", "date": "2017.05.09", "title": "Радев поздрави Путин по повод Деня на победата"}
{"url": "http://www.novinite.bg/articles/143263/Dyuni-na-plaja-na-kamping-Oazis-veche-nyama", "text": "Дюни на плажа на къмпинг „Оазис” вече няма. Сигналът за унищожаването на природата идва от зрители на NOVA само няколко месеца, след като жители на село Лозенец алармираха, че багери заравняват терена на плажа. През зимата ивицата нямаше концесионер. А общината и Регионалната инспекция по околна среда и водите не успяха да открият кой е собственик на багера.Сега плажът има стопанин, но той отрича да е нарушавал закона.От Регионалната инспекция по околна среда и води твърдят, че „Оазис” не е защитена зона. Защитата на дюните била ангажимент на държавата в лицето на Министерството на туризма. Именно то определило границите на концесията.", "date": "2017.05.09", "title": "Дюни на плажа на къмпинг „Оазис” вече няма"}
