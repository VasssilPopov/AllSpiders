{"url": "http://www.novinite.bg/articles/158244/Chasti-ot-Sofiya-utre-vremenno-bez-voda-zaradi-remont", "text": "На 02 април 2018 г. (понеделник), във връзка с монтаж на спирателни кранове на бул. „Александър Стамболийски“ Център, се налага спиране на водоподаването от 10:00 до 18:00 часа на клиентите на „Софийска вода”, живеещи в района на:-по бул. „Александър Стамболийски“ от ул. „Димитър Петков“ до ул. „Перник“ и карето бул.“Александър Стамболийски“, ул. „Перник“, бул. „Тодор Александров“ и бул. „Инж. Иван Иванов“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Александър Стамболийски“ ъгъла с ул. „Перник“.На 02 април 2018 г. (понеделник), във връзка с монтаж на спирателен кран на ул. „Акад. Иван Евстатиев Гешов“ кв. „Крива река“, се налага спиране на водоподаването от 10:00 до 20:00 часа на клиентите на „Софийска вода”, живеещи в района на:бул. „Иван Евстатиев Гешов“ , ул. „Ами Буе“, ул. „Богдановец“ и ул. „Захари Круша“ по ул. „Яков Крайков“ от ул. „Св.Георги Софийски“ до ул. „Богдановец“ и бул. „Ген.Тотлебен “№38При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Богдановец“ ъгъла с ул. „Феликс“.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - .“Софийска вода” АД предварително се извинява на своите клиенти за причинените временни неудобства!Интернет сайтът на дружеството () дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2018.04.01", "title": "Части от София утре временно без вода заради ремонт"}
{"url": "http://www.novinite.bg/articles/158236/Zapochva-Strastnata-sedmica", "text": "След Цветница започва Страстната седмица - седмицата преди Великден, посветена на последните дни от земния живот на Христос, неговите страдания и смърт на кръста.Затова и богослуженията през следващите дни припомнят страданията на Спасителя, пътя му към Голгота, както и неговите последни наставления. ", "date": "2018.04.01", "title": "Започва Страстната седмица"}
{"url": "http://www.novinite.bg/articles/158231/Dneven-horoskop-za-1-april", "text": "Не се опитвайте да държите всичките си вещи на едно място. Така вероятността да загубите нещо е още по-голяма. Ако се случи нещо подобно, тогава ще го мислите.Семейството ви не приема толкова сериозно нещата, колкото ви се иска, но може и да се окаже, че са прави. Оставете ги да мислят каквото искат, стига да не пречат на действията ви.Днес трябва да бъдете внимателни, защото е възможно да се окаже, че сте безсилни в определени ситуации, с които по принцип се справяте. Не се паникьосвайте.Представителите на останалите зодии могат да намерят дневния си хороскоп на ", "date": "2018.04.01", "title": "Дневен хороскоп за 1 април"}
{"url": "http://www.novinite.bg/articles/158237/Katolicite-praznuvat-Velikden", "text": "Католическият свят празнува Великден! Папа Франциск води бдение в базиликата „Свети Петър” в Рим.10 хиляди души гледаха службата на живо в най-голямата църква в света. В началото цареше пълна тъмнина, след което осветлението беше включено като символ на преминаването от мрака към светлината с възкресението на Исус Христос.По време на церемонията папа Франциск покръсти 8 души, сред които незаконен имигрант от Нигерия, който спрял обир на магазин и обезоръжил нападателя.Франциск е твърд защитник на бежанците и мигрантите и направи съдбата им един от основните приоритети на управлението си. Днес по обед папа Франциск ще прочете обръщението си \"Към града и света\" от централния балкон на базиликата „Свети Петър”. ", "date": "2018.04.01", "title": "Католиците празнуват Великден"}
{"url": "http://www.novinite.bg/articles/158238/Praznuvame-Cvetnica", "text": "Българската православна църква празнува Цветница или наричан още Връбница. Той се пада в неделята след Лазаровден, една седмица преди Великден и е един от най-хубавите пролетни празници. Цветница е посветена е на тържественото посрещане на Иисус Христос в Йерусалим с маслинови и лаврови клонки.Обикновено на Цветница се изпълнява последният лазарски обичай – \"кумиченето\". Момите се подреждат една до друга покрай брега или на моста над реката и едновременно пускат китката или венеца. Имен ден празнуват всички, които носят имена, произлизащи от названия на растения: Ангел(ина), Биляна, Божура, Виолета, Върба, Върбан, Върбинка, Гергин(а), Гроздан(к)а, Далия, Дафина, Делия, Делян(а), Дилян(а), Димитър-другото име на Богородичката е Димитровче, Динка, Детелин(а), Елица - идва от Ела, Жасмина, Здравка, Здравко, Зюмбюл(ка), Ива, Иглика, Калин(а), Камелия, Карамфил(к)а, Китка, Латинка, Лили, Лила, Лилия, Лиляна, Лора, Люлина, Маргарита, Магнолия, Малина, Нева, Невен(а),Незабравка, Петуния, Ралица, Роза, Росен, Росица, Смилян(а), Теменуга, Теменужка, Трендафил(ка), Фидан(к), Ангел(ина), Цвета, Цветан(а), Цветанка, Цветелин(а), Цветомир(а), Цветослав(а), Цвятко, Череша, Явор(а), Ягода, Ясен(а), Ясмина и всички с имена на цветя и дървета. В 9.30 часа започна патриашеската света литургия в храм-паметника „Свети Александър Невски”. При пристигането си пред храма, българският патриарх Неофит поздрави всички българи, които празнуват Цветница днес., заяви българският патриарх Неофит преди празничната литургия в храм-паметника „Св. Ал. Невски”.Рилският манастир също очаква много миряни да пристигнат в храма, за да се помолят и да си вземат върбови клонки за здраве. ", "date": "2018.04.01", "title": "Празнуваме Цветница!"}
{"url": "http://www.novinite.bg/articles/158245/Ogranicheno-e-dvijenieto-Sofiya-Veliko-Tarnovo", "text": "Автобус с деца и лек автомобил са катастрофирали рано тази сутрин на главния път София-Варна в района на севлиевското село Богатово. Шофьорът на автомобила е загинал на място, сред децата в автобуса няма пострадали. Децата са от Павликени. Отивали са на екскурзия в София, но след инцидента са се върнали обратно. Движението в района на катастрофата е затруднено. Това е информацията по случая за момента. Наш екип е на мястото. Движението се пренасочва през Севлиево и с. Богатово, съобщиха от АПИ.", "date": "2018.04.01", "title": "Ограничено е движението София - Велико Търново"}
{"url": "http://www.novinite.bg/articles/158230/Praznuvame-Cvetnica-Mnogo-balgari-otbelyazvat-i-imenniya-si-den", "text": "Българите с имена на цветя имат празник днес, а за всички християни тази неделя отбелязват влизането на Исус Христос в Йерусалим. Цветница или Връбница се отбелязва след Лазаров ден. След него следва Страстната седмица, която завършва с един от най-големите празници за християните – Великден.Вярващите и църквата  1отбелязват влизането на Божия син на магаре в Йерусалим. Христос е бил посрещнат от хората с маслинови и лаврови клонки и той е бил провъзгласен за месиански цар. В църквата днес хората подобно на евангелските текстове също държат  клонки, но от върба. Те символизират  палмовите клонки – вайи, с който вярващите са посрещнали Спасителя. Така на всяка Цветница християните отново посрещат Божия син.Клонките са освещават по  време на нощни бдение предишната вечер. Върбите се отнасят  у дома, като вярващите смятат, че те са щит срещу зли сили и болести. Клоните се поставят пред икона и се държат пред нея до следващата Цветница. Сред хората празникът е известен и като Цветна неделя, Вая, Кукленден. Цветница е празникът на цветята и на цъфтежа.Всеки българин, чието име  е свързано с флората, трябва да почерпи днес. Празнуващите са  Ангел(ина), Биляна, Божура, Виолета, Върба, Върбан, Върбинка, Гергин(а), Гроздан(к)а, Далия, Дафина, Делия, Делян(а), Дилян(а), Димитър-другото име на Богородичката е Димитровче, Динка, Детелин(а), Елица - идва от Ела, Жасмина, Здравка, Здравко, Зюмбюл(ка), Ива, Иглика, Калин(а), Камелия, Карамфил(к)а, Китка, Латинка, Лили, Лила, Лилия, Лиляна, Лора, Люлина, Маргарита, Магнолия, Малина, Нева, Невен(а),Незабравка, Петуния, Ралица, Роза, Росен, Росица, Смилян(а), Теменуга, Теменужка, Трендафил(ка), Фидан(к), Ангел(ина), Цвета, Цветан(а), Цветанка, Цветелин(а), Цветомир(а), Цветослав(а), Цвятко, Череша, Явор(а), Ягода, Ясен(а), Ясмина и др.Народните обичаи  на този ден повеляват над  портите на всяка къща се закичват венчета от върбови клонки, които предпазват от зло и от неплодородие. Лазарувалите предния ден моми се събират на реката, като всяка носи свое венче и омесения предварително обреден хляб (кукла) и изпълняват обичая \"кумичене\". Венчетата и парчета от хляба се нареждат на дъсчица и се пускат по течението. Момата, чието венче излезе най-напред, се избира за \"кумица\" и тя повежда моминското хоро към своята къща. ", "date": "2018.04.01", "title": "Празнуваме Цветница! Много българи отбелязват и именния си ден"}
{"url": "http://www.novinite.bg/articles/158235/KZP-Novite-pravila-za-koletnite-pratki-v-ES", "text": "Потребителите и бизнесите вече ще имат възможност да сравняват и избират най-добрите условия задоставка на закупени онлайн стоки, особено след отпадането на гео-блокирането през месец декември тазигодина. Това коментира председателят на Комисията за защита на потребителите (КЗП) Димитър Маргаритов впредаването „Бизнес темите” по ТВ „Европа” по повод новите правила за колетните пратки в Европейскиясъюз и специалния сайт на Европейската комисия с тарифите на куриерските фирми за местни итрансгранични пратки.„Европейската комисия си поставя за цел да събере и систематизира една голяма база данни, която ще бъдепредоставена от доставчиците на такъв тип услуги. Тя ще съдържа информация за условията и цените, при коитосе осъществяват доставките на колетни пратки от съответния икономически оператор. Тази база данни ще бъдепубликувана в специален сайт в интернет и от там потребителите, но и бизнесите, ще могат да се информират и дасравняват условията”, обясни Маргаритов. Той допълни, че към момента такава информация няма, а доколкотосъществува частична, нейното систематизиране от потребителя или търговеца изисква сериозни усилия.„Когато един търговец предлага в своя онлайн магазин при условията на отпаднало гео-блокиране стоки на една исъща цена за целия ЕС, той може да избере и съответния доставчик, който най-малко ще оскъпи сделката, за дабъде максимално изгодна и за неговия клиент”, изтъкна Маргаритов. От друга страна, потребителят ще имавъзможност да направи сравнение и информиран избор на фирмата, която ще му предложи най-изгодниусловия, когато реши да се възползва от правото на отказ от покупката в 14-дневен срок, тъй като в тозислучаи разходите за връщането на стоката най-често са за сметка на клиента.Според председателя на КЗП основният проблем сега е, че „поради естествената диспропорция в териториалнатаголемина на държавите, може да се стигне до там, че за преминаване на много по-голямо разстояние в рамкитена една държава да се плати много по-малко, отколкото за трансгранична доставка на територията на ЕС намного по-малко разстояние”.Маргаритов поясни, че търсеният ефект с новите правила не е да се поставят пределни цени или да сеунифицират тарифите, а да се даде възможност на двете страни за информиран и обективен избор поотношение на изгодността. „Това е доста разумен подход, защото той, без да въвежда тежки регулаторнипроцедури, отваря вратата за конкурентоспособността и за това посредством публичност и информираност да сенамерят най-добрите условия, които биха позволили и на двете страни по потребителската сделка да се възползватот услугите на куриерските фирми”, коментира той. Същевременно обаче на национално равнище надзорнитеоргани в съответните държави-членки ще могат да изискват всякакъв тип информация, която касае условията, прикоито тези доставчици предлагат своите услуги и да наблюдават дали те се спазват, както и да предприематсъответните мерки, когато това не е така.„Очаквам преосмисляне на начина на ценообразуване, което до момента са извършвали тези доставчици вусловията на неособено голяма прозрачност и на по-скоро национален тип мислене по този въпрос. Също –да се възприемат обективни критерии като например разстояние и грамаж и те да са основното, върхукоето се стъпва при формирането цената на доставката”, каза още Маргаритов. Той изрази мнение, че такапостепенно ще се стигне до намаляване на цените и до това разходите за куриерската услуга да не са чактолкова съществен компонент от една онлайн сделка, какъвто са сега.Председателят на КЗП припомни, че Европейската комисия полага сериозни усилия за отпадането на всичкивиртуални граници на територията на ЕС, които в някаква степен спират устрема на потребителите да пазаруватонлайн. Освен настоящия пакет от мерки, който включва отпадането на гео-блокирането, по-прозрачните условияза доставката на колетите на територията на ЕС и подобряване контролните функции на националнитеправоприлагащи органи по отношение спазване новите правила и възможността за сваляне на заблуждаващоонлайн съдържание, той даде пример и с вече въведените регламенти във връзка с роуминга и банковите плащанияпри пазаруване и резервации в ЕС.", "date": "2018.04.01", "title": "КЗП: „Новите правила за колетните пратки в ЕС"}
{"url": "http://www.novinite.bg/articles/158243/Patriarh-Neofit-Da-badat-chestiti-vsichki-koito-pazi-carkovnite-i-narodnite-obichai", "text": "Който пази църковните и народните обичаи, и се радва на всички добри постижения в своя живот - да бъдат честити всички, които празнуват в днешния ден. Честит празник! Това пожела българският патриарх Неофит преди светата литургия за Цветница в храм-паметника „Св. Александър Невски”, предаде БГНЕС.Пожелавам честита Цветница на целия български народ, който пази църковните обичаи и народните обичаи, и се радва на всички добри постижения в своя живот. Това пожелание отправи патриарх Неофит към всички българи на влизане в патриаршеската катедрала \"Св. Александър Невски\", преди да отслужи празничната литургия на Цветница.Да бъдат честити всички, които празнуват на днешния ден и заедно с ерусалимските жители да пеем \"Осанна\" във висините. Благословен да бъде денят Господен, пожела българският патриарх, цитиран от бТВ.Хиляди са българите, които дойдоха днес в най-големия ни православен храм, за да благословят върбовите клонки, които ще поставят над праговете на домовете си. На Цветница в църквата се отслужва молитва и се благославят върбови клонки. Те се раздават на вярващите и всеки ги отнася до дома си за здраве. Пак за здраве се окичват с върбови клонки портите и се сплита венче от осветената в църквата върба. Върбовите клонки символизират палмовите, с които е бил посрещнат в Йерусалим Иисус Христос.", "date": "2018.04.01", "title": "Патриарх Неофит: Да бъдат честити всички, които пази църковните и народните обичаи"}
{"url": "http://www.novinite.bg/articles/158246/Blizo-20-avtobusa-s-balgari-chakaha-s-chasove-na-srabsko-ungarskata-granica", "text": "Близо 20 автобуса, превозващи български граждани на ГКПП Хоргош-Рьоске бяха забавени на сръбско-унгарската граница. Това се е случило малко преди полунощ срещу 1-ви април, сочат сигнали, подадени в Министерството на външните работи. Веднага след получаването им, Посолството на България в Будапеща е оказало съдействие на чакащите ни сънародници, съобщават от МВнР., обясняват от българското външно министерство.От ведомството напомнят, че отбелязването на католическия Великден, намаленият брой служители на граничен контрол и парламентарните избори в Унгария на 8-и април също може да утежнят преминаването през страната. ГКПП Хоргош-Рьоске е а върху основната пътна артерия, водеща от България към Виена. ", "date": "2018.04.01", "title": "Близо 20 автобуса с българи чакаха с часове на сръбско-унгарската граница"}
{"url": "http://www.novinite.bg/articles/158241/40-semejstva-sa-bez-dom-sled-pojara-v-Sandanski", "text": "Големият пожар в жилищен блок в нощта срещу събота в Сандански се размина без жертви и ранени хора, но материалните щети са огромни.40 семейства останаха без дом. Апартаментите са опожарени много и едва ли някой от тях е годен да живеене, става ясно от репортаж на Нова телевизия.39 от семействата имат алтернатива и ще живеят временно при свои близки и приятели. А едно от семействата с 8-месечно бебе, обаче, е настанено в апартамент под наем на сметката на Община Сандански.Всяка вещ е обгоряла в апартаментите.\"Пожарът е настъпил около полунощ. Баба и дядо са били тук. Излезли са по най-бързия начин от апартамента. Прозорците са изпочупени от огъня. Дядо не е в добро здраве. Разчитаме на подкрепа от държавата. Апартаментът не е застрахован\", разказа Марин, чиито баба и дядо са били в апартамента по време на пожара.До вторник сградата ще остане необитаема, като на хората е забранено да се връщат по домовете си. Архитекти и инженери ще направят обстоен анализ дали сградата става за живеене след пожара.", "date": "2018.04.01", "title": "40 семейства са без дом след пожара в Сандански"}
{"url": "http://www.novinite.bg/articles/158233/Katolicite-otbelyazvat-Vazkresenie-Hristovo", "text": "Католическият свят празнува Великден! Папа Франциск води бдение в базиликата „Свети Петър” в Рим, предаде Нова телевизия.10 хиляди души гледаха службата на живо в най-голямата църква в света. В началото цареше пълна тъмнина, след което осветлението беше включено като символ на преминаването от мрака към светлината с възкресението на Исус Христос.По време на церемонията папа Франциск покръсти 8 души, сред които незаконен имигрант от Нигерия, който спрял обир на магазин и обезоръжил нападателя.Франциск е твърд защитник на бежанците и мигрантите и направи съдбата им един от основните приоритети на управлението си. Днес по обед папа Франциск ще прочете обръщението си \"Към града и света\" от централния балкон на базиликата „Свети Петър”.Десетки хиляди католици и у нас празнуват днес най-големия християнски празник. В някои райони на Бългрия има големи католически общности, наброяващи десетки хиляди души. Така и у нас в католическите хранове днес ще има Великденска служба.", "date": "2018.04.01", "title": "Католиците отбелязват Възкресение Христово"}
{"url": "http://www.novinite.bg/articles/158242/Platenoto-parkirane-v-Plovdiv-poskapva", "text": "Цената на синята зона в Пловдив се увеличава на 2 лева от 2 април. Досега за час престой шофьорите плащаха по 1,50 лв. Повишаването е една от мерките на общината в борбата с мръсния въздух и ограничаване на колите в централната градска час, съобщава БНТ-2.С повишението общината цели да разтовари синята зона, за да се осигурят повече паркоместа, а и хората да ползват алтернативен екологичен транспорт. Освен с есемес или закупуване на талони, много шофьори предпочитат да се таксуват сами чрез електронни машини. Те позволяват и по-малък престой.В синята зона са поставени 23 паркомата, които улесняват шофьорите. От тях може да се закупи талон за 30-минутен престой, който струва 1 лев.Местната власт възнамерява след време таксуването в синя зона да става изцяло с паркомати. А хората, които продават билети да бъдат преназначени като служители, поставящи скоби на колите на неизрядните шофьори.", "date": "2018.04.01", "title": "Платеното паркиране в Пловдив поскъпва"}
{"url": "http://www.novinite.bg/articles/158240/Kakvo-se-padna-na-kandidat-studentite-na-izpita-po-istoriya-v-SU", "text": "В 09:00 ч. в 65-та аудитория в Ректората на Софийския университет \"Св. Климент Охридски\" започна кандидатстудентският изпит по история на България от първата изпитна сесия. Милен Къчев от София изтегли вариант 2 на теста и двете теми, от които са избрали да пишат явилите се на изпита по история на България: \"Паисий Хилендарски и неговото дело\" и \"Златният век на българската култура (краят на IX - началото на X век). Творци и постижения\", съобщи пресцентърът на висшето училище.Общо 957 са кандидат-студентите са подали заявления за явяване на изпита. Заместник-ректорът на Софийския университет проф. Ренета Божанкова е приветствала кандидатите и изразила увереността си, че всички са подготвени и ще представят отлично себе си и своите учители, и наесен ще бъдат студенти на 130-годишната Алма матер. Деканът на Историческия факултет и председател на изпитната комисия доц. Тодор Попнеделев е честитил Цветница и е пожелал успех на кандидатите. Специалностите, за които кандидат-студентите могат да кандидатстват след успешно положен изпит по история, са: Философия; Социология; Политология; Публична администрация; Културология; Библиотечно-информационни науки; Публични информационни системи; Философия (на английски език); История; Археология; Етнология; История и география; Архивистика и документалистика; История и политика на Балканите; История и философия; Хебраистика; Педагогика; Социални дейности; Неформално образование; Предучилищна и начална училищна педагогика; Социална педагогика; Специална педагогика; Логопедия; Физическо възпитание и спорт. С изпит по история на България и с изпит по български език и литература бъдещите студенти могат да запишат специалността \"Право\", а с изпит по история на България и с изпит по английски, немски, френски, испански, италиански или руски език (по избор) - за специалностите \"Международни отношения\" и \"Регионално развитие и политика\".С успешно издържани изпити по история на България и с изпит по английски, немски, френски, испански език /по избор/ бъдещите студенти могат да запишат специалността \"Европеистика\". С успешно положени изпити по история на България и по английски и френски език (по избор) кандидат-студентите може да запишат специалността \"История и чужд език\".", "date": "2018.04.01", "title": "Какво се падна на кандидат-студентите на изпита по история в СУ"}
{"url": "http://www.novinite.bg/articles/158239/5-dushi-sa-zaginali-a-27-sa-postradali-pri-katastrofi", "text": "5 души са загинали, а 27 са пострадали при катастрофи в страната през изминалото денонощие. Това съобщиха от пресцентъра на МВР . Общо в страната са станали 21 тежки пътнотранспортни произшествия. В София са регистрирани една тежка и 101 леки катастрофи, при които е пострадал един човек.", "date": "2018.04.01", "title": "5 души са загинали, а 27 са пострадали при катастрофи"}
{"url": "http://www.novinite.bg/articles/158234/Jalt-kod-za-buren-vyatar-v-17-oblasti", "text": "В над половината територия на България днес ще има силни ветрове. Затова от НИМХ-БАН въвеждат предупредителен жълт код. Той е в сила за общи 17 области - цялата Източна България плюс два в Западна.Предупреждението важи за областите София-град, Благоевград, Габрово, Велико Търново, Търговище, Русе, Разград, Силистра, Шумен, Добрич, Варна, Бургас, Сливен, Ямбол, Стара Загора, Хасково и Кърджали.", "date": "2018.04.01", "title": "Жълт код за бурен вятър в 17 области"}
{"url": "http://www.novinite.bg/articles/158232/1-april-den-na-shegata", "text": "Мнозина обичат да се шегуват, да се посмеят или разиграят някого, но един ден в годината с това се занимават абсолютно всички. И този ден е днес, 1 април. Има няколко версии за това, защо точно този ден, отбелязва БГНЕС. Едни приписват зараждането на празника на древния Рим, където в средата на февруари (а не в началото на април) празнували Празника на глупците (Festus Fatuorum). Има и друга версия, според която дължим този празник на неаполитанския крал Монтерей, комуто поднесли по случай спирането на земетресение риба. След година владетелят поискал точно същата риба. Такава обаче не намерили и готвачът приготвил друга, която много приличала на предишната. И макар че кралят познал подмяната, той не се разгневил, а дори се развеселил. Оттогава станали обичайни шегите и лъжи на 1 април.Ден на шегата/лъжата празнуват и в други страни по света, макар и не винаги точно на 1 април. В различните страни Денят на смеха носи своя национален колорит. Във Франция наричат този обичай \"априлска риба\". Произходът му свързват с времето на Карл IX, който през 1564 година издал кралски декрет, предписващ да се пренесе началото на годината от 1 януари на 1 април. На следващата година много от поданиците на краля изпратили на своите приятели новогодишни поздравления и подаръци през април - в знак на протест или оставайки верни на традицията. Слънцето тогава се намирало в съзвездието Риби и французите сметнали, че наименованието \"априлска риба\" е напълно достойно за подобни шеги. Традицията още е жива.На 28 декември в Испания празнуват \"Денят на невинните\" (Dia de los Santos Inocentes). На същата дата в Испания се чества \"Денят на шегата\". По обичай на този ден се правят шеги от всякакъв род. Внимавайте да не изпиете едно солено кафе, защото това е традиция в Испания. В Мексико тази дата също се е превърнала в истинска фиеста. Помнете, че на тази дата в Мексико не се дава нищо назаем – пари, бижута, книги. В Перу можете да видите десетки хора, които се разхождат по улиците с хартиени надписи на гърба, които веднага превръщат човек в обект на подигравки. На този ден по традиция медиите публикуват неверни информации, които читателите трябва да открият. На следващия ден вестниците и телевизиите разкриват кои новини са били истина и кои лъжа.В други страни, които не са испаноговорещи, този ден се нарича \"Ден на лъжата\" и се чества на 1 април. В Нова Зеландия, Великобритания, Австралия и Южна Африка шеги се правят само до обяд. Всеки, който се пошегува в друго време от деня получава псевдонима \"Априлски глупчо\".В Ирландия, Италия, Южна Корея, Япония, Русия, Германия, Канада и САЩ шегата властва през целия ден. Иранците си правят шеги на 13-ия ден от Персийската Нова година, който се пада на 1- ви или 2-ри април. Празникът се нарича \"Сиздах Бедар\" или празникът на природата, който се е празнувал още през 536 г. пр.н.е. Това кара мнозина да вярват, че Първоаприлският ден на шегата се е зародил от тази традиция. Според фламандския обичай децата заключват своите родители и ги пускат само, когато те обещаят да им дадат лакомство. На този ден по времето на династията Чосон в Корея било позволено царското семейство и придворните да се шегуват помежду си. Това бил първият снежен ден от годината. Хората се замеряли със снежни топки и после давали фалшиви оправдания. Уцеленият със снежна топка се смятал за \"губещ\" и трябвало да изпълни едно желание на човека, замерил го със сняг.В Полша този ден е изпълнен с шеги, вицове и закачки. Дори държавните институции си позволяват да лъжат, а важната работа се отлага за друг ден. В Шотландия 1 април е ден на кукувицата, тъй като там птицата е символ на глупостта. В Дания \"Денят на лъжата\" идва с месец закъснение – 1 май и е известен като \"Майска котка\" (May-cat). Датчаните много рядко празнуват на този ден. В Германия и Австрия считат 1-ви април за нещастен ден, а родените на този ден за хора без късмет. ", "date": "2018.04.01", "title": "1 април - ден на шегата"}
