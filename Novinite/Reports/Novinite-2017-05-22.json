{"url": "http://www.novinite.bg/articles/144081/Ispanska-legenda-pristiga-v-Sofiya-za-macha-na-Berbo-na-14-ti-yuni", "text": "Живата легенда на испанския футбол от близкото минало Гайска Мендиета е поредното голямо име, което ще видим в благотворителния мач между Димитър Бербатов и Луиш Фиго, предаде . Шоуто ще се състои на 14 юни.Както може да се очаква, Мендиета ще бъде част от селекцията на Фиго.\"", "date": "2017.05.22", "title": "Испанска легенда пристига в София за мача на Бербо на 14-ти юни"}
{"url": "http://www.novinite.bg/articles/144102/Iran-obvini-Tramp-v-razprostranyavane-na-iranofobski-idei-sred-arabskite-darjavi", "text": "Обвинения във въоръжаване на „опасни терористи“ в Средния Изток и разпространяване на иранофобски идеи сред арабските държави бяха отправени от Иран по адрес на САЩ, съобщава Ройтерс, цитирана от Труд.По думите на иранския външен министър Бахрам Касеми, президентът на САЩ, посредством многократно повторени и неоснователни твърдения относно Иран, успява да убеди страните в региона да купуват оръжия, позовавайки се на скоро подписания договор между Саудитска Арабия и САЩ за оръжия на стойност 110 милиарда долара.Американският президент Доналд Тръмп призова редица държавни лидери в региона да се обединят, за да победят ислямските екстремисти, като спомена, че от деситилетия Иран „подклажда религиозни конфликти“. Касеми коментира, че с действията си САЩ подсилват терористите в региона, цитира Ройтерс.Той допълни, че Иран като една демократична и силна държава, е заложила в устоите си създаването на мир и свят без насилие и екстремизъм.Припомняме, че срещата на върха между американския държавен глава и главите на няколко арабски и ислямски държави приключи в саудитската столица във вчерашния ден. По време на речта си Тръмп обвини Иран във финансиране на тероризма, както и в извършване на \"немислими престъпления\", предаде РИА.След тези твърдения иранският министър на външните работи Касеми коментира, че 48 часа след изборите в Иран, Саудитска Арабия се опитва да разпространи \"иранофобия\" и да направи неверни твърдения, \"за да сключи сделики за оръжие\". \"За съжаление сегашната политика на САЩ води до увеличаване на терористичните групировки в региона и засилва подкрепата на диктаторските държави за тези групировки\", допълни още външният министър.От своя страна иранският външен министър Мохамед Джавад Зариф заяви, че веднага след изборите Иран е била нападната от един американски президент \"в тази крепост на демокрация и умереност\", информира ТАСС. ", "date": "2017.05.22", "title": "Иран обвини Тръмп в разпространяване на иранофобски идеи сред арабските държави"}
{"url": "http://www.novinite.bg/articles/144036/Vseki-chovek-izhvarlya-173-kg-hrana-vsyaka-godina", "text": "Заблуждават ли ни производителите и търговците на храни с етикетите за срока на годност и разхищаваме ли храна заради незнание? Успяват ли потребителите да се ориентират в морето от етикети – докога безопасно могат да консумират даден продукт? Или точно обратното – различните означения за срока ни объркват, докато пазаруваме?Според последните данни на „Евробарометър” потребителите в Европа трудно разбират колко е трайността на един продукт. Причината – в момента съществуват най-различни варианти за етикетиране, информира NOVA.Например 53 % от европейските потребители не познават смисъла на означението: „Най-добър до”. 60% от европейците, които пазаруват, не се ориентират в смисъла на етикета: „Използвай до”. Така огромни количества храна се изхвърлят. Всяка година една трета от произведените за консумация храни по света се губят или пропиляват. Това е около 1.3 млрд. тона.В ЕС храни се пилеят по цялата верига – от селскостопанското производство до крайното потребление у дома. Всяка година се разхищават 88 млн. тона храни. Т.е. всеки от нас изхвърля 173 кг всяка година. Целта е до 2030 г. тези количества да се намалят наполовина. Така ще спестим и 170 млн. тона CO2 – емисии, които се отделят при производството и унищожаването на хранителни отпадъци.Най-много храна разхищават домакинствата, преработвателите, ресторантите, производителите и търговците. Най-много храна се пилее в Холандия и Белгия. А най-малко в Словения. ", "date": "2017.05.22", "title": "Всеки човек изхвърля 173 кг храна всяка година"}
{"url": "http://www.novinite.bg/articles/144089/Absurd-Nova-rampa-za-hora-s-uvrejdaniya-se-okazva-nedostapna-za-tyah", "text": "Чисто нова рампа за хора с увреждания стои неизползваема от месеци. Рампата е монтирана на жп спирката в село Марикостиново и е предназначена за лекуващите се в близката болница, предаде бТВ. Заради строежа на автомагистрала „Струма” се наложило жп линията при Марикостиново да се измести, а с нея и спирката, до която се стига по 54 стъпала. От БДЖ помислили за хората с увреждания и изградили рампа. Да я използваш, обаче, се оказва сложно.Два дни преди да отидат в болницата, пациентите трябва да се обадят на посочен на сайта телефон, за да отиде човек, който да отключи платформата и да ги свали по стълбите, обясни д-р Катерина Андреева.Болницата за калолечение приема стотици пациенти с проблеми в опорно-двигателната система. За всички тях най-удобно до миналата година било да стигат до Марикостиново с влака, но сега заради сложната процедура за ползване на рампата, те избягват железопътния транспорт.Хората, които посещават болницата, се надяват скоро рампата да се ползва достъпно. Засега платформата стои покрита – да се пази от дъжд и слънце.", "date": "2017.05.22", "title": "Абсурд! Нова рампа за хора с увреждания се оказва недостъпна за тях"}
{"url": "http://www.novinite.bg/articles/144058/Hvanaha-shoforka-pod-vazdejstvieto-na-amfeti-v-Tarnovsko", "text": "Шофьорка, употребила наркотични вещества, установиха служители на РУ – Велико Търново. В петък при провеждане на специализирана полицейска операция е забелязан лек автомобил \"Фолксваген\", движещ се по пътя между селата Балван и Ново село. При подаден сигнал за спиране, водачът подминал униформените и едва тогава изпълнил плицейското разпореждане, пише Труд.В хода на проверката станало ясно, че зад волана е 23-годишната А. А. от Севлиево, а до нея се возела съгражданката й Л. Й. на същата възраст. При проверка на водача за употреба на наркотични вещества, апаратът дал положителна реакция на метаамфетамин. При проверка в автомобила са установени и 3 пликчета, съдържащи от същото наркотично вещество. Двете жени са задържани за срок до 24 часа по Закона за МВР. По случая е образувано досъдебно прозводство.", "date": "2017.05.22", "title": "Хванаха шофьорка под въздействието на амфети в Търновско"}
{"url": "http://www.novinite.bg/articles/144071/20-godishniyat-Ivelin-e-izveden-ot-reanimaciya-sastoyanieto-mu-se-podobryava", "text": "20-годишният Ивелин Узунов от смолянското село Смилян, който оцеля в гората 10 дни, вече е изведен от реанимация и състоянието му значително се подобрява, предаде Дарик.След извеждането от реанимация Ивелин е настанен в хирургично отделение на смолянската болница. „Състоянието му е значително по-добро, докторите дават надежда за пълното му възстановяване\", каза бащата на момчето Велин Узунов. Пръстите на единия крак на момчето са измръзнали, но лекарите са оптимисти, че ще се възстановят и те, сподели Узунов.Младежът е в добър тонус и стабилизиран след 10-дневното гладуване. Ивелин изчезна на 5 май сутринта и в продължение на десет дни се издирваше от полицията, горски служители, ловджии, доброволци. Той  бе открит на 14 май в овчарник в смолянското село Пещера. Ивелин бе приет в болницата с измръзване на крайниците и недохранване.", "date": "2017.05.22", "title": "20-годишният Ивелин е изведен от реанимация, състоянието му се подобрява"}
{"url": "http://www.novinite.bg/articles/144035/Defo-vliza-v-rolyata-na-genialniya-Van-Gog", "text": "Холивудската звезда Уилям Дефо ще изиграе художника Винсент Ван Гог в нов биографичен филм за гения. \"Врата към вечността\", както е озаглавено и едно от последните платна, в което мъж е обгърнал лицето си с ръце в признак на отчаяние, предаде Дарик. \"Това е филм за живописта и художника и връзката им с безкрайността\", разказва продуцентът Юлиян Шнабел, който спечели наградата за най-добър режисьор на филмовия фестивал в Кан през 2007 г. за \"The Diving Bell and Butterfly\". Той посочва, че на екран ще видим неговия собствен прочит на личността на Гог, а не толкова официални факти. Шнабел е написал сценария с известния френски сценарист Жан-Клод Кариер. Филмът ще бъде заснет във Франция.", "date": "2017.05.22", "title": "Дефо влиза в ролята на гениалния Ван Гог"}
{"url": "http://www.novinite.bg/articles/144040/Drejk-vze-rekordnite-13-otlichiya-na-nagradite-na-sp-Bilbord-VIDEO", "text": "Канадският музикант Дрейк спечели най-много отличия на церемонията за музикалните награди на сп. „Билборд”. Той получи рекордните 13 статуетки, сред които за най-добър артист и най-добър изпълнител. Така 30-годишният рапър счупи рекорда на Адел, която през 2012 г. получи 12 награди, предаде NOVA.Най-добра изпълнителка стана Бионсе. Металика взе наградата в категорията \"най-добър рок албум на годината\". \"Туенти уан пайлътс\" бяха отличени за най-добра песен в рок стил за сингъла „Heathens”.", "date": "2017.05.22", "title": "Дрейк взе рекордните 13 отличия на наградите на сп. \"Билборд\" (ВИДЕО)"}
{"url": "http://www.novinite.bg/articles/144062/Balgarska-dizajnerka-obleche-chast-ot-gostite-na-svatbata-na-Pipa-Midaltan", "text": "„Четири дами бяха облечени с мои рокли на сватбата на Пипа Мидълтън. Една от снимките на моите клиентки обиколи целия свят и беше публикувана във всички световни водещи издания. Въпросната рокля е червена, а аз последния път, когато гостувах в студиото на „Здравей, България” преди месец, бях облечена с прототип на тази рокля. Тя е приложима в много отношения”, заяви в ефира на NOVA дизайнерката Невена.Тя облече няколко от гостите на сватбата на сестрата на Кейт Мидълтън - Пипа Мидълтън – светското събитие, което събра елита на Великобритания. С две кокетни роклички заблестяха и две дечица на светското събитие.„Парадът на суетата беше наистина невероятен. Освен, че истерията продължи месеци, наистина мерките за сигурност бяха гигантски. Хубавото е, че всички гости говореха за моите рокли”, похвали се дизайнерката.А какво смята за сватбената рокля на Пипа Мидълтън?„Роклята е много деликатна и фина. На определени снимки се вижда как роклята е леко диспропорционална в дадени участъци. Талията трябваше да бъде малко по-висока, за да изглеждат краката й по-дълги. Роклята на Пипа много прилича на роклята на сестра й от преди 6 години, но въпреки това има свой почерк и е сдържана и майсторски изработена”, коментира дизайнерката Невена. ", "date": "2017.05.22", "title": "Българска дизайнерка облече част от гостите на сватбата на Пипа Мидълтън"}
{"url": "http://www.novinite.bg/articles/144069/Jena-ritna-pensionerka-v-centara-na-Sofiya", "text": "\r\nКриминално проявена жена е ритнала и повалила 70-годишна жена в , съобщи МВР. Инцидентът е станал малко след 10.00 часа тази сутрин на бул. \"Мария Луиза\". По данни на полицията то било без видими причини, предаде Дарик, пише .\r\n45-годишната нападателка впоследствие е задържана. Тя е с регистрации за кражба и унищожаване на чуждо имущество.\r\nБила е без документи за самоличност и във видимо нестабилно състояние, уточниха от полицията. Отведена е за разпит в полицията, а след това ще бъде откарана в Център за психично здраве. Възрастната жена не е пострадала и не се е наложило да бъде откарвана за преглед.\r\nНа 9 май тази година подобен случай имаше и в Бургас. Психично болен младеж ритна безпричинно възрастна жена на автобусна спирка. Пострадалата бе откарана в болница и впоследствие претърпя операция на таза. \r\n ", "date": "2017.05.22", "title": "Жена ритна пенсионерка в центъра на София"}
{"url": "http://www.novinite.bg/articles/144080/Mlad-shofor-e-v-bolnica-sled-kato-pomete-dve-darveta-kraj-Lyaskovec", "text": " ", "date": "2017.05.22", "title": "Млад шофьор е в болница след като помете две дървета край Лясковец"}
{"url": "http://www.novinite.bg/articles/144070/Iskat-postoyanen-arest-za-maja-klal-tashta-si-i-ranil-jena-si-v-Stara-Zagora", "text": "Окръжната прокуратура в Стара Загора повдигна обвинение на 46-годишния Красимир Иванов, който уби тъща си и рани съпругата си в събота. Обвинението е за убийство и опит за убийство на повече от един човек. Извършват се съдебно-медицински експертизи. Иванов е с мярка за неотклонение „задържане под стража“ за срок от 72 часа. Към настоящия момент той е в болнично заведение в Кърджали под охрана. Предстои транспортирането му в ОЗ „Следствени арести“ в Стара Загора, предаде Дарик.Трагедията се разигра в събота сутринта на улица „Генерал Столетов” в Стара Загора. 46-годишният Красимир Иванов намушка съпругата си и майка й. 67-годишната жена почина на път за болницата, а 29-годишната й дъщеря е настанена в старозагорската болница без опасност за живота.Мъжът избяга от местопроизшествието, а в събота вечерта беше задържан в кърджалийско село. Окръжната прокуратура в Стара Загора ще внесе искане в съда за вземане на постоянна марка за неотклонение „задържане под стража“ спрямо него.", "date": "2017.05.22", "title": "Искат постоянен арест за мъжа, клал тъща си и ранил жена си в Стара Загора"}
{"url": "http://www.novinite.bg/articles/144090/Arestuvaha-62-godishna-jena-za-pritejanie-na-heroin", "text": "\r\nЖена на 62 години е била  от кюстендилски полицаи в края на миналата седмица за притежание на наркотични вещества, с цел разпространение, съобщиха от полицията. При осъществените процесуално-следствени действия в имота й в кюстендилския ромски квартал \"Изток\" са открити 13,55 грама , предаде бТВ.\r\nВидът на наркотичното вещество е установен с полеви наркотест. Срещу та В.Д. е започнато досъдебно производство в РУ , уведомен е дежурен прокурор.\r\nДруги 59,35 грама  са иззети от 32-годишния А.В. също в квартал \"Изток\" по време на специализираните действия там. Притежателят на високорисковото наркотично вещество е известен на полицията, осъждан е. По случая е започнато досъдебно производство. Уведомен е и дежурен прокурор.\r\n", "date": "2017.05.22", "title": "Арестуваха 62-годишна жена за притежание на хероин"}
{"url": "http://www.novinite.bg/articles/144104/Maskiran-s-pistolet-nahlu-v-doma-na-pensionerka-v-Beglej", "text": "В резултат на предприети бързи действия, служители на Второ РУ – Плевен задържаха млад мъж, проникнал в дома на самотноживееща жена в с. Беглеж, съобщиха от пресцентъра на МВР, пише Труд.С решение на прокуратурата той е привлечен в качеството на обвиняем и мярката му за задържане е удължена до 72 часа. На 19 май, oкoлo 21.00 часа, в полицията бил получен сигнал за маскиран, който проникнал в къщата на самотноживееща жена в селото. Екип униформени незабавно се отзовал на сигнала. На място полицаите изяснили, че около 19.00 часа в дома на 72-годишната е нахлул маскиран, заплашил възрастната жена с пистолет и ѝ поискал парите.Собственичката започнала да се съпротивлява, успяла да извика съседа си. Виждайки го нападателят побягнал от къщата, без да успее да отнеме вещи, като изпуснал маската си.В хода на предприетите незабавни полицейски действия е установен и задържан 22-годишен жител на с. Беглеж. Уведомен бил дежурен прокурор в РП – Плевен. Намерено е и оръжието – газов пистолет „Екол“, кал. 9 мм, нерегистриран в служба КОС МВР. На 20 май, с постановление на прокуратурата, извършителят е привлечен в качеството на обвиняем и е задържан за срок до 72 часа. Работата по документирането на случая продължава от разследващ полицай.", "date": "2017.05.22", "title": "Маскиран с пистолет нахлу в дома на пенсионерка в Беглеж"}
{"url": "http://www.novinite.bg/articles/144103/Neizvestni-tarashiha-kola-v-Balchik-zadignaha-15-hil-lv", "text": " ", "date": "2017.05.22", "title": "Неизвестни тарашиха кола в Балчик, задигнаха 15 хил. лв."}
{"url": "http://www.novinite.bg/articles/144092/Obviniha-7-dushi-chast-ot-grupata-na-Ivo-Gela-za-otvlichaniya-poboi-i-razprostranenie-na-narkotici", "text": "Спецпрокуратурата внесе обвинителен акт срещу седем участници в организирана престъпна група за разпространение на наркотици, отвличания, рекет, побои и поръчкови убийства на територията на областите Варна и Добрич, организирана и ръководена от Иво Иванов (по-известен в страната с прякора си Иво Гела), предаде NOVA.Всичките обвинени бяха задържани през април 2015 г. при специализирана операция на ГДБОП и Спецпрокуратурата.Тогава Иванов, както и други двама от 10-членната група - Валентин Христов и Янко Живков, се укриха. Материалите срещу тях са отделени в друго наказателно производство, което предстои да приключи след издирването им, предаде БГНЕС.Доказателствата по делото сочат, че групата е създадена от Иванов през януари 2001 г.Основната ѝ дейност e била разпространението на наркотици в североизточния регион –кокаин, хероин, марихуана, амфетамини. Стоката на едро пристигала от Турция, Доминиканската република и по други канали, контролирани от Иванов, и e била разпространявана в страната на едро и на дребно. За тази дейност в групата отговаряли Николай Иванов, Янко Живков и Добрин Димитров.За целта поддържали и контролирали широка мрежа от дилъри. Разпространителите на дрога извън групата били принуждавани да работят за нея или да делят печалбата си чрез побоища, рекет и всевъзможни гаври.Така, чрез налагане на страх и подчинение групата установила пълен контрол над наркоразпространението в региона.Друг основен източник за приходи на групата било събирането на „такса спокойствие“ от бизнесмени, развиващи дейност във Варненско и Добричко. Собствениците на по-големи търговски обекти били принуждавани (в т.ч. със силови действия) да платят еднократна „такса“ от 100 000 евро при откриване на търговските си обекти. По-дребните бизнесмени трябвало да се „отчитат“ с по-малки суми, но периодично.Рекетирани били и автокрадци да връщат отнетите автомобили на собствениците им срещу част от получената сума за връщането. Наблюдавани били действията и приходите на други престъпници в региона, от които били искани отчисления, за да продължат работата си.Чрез ръководителя си Иванов групата е приемала и поръчки за отвличания и убийства на бизнесмени, най-често от техни съдружници или конкуренти.Голяма част от сумите, получени от престъпна дейност, участниците в групата влагали в хотелиерство, ресторантьорство, рекламни агенции и други видове легален бизнес.Предстои Специализираният наказателен съд да насрочи началото на съдебния процес срещу седмината участници в групата.", "date": "2017.05.22", "title": "Обвиниха 7 души, част от групата на Иво Гела, за отвличания, побои и разпространение на наркотици"}
{"url": "http://www.novinite.bg/articles/144056/Plovdivskite-mitnichari-hvanaha-3100-litra-nelegalen-alkohol", "text": "Служители от Митница Пловдив задържаха общо 3100 литра контрабанден алкохол без платен акциз, който разкриха през миналата седмица в частни имоти в града под тепетата и в село Катуница, пише Труд.В складово помещение в Пловдив е открита нелегална колекция от 6906 бутилки, съдържащи 2484 литра различни видове алкохолни напитки. Всички бутилки били облепени със стари и невалидни бандероли, различни емисии и образци, като част от образците са били използвани преди повече от 10 години. Спиртните напитки били подредени на стелажи, сортирани по вид, а освен алкохола митничарите са открили в същия склад и машина за поставяне на пластмасови шпули на бутилки.В Катуница пък са открити 630 литра наливен алкохол в пластмасови бутилки с вместимост от 10 литра. На част от бутилките с мирис на мастика е поставен етикет, указващ вида на алкохола. Останалите бутилки, които били с мирис на водка и на ракия, нямали никакви етикети.И двата случая на нарушение на акцизното законодателство са констатирани от отдел „Митническо разузнаване и разследване“ след събиране и анализ на информация за рискови лица и обекти. Стоките са задържани в склада на Митница Пловдив, а по случаите са образувани дознания.", "date": "2017.05.22", "title": "Пловдивските митничари хванаха 3100 литра нелегален алкохол"}
{"url": "http://www.novinite.bg/articles/144117/Drogiran-shofor-i-bez-knijka-pomete-peshehodka-i-izbyaga", "text": "Пиян и дрогиран шофьор и без книжка помете пешеходка, а след това избяга. Инцидентът е станал около 7.25 часа в събота на ул. \"Агликина поляна\" в Добрич, съобщиха от Областната дирекция на МВР, предаде NOVA.  Водачът на колата, която е с добричка регистрация, блъснал намиращата се на пътното платно 77-годишна жена. След това изоставил колата и се укрил.  Пострадалата пенсионерка е настанена в МБАЛ-Добрич с черепно-мозъчна травма и фрактура на десния крак. Има опасност за живота й.  Няколко часа по-късно криминалистите успели да задържат шофьора - 31-годишен мъж от Добрич. Установено е, че той е неправоспособен и управлява в едногодишен срок от наложено му наказание. Извършената проверка за употреба на алкохол с техническо средство е констатирала наличието на 0.36 промила в издишания от водача въздух.  При извършената проверка за употреба на наркотични и упойващи вещества, уредът отчел положителен резултат за употребата на кокаин и канабис.  Мъжът е задържан. По случая е образувано досъдебно производство.", "date": "2017.05.22", "title": "Дрогиран шофьор и без книжка помете пешеходка, и избяга"}
{"url": "http://www.novinite.bg/articles/144032/Bolt-neuteshim-na-pogrebenieto-na-Mejsan", "text": "Юсейн Болт не спря да плаче на погребението на своя приятел Джърмейн Мейсън. Състезателят на скок височина умря на 20 април в катастрофа в Кингстън, Ямайка. Беше погребан миналата седмица, като снимки от церемонията се появиха днес, предаде .Светкавицата носеше ковчега на Джърмейн заедно с други спортисти - бившият футболист на Болтън - Рикардо Гарднър, както и Ян Гудисън, минал през Транмиър, пише offnews. Болт лично участва в копаенето на гроба, каквато явно е традицията. Припомняме, легендата на лека атлетика беше част от групата, която пътуваше с коли и мотори в Кингстън във фаталната нощ. Джърмейн се удари челно, а Болт беше един от първите, които се опитаха да му помогнат.Двамата са приятели от 2002 година, когато често тренират заедно. После Мейсън прие да скача за Великобритания. Той спечели сребро на Олимпиадата през 2008 в Пекин.", "date": "2017.05.22", "title": "Болт неутешим на погребението на Мейсън"}
{"url": "http://www.novinite.bg/articles/144034/Nemislim-rekord-za-Real-sled-triumfa-v-Ispaniya-VIDEO", "text": "Немислим рекорд постигна Реал Мадрид, който триумфира с 33-а титла в Испания. С победата си с 2:0 при гостуването на Малага \"кралете\" имат поне по един вкаран гол във всеки един от 38-те кръга в Ла Лига през кампанията. Страхотно постижение, което досега нямаше аналог в тази страна, предаде .Постижението стана факт във втората минута на срещата с Малага, когато супер звездата Кристиано Роналдо откри резултата, водейки мадридистите към бленуваната купа. Впрочем, \"белия балет\" е вкарал поне по 1 попадение в 64 поредни мача във всички турнири и застрашава още по-впечатляващ рекорд. А именно този на бразилския Сантос. По времето на Пеле тимът има период, в който се е разписвал 74 поредни срещи във всички турнири.Иначе футболистите, служителите и щабът на Реал го удариха на див купон още на стадион \"Ла Росаледа\" в южна Испания. Веднага след края на мача те подивяха от радост и я изразиха по бурен начин. По същото време в столицата Мадрид феновете на Реал стартираха мощни празненства. Те заляха улици и площади, веейки шалове и пеейки песни за любимия си клуб.Чудесният сезон за \"кралете\" може да се превърне в златен дубъл, ако на 3 юни бъде сломен Ювентус във финала на Шампионската лига.", "date": "2017.05.22", "title": "Немислим рекорд за Реал след триумфа в Испания (ВИДЕО)"}
{"url": "http://www.novinite.bg/articles/144110/Uvolniha-dvamata-profesori-ot-Plovdiv-obvineni-za-podkupi", "text": "\r\nОкръжният съд в  отстрани от длъжност двама професори от Университета по хранителни технологии. Преподавателите Симеон Василев и Николай Банков са обвинени в искане на  от , за да получат положителни оценки. Магистратите прецениха, че ако останат на работните си места, професорите могат да попречат на продължаващото следствие, като окажат влияние върху  и колеги от университета, предаде БНТ.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2017.05.22", "title": "Уволниха двамата професори от Пловдив, обвинени за подкупи"}
{"url": "http://www.novinite.bg/articles/144057/33-godishen-vilnya-v-kashta-v-Svishtov-vkaraha-go-v-psihiatriya", "text": "Рецидивист се е озовал в психиатрия след като вилнял в къща в Свищов. Бързо производство за унищожаване и повреждане на панорамно стъкло на стая на жилище е започнато срещу 33-годишния мъж от Велико Търново. Сигнал в полицейското управление в крайдунавския град е получен в събота, пише Труд.От проведените действия по разследването е установено, че извършител на деянието е И. Г., известен на полицията и осъждан. Той е задържан и конвоиран до Държарната психиатрична болница във великотърновското село Церова кория. По случая е образувано бързо производство.", "date": "2017.05.22", "title": "33-годишен вилня в къща в Свищов, вкараха го в психиатрия"}
{"url": "http://www.novinite.bg/articles/144061/Brando-nadigra-Velichkov-v-zrelishten-final-za-kupata-na-bg-Mastars-a-po-snukar", "text": "Братислав Кръстев спечели финалния „Мастърс“ турнир за сезона от календара на Българската Снукър Федерация, който се проведе в спортен клуб „Академията“. Брандо се наложи с 5:3 фрейма над Георги Величков след страхотна игра от двамата състезатели във финала. Срещата бе ръководена от международния съдия по  Пролетина Величкова, предаде .Всичките осем фрейма се изиграха за около два часа, като двамата майстори на щеката показаха завидна класа с ударите си. Това е най-бързият финал досега в турнирите на федерацията. Кръстев и Величков заемат първите две места в националната ранглиста и оформиха класически финал за края на сезона. В полуфиналите двамата се справиха след категорични победи над Спасиан Спасов и Стефан Симеоновски.Кръстев приключи по най-добрия начин сезона след като преди месец спечели и Републиканското първенство по снукър. Най-голям брейк в турнира от 70 точки записа Георги Величков. По традиция във финалния „Мастърс“ участие взеха най-добрите 16 играчи според ранглистата на Българска Снукър Федерация. Изненадите започнаха още в първия кръг, където Теодор Чомовски отпадна от Стефан Симеоновски, а Виктор Гайдов отстрани Христо Сираков.В кюстендилското дерби Юлиян Петров надделя над Дани Младенов. В едната двойка от 1/8 финалите се паднаха двамата ни 15-годишни таланти Виктор Илиев и Дейвид Давидков, като победата отиде при Виктор.", "date": "2017.05.22", "title": "Брандо надигра Величков в зрелищен финал за купата на бг \"Мастърс\"-а по снукър"}
{"url": "http://www.novinite.bg/articles/144025/Za-postoyanno-v-aresta-ostavat-trima-sled-hakvaneto-na-Agenciya-Mitnici", "text": "Трима от шестимата обвинени за хакерската атака в Агенция \"Митници\" остават за постоянно в ареста. Това са считаният от прокуратурата за ръководител на организираната престъпна група Емил Милчев - бивш служител на граничен пункт \"Калотина\", Янаки Евтимов, който и сега работи на митница \"Гюешево\" и 22-годишният компютърен специалист Димитър Пешев. Според обвинението, тримата са участвали в схема за контрабанда. Със специално написан софтуер Пешев е успял да пробие системата на митниците.С флашки вирусът е бил инсталиран в служебни компютри на Агенцията и е манипулирал данни за преминаващи камиони с товари. Схемата е била засечена и наблюдавана от юни 2015-та. По данни на прокуратурата, тя е ощетила Европейския съюз с над 3,6 млн. лв. „От 2-3 години се говори, че системата на митниците може да се манипулира– било от служители вътре, било дистанционно”. Това заяви в предаването „Здравей, България” бившият шеф на Агенция „Митници” Емил Димитров, който в момента оглавява парламентарната Комисия за наблюдение на приходните агенции, сивия сектор и контрабандата. „Има много предизвикателства”, заяви Димитров за работата си в Комисията. ", "date": "2017.05.22", "title": "За постоянно в ареста остават трима след хакването на Агенция \"Митници\""}
{"url": "http://www.novinite.bg/articles/144031/Senzaciyata-Zverev-sgazi-Djokovich-na-finala-v-Rim", "text": "Александър Зверев сензационно завоюва титлата от турнира \"Мастърс 1000\" в Рим, след като победи с 6:4, 6:3 №2 в света Новак Джокович. Двубоят продължи само 82 минути и състезаващият се за Германия Зверев спечели четвъртата си турнирна и първа от веригата \"Мастърс\" титла, предаде .С успеха си Зверев ще влезе в топ 10 на световната ранглиста, която се обновява всеки понеделник. Зверев игра много стабилно срещу Ноле, като го проби три пъти и вкара в полето му седем аса. Джокович пък за първи път в кариерата си губи финал на “Мастърс” срещу някого извън “Голямата четворка”, като засега остава наравно с Рафа Надал с по 30 такива титли на сметката си.Зверев стана и първият германец с триумф в “Мастърс” от 2001 година насам, когато Томи Хаас спечели в Щутгарт.", "date": "2017.05.22", "title": "Сензацията Зверев сгази Джокович на финала в Рим"}
{"url": "http://www.novinite.bg/articles/144059/Mapuku-vav-Facebook-Beroe-shte-ostane-zavinagi-v-sarceto-mi", "text": "Новото попълнение на Левски Жуниор Мапуку пусна емоционален пост в социалната мрежа Фейсбук. Таранът изказа специални благодарности на ръководството на Берое и на председателя на борда на директорите Илко Русев за шанса, който е получил в Стара Загора, предаде .", "date": "2017.05.22", "title": "Мапуку във Facebook: Берое ще остане завинаги в сърцето ми"}
{"url": "http://www.novinite.bg/articles/144060/Trenori-na-Vereya-poemat-Beroe-za-evroturnirite", "text": "Берое се договори официално с треньорите на Верея. Новината, която обикаляше Стара Загора от няколко дни дни, беше потвърдена пред offnews.bg и от двата клуба, предаде .Преговорите са се развили светкавично след отпадането на Берое от плейофите. Клубното ръководство е потърсило веднага Александър Томаш, който не мърда никъде без своите помощници и бивши съотборници от ЦСКА Константин Мирчев и Тодор Кючуков. Триото е известно с това, че е неразделно с Димитър Бербатов, когато звездата си е в България. Митко дори посети куп мачове на Верея.Тримата са дали положителен отговор на Берое. За да бъдат коректни напълно, те са разговаряли веднага и с клубния президент на Верея Галин Михайлов. Томаш, Мирчев и Кючуков дали дума, че ще направят и невъзможното  да класират отбора за евротурнирите. Екипът вече преизпълни задачите от началото на сезона.Верея не само се спаси, но потегли успешно в плейофите за Лига Европа, където елиминира Пирин, а следващ съперник е Ботев. Победителят играе срещу последният отбор, осигурил си европейска квота от първата шестица. Припомняме, че във Верея не са взимали пари от 5 месеца. Обстановката е трудна, но момчетата стиснаха зъби и направиха чудеса. Отборът игра и полуфинал за Купата на България, където отпадна от Ботев.Томаш, Мирчев и Кючуков стартираха в Банско като треньори. После получиха покана от Локо Горна Оряховица. През последния сезон работят във Верея, като за месеци сглобиха отбор от нулата.", "date": "2017.05.22", "title": "Треньори на Верея поемат Берое за евротурнирите"}
{"url": "http://www.novinite.bg/articles/144077/Tragediya-Vtori-futbolist-ot-rodniya-elit-se-samoubi", "text": "Бившият футболист на ЦСКА и Локо (Пд) Стефан Лулчев е взел най-тежкото решение и тази сутрин се е самоубил в своя дом. Лулчев, който е бронзов медалист с родния си черно-бял тим и шампион с червените, в последните години въртеше бизнес под тепетата и в столицата. Причините за нелепата кончина на 46-годишният мъж засега не са известни. Не се съобщава и за предсмъртно писмо, пише .Стефан Лулчев е бивш централен защитник. Той е шампион и носител на Купата на България през 1997 година с ЦСКА. На 28 май, когато ще се навършат 20 години от финала за Купата срещу Левски, той вкара гол за победата с 3:1. Това е второ самоубийство на бивш футболист от родния  елит в последните дни. Преди дни край на живота си сложи бившият бранител на Левски Давид Бистрон. Той се обеси в мазе след тежка депресия, причинена от развод, дългове и наркотици.", "date": "2017.05.22", "title": "Трагедия! Втори футболист от родния елит се самоуби"}
{"url": "http://www.novinite.bg/articles/144082/Zvezdi-na-Real-se-gavriha-s-Pike-VIDEO", "text": "Тежки слова по адрес на устатия в социалните мрежи, но тих на терена Жерар  от Барса е имало по време на шампионските празненства на Реал в Мадрид. Не са липсвали и подигравки към градския опонент Атлетико, свидетелстват медиите на Иберийския полуостров, предаде .\"Кралете\" куфяха с привържениците си си на традиционното място - фонтана \"Сибелес\". После поеха в специално нает, открит рейс с триумфални обиколки из улиците на нощен Мадрид. Според радио Cadena Cope, някои от играчите на Реал са се изгаврили жестоко с Пике: \"Пике, ко...ле мръсно, поздрави шампиона!\", е ехтяло доста пъти от автобуса.Другият възглас, дочут от играчи на Реал, е подигравателното: \"Атлети, кажете ни как се чувствате\", спрямо \"дюшекчиите\", които също усетиха мощта на Реал на няколко пъти. Каталунското издание Mundo Deportivo веднага се възмути от деянието на 33-кратните шампиони по време на празненствата.Реал Мадрид спечели Примера, след като победи Малага с 2:0 като гост в мача от последния решителен 38-и кръг и изпревариха с 3 пункта Барселона.", "date": "2017.05.22", "title": "Звезди на Реал се гавриха с Пике (ВИДЕО)"}
{"url": "http://www.novinite.bg/articles/144086/Sin-na-shef-v-BFS-shte-sviri-finala-za-Kupata-na-Nacionalniya", "text": "Съдийската комисия към БФС определи рефера за финала на Купата на България. Както е известно, в сряда от 18:30 часа Лудогорец и Ботев (Пловдив) ще спорят за трофея на Националния стадион „Васил Левски“, предаде .Наряд за двубоя получи Никола Попов. Той е известен и като сина на Антон Попов, който е заместник-изпълнителен директор на БФС. За четвърти съдия е назначен Стефан Апостолов. Настоящият депутат е син на Апостол Апостолов – бивш футболен рефер и настоящ кмет на Симитли.Помощник-съдии ще бъдат Георги Тодоров и Мартин Венев. За съдийски наблюдател е определен Петър Петров, който е шеф на Съдийската комисия към БФС.24 май 2017 г. (сряда), 18:30 ч.Лудогорец - Ботев (Пловдив)", "date": "2017.05.22", "title": "Син на шеф в БФС ще свири финала за Купата на Националния"}
{"url": "http://www.novinite.bg/articles/144027/Dankite-navarshiha-144-godini", "text": "Дънките навършиха 144 години, предаде бТВ. През май 1873 г. германецът от еврейски произход Леви Щраус и шивачът от Рига Яков Дейвис патентоват дънките. Тогава американските миньори и каубои са ги скъсвали от носене като работно облекло. Сега най-протритите са и най-скъпите, специално произвеждани така от модните компании.„Отделят страшно много време, усилия и проучвания как да правят най-ефектните скъсвания, най-ефектните протривания, и всичко това, разбира се, оскъпява дънките на финала”, обясни модният дизайнер Антония Йорданова. В началото на 80-те Луковит става столица на дънките, защото там се произвежда нашенският им вариант - \"Панака\". Български бизнесмен, който работи в Лондон, е решил да възроди легендарната соцмарка.„Те бяха известни с непретенциозния си дизайн и с това, че бяха съпътствани с практични аксесоари като ключодържател или отварачка. Целта ни е да се придържаме колкото се може повече към оригиналния дизайн, като същевременно осъвременяваме кройката и усъвършенстваме материалите”, каза Асен Цвятков, автор на проекта „Панака”.Новите дънки трябва да са готови това лято. Ако старият ви чифт е протрит и скъсан, значи сте напълно в крак с модата.", "date": "2017.05.22", "title": "Дънките навършиха 144 години"}
{"url": "http://www.novinite.bg/articles/144037/Indijka-chupi-rekord-navrah-Everest", "text": "Индийка успя да изкачи Еверест два пъти за по-малко от седмица, поставяйки женски рекорд в покоряването на най-високия връх на Земята за един сезон. Аншу Джамсенпа, на 37 години, се върна от 8848-те метра на 16 май за кратка почивка, преди да повтори подвига, предаде Дарик.\"Аншу достигна Еверест в 8.00 ч. местно време днес за втори път за този сезон, като постави нов рекорд\", казва Дауа Лама от \"Дрийм Хималая Адвенчърс\". Джамсенпа, която е майка на две деца, бе благословена от тибетския духовен водач Далай Лама, преди да замине за експедицията. Предишното такова постижение, признато от \"Гинес\", беше от непалската алпинистка Чурим Шерпа, която също изкачи върха два пъти за един сезон през 2012 г.Индийката се е качвала до най-високата точка на планетата вече пет пъти. Повече от 120 катерачи направиха се срещнаха „очи в очи“ с върха този сезон, като първите изкачвания бяха забавени от силни ветрове, снегове и необичайно ниски температури. Има опасения, че големият брой разрешителни за изкачване на върха, издадени от Непал, могат да причинят опасни \"задръствания\" на планината. Тазгодишният сезон на катерене вече бе помрачен от две смъртни случая, включително легендарния швейцарски алпинист Ули Щек.", "date": "2017.05.22", "title": "Индийка чупи рекорд навръх Еверест"}
{"url": "http://www.novinite.bg/articles/144055/Klimatolozi-razgadaha-zashto-Arktika-se-zatoplya-po-barzo-ot-Antarktida", "text": "Международен колектив от климатолози откри, че причината за по-бавното затопляне на Антарктида, отколкото на Арктика, е по-голямата средна надморска височина на континента от 2500 м, съобщи Лента.ру, цитирана от Дарик. За изследването учените използвали компютърно моделиране. Те установили, че намаляването на средната надморска височина на континента би повишило концентрацията на парникови газове в атмосферата над него. А с тях бързо се покачва и температурата. Подобни промени, според експертите, стимулират процеса на пренос на топлина от Екватора до Южния полюс.Тези явления са отговорни и за много по-бързото (до два пъти) повишаване на температурите в Арктика и Северното полукълбо, отколкото в Южното. Според учените, тъй като с течение на времето средната надморска височина на Антарктида се понижава, то температурата на въздуха над континента ще нараства по-бързо, отколкото в настоящето.", "date": "2017.05.22", "title": "Климатолози разгадаха защо Арктика се затопля по-бързо от Антарктида"}
{"url": "http://www.novinite.bg/articles/144064/Sedmichen-horoskop-za-22-26-maj-2017g", "text": "\r\nОвен\r\nВ разговорите ще бъдете приятно изненадани от хубави новини. Ще бъдете мотивирани да отстоявате позициите си. Не се притеснявайте да влизате в спор дори с доказани авторитети, щом мислите, че сте прави.\r\nТелец\r\nЩе преодолеете затрудненията си и с желание ще се представите пред онези, чието внимание търсите. С добра енергия сте и това се отразява на общуването ви. Ще получите добра оценка за работата си и ще подобрите взаимоотношенията си с хора, с които сте разделени. Любовта ви окриля и подтиква към себе изяви.\r\nБлизнаци\r\nБъдете по-уверени в себе си и преследвайте настойчиво целите си. Работата ви ще бъде оценена по достойнство. Потърсете компанията на приятел, с когото да споделите вълненията си. На хоризонта ще се появи и нова любовна тръпка.\r\nАко сте представител на някой от останалите зодиакални знаци, можете да намерите своя  на Jenite.bg.\r\n ", "date": "2017.05.22", "title": "Седмичен хороскоп за 22-26 май 2017г."}
{"url": "http://www.novinite.bg/articles/144085/Eto-tova-se-kazva-kolektivna-svatba", "text": "\r\nКолективна сватба на Белград събра 147 влюбени двойки, които си казаха „да“ на обща церемония, предаде бТВ. Те изрекоха брачните си клетви в традиционното събитие, наричано „Сватбата мечта“, на площада пред кметството на града.\r\nДа се ожениш заедно с десетки други двойки и да отпразнуваш специалния си ден с парад е традиция в съседна Сърбия.\r\nПървата обща сватба беше през 1999 г. по време на бомбардировките на НАТО, като послание, че любовта надделява над всичко. От тогава събитието е събрало под венчилото над 3600 двойки от всякакви възрасти и различни точки на света.\r\n", "date": "2017.05.22", "title": "Ето това се казва колективна сватба"}
{"url": "http://www.novinite.bg/articles/144094/Top-6-na-hranite-koito-sa-zabraneni-za-hladilnika", "text": "Днес ни е трудно да си представим живота без хладилник. Понякога дори в него слагаме продукти, които нямат нужда от охлаждане или замразяване, предаде Дарик.Вижте 6-те храни, които са забранени за хладилника:ХлябХлябът не бива да се съхранява при ниски температури. Той изсъхва в хладилника много по-бързо, отколкото в кутията за хляб, дори и да го сложите в найлонов плик.ЧесънЧесънът също трябва да се съхранява на сухо и проветриво място, за да остане свеж за по-дълго време.АвокадоАвокадото трябва да е меко на лек натиск и да е с по-тъмен цвят. Ако искате авокадото ви да ускори процеса си на зреене, сложете го в купа за плодове, а не в хладилника и в непосредствена близост до банани.ДоматиЕстественият вкус на доматите се променя от студеното. Най-добре е те да се съхраняват при стайна температура.МедМедът няма абсолютно никаква нужда да бъде държан на студено. Идеалното място на буркана с мед е в шкафа.СалатаАко не успеете да изядете салатата си и решите да си я оставите за по-късно, не я слагайте в хладилник, особено ако съдържа лук. Тогава хладилника ви ще ухае на лук или чесън. По-разумно е да я сложите на сухо, тъмно и проветриво място.", "date": "2017.05.22", "title": "Топ 6 на храните, които са забранени за хладилника"}
{"url": "http://www.novinite.bg/articles/144028/Ne-spirat-kuriozite-okolo-vizitata-na-Tramp-v-Sauditska-arabiya", "text": "Куриозите около визитата на Доналд Тръмп в Саудитска арабия не спират. Американският министър на търговията Уилбър Рос изглежда е заспал за кратко по време на речта на президента на САЩ в неделя, предаде NOVA.По време на изказването си Тръмп призова арабските и ислямските лидери да се обединят и да дадат своя принос, за да победят ислямистките екстремисти. Доналд Тръмп ги призова настойчиво да изгонят терористите, като същевременно смекчи собствената си сурова реторика за мюсюлманите.В Саудитска Арабия, американският президент сключи най-голямата оръжейна сделка в американската история. Вашингтон ще достави оръжия и военно оборудване за почти 110 милиарда долара. Доналд Тръмп пристига днес на посещение в Израел и на Западния бряг.", "date": "2017.05.22", "title": "Не спират куриозите около визитата на Тръмп в Саудитска арабия"}
{"url": "http://www.novinite.bg/articles/144017/Hilyadi-na-poreden-protest-v-Budapeshta", "text": "Няколко хиляди души излязоха по улиците на Будапеща на пореден протест срещу правителството на Виктор Орбан, предаде NOVA. Хората искат да бъдат оттеглени поправките в закон, които може да доведат до закриването на основания от Джордж Сорос Централноевропейски университет.Заради ограниченията в закона за висшето образование, Европейската комисия започна съдебни действия срещу Унгария.", "date": "2017.05.22", "title": "Хиляди на пореден протест в Будапеща"}
{"url": "http://www.novinite.bg/articles/144083/Unikalno-izobretenie-Sazdadoha-grivna-za-zashtitava-ot-akuli-VIDEO", "text": "Учени създадоха ефикасен репелент срещу един от най-опасните за човека морски хищници - акулите, съобщава сайтът \"Америка онлайн\", предаде NOVA.Новият продукт носи името „Sharkbanz” и използва специално патентована магнитна технология. В гривните, които външно приличат на голям ръчен часовник с пластмасова каишка, са монтирани мощни постоянни магнити, обяснява БГНЕС. Те влизат в остро взаимодействие с електролокационната система на акулите, която е една от най-чувствителните в животинското царство. По този начин морските хищници се отблъскват, когато са в близост до магнитния репелент.Изследователите са прикрепили към кукли с човешки размери любимата стръв на акулите. Манекените веднага били нападани. Но когато китката им била оборудвана с гривната не последвала никаква атака при многократни изпитания.Екипът е разработил и гривна-репелент с още по-силни свойства, която се носи на глезена от леководолаза.", "date": "2017.05.22", "title": "Уникално изобретение! Създадоха гривна за защитава от акули (ВИДЕО)"}
{"url": "http://www.novinite.bg/articles/144107/Eto-koj-e-naj-dobriyat-grad-za-jiveene-v-u-nas", "text": "Стара Загора е най-добрият град за живеене в България, според журито на Дарик радио. Градът получи най-много точки в специалните критерии, които най-общо описват очакванията на съвременния човек за града, в който работи и живее. Част от тях са екологично състояние, ниво на инвестиции, нови работни места, възможност за отглеждане на деца, медицински апаратури, образователни институции и други, предаде NOVA.Градът, който печели наградата на слушателския вот е Бургас, който води с над 50%. Миналогодишният носител на отличието „Най-добър град за живеене” – София взе две награди – тази за Бизнес град на годината и Дигитален град.Останалите награди в отделните категории са: Зелен град – ДобричАрт град – ПловдивГрад на знанието – ВарнаГрад пазител на традицията – НесебърЕвро град и малък евро град - Плевен и ПриморскоГрад на финансовата устойчивост – БанскоГрад на инвестициите – Димитровград", "date": "2017.05.22", "title": "Ето кой е най-добрият град за живеене в у нас"}
{"url": "http://www.novinite.bg/articles/144054/Vijte-kak-Lunata-vliyae-na-vazdushnite-znaci", "text": "Едно от проявленията на Луната в хороскопа ви е вашето лично, субективно възприятие на заобикалящия ви свят и вашето поведение спрямо него, предаде Дарик. Вижте :Във въздушният елемент за Луната е най-важно общуването и взаимодействието с околния свят.Въздухът се свързва със сангвиничния темперамент, което означава ниска вътрешна и висока външна активност. В общуването на хората с въздушни Луни има лекота и позитивна настройка. Те са дружелюбни и контактни. Много добре усещат каква е обкръжаващата среда, отразяват и реагират вярно на ситуациите.Луната в Близнаци е най-повърхностна и непостоянна като проявление. Интересува се от движение и обмен на информация.Луната във Везни е мила, сговорчива и настроена към партньорство. Търси баланса и средната точка. Луната във Водолей е по-сдържана, не толкова подвижн. Мотивират я перспективите за бъдещето.При всички въздушни Луни най-важен е интересът, общуването, интелектуалната стимулация и взаимодействието с обкръжаващия свят.", "date": "2017.05.22", "title": "Вижте как Луната влияе на въздушните знаци"}
{"url": "http://www.novinite.bg/articles/144096/Retrotramvaj-biblioteka-za-24-maj-i-1-yuni-v-stolicata", "text": "\r\nНа 24, 25 и 26 май и на 1 и 2 юни от 11.00 до 15.00 ч. в столицата ще се движи ретротрамвай-библиотека. Това съобщиха от Столичната , предаде БНТ.\r\n\r\n\r\n\r\n\r\n", "date": "2017.05.22", "title": "Ретротрамвай-библиотека за 24 май и 1 юни в столицата"}
{"url": "http://www.novinite.bg/articles/144019/Trima-zaginaha-i-edin-v-neizvestnost-na-Everest", "text": "Три жертви взе в неделя Еверест, още един е в неизвестност, съобщава \"Вашингтон пост\" (Washington Post) като се позова на местните власти. Загинали са граждани на Словакия, САЩ и Австралия, информира БГНЕС, предаде NOVA.Американецът Роланд Ервуд преживял падане на лавина под най-високия връх в света по време на земетресението през 2015. Тази година той решил да се качи на Еверест още веднъж, но починал близо до върха, пише изданието като се позовава на представители на туристическия сектор в Непал.Словакът Владимир Щърба също почина в неделя, пише \"Вашингтон пост\". Третата жертва, според вестник Himalayan Times е австралийският алпинист Франческо Енрико Марчети, който се спускал надолу заради изтощение от планинска болест.Изчезнал е и индийски алпинист, започнало е издирване.През тази година броят на желаещите да се качат на \"покрива на света\" е рекорден. На Еверест за първи път стъпва човешки крак през 1953 година. Тогава на него се качват ноовзеландецът Едмънд Хилари и шерпът Тенсинг Норгей.Първият българин, качил се на осемхилядник (Лхоце, 1981) и първият наш сънародник на Еверест (1984) - Христо Проданов - остана завинаги в т.нар. \"зона на смъртта\" на Еверест при спускането си обратно към базовия лагер на 22 април с.г. Той успя да достигне сам до върха без кислороден апарат по най-трудния и дълъг път – западния (непалски) склон, наричан още „Жестокия път“. Тялото му не е открито и до днес.На върха са се качвали още няколко българи. ", "date": "2017.05.22", "title": "Трима загинаха и един в неизвестност на Еверест"}
{"url": "http://www.novinite.bg/articles/144018/Zaradi-goreshtoto-vreme-stotici-sa-prieti-bolnica-v-Yaponiya", "text": "Стотици приети в болница в Япония заради необичайно горещото време. Броят на пострадалите от високите температури през това време на годината вече достигна 460 души, предаде NOVA.Обикновено такива рекордни температури се случват през юли и август, коментират властите. На много места живачният стълб подмина 35 градуса по Целзий. Появи се дори и приложение за смартфони, което изчислява възможността от сърдечен удар вследствие на топлината. Увеличили са се продажбите на чадъри, шапки и вода, съобщават властите.", "date": "2017.05.22", "title": "Заради горещото време стотици са приети болница в Япония"}
{"url": "http://www.novinite.bg/articles/144020/46-po-Rihter-udari-Nova-Zelandiya", "text": "Земетресение с магнитуд 4,6 по скалата на Рихтер е било регистрирано при Южния остров на Нова Зеландия около 14.10 ч. местно време, пише Daily Mail. Епицентърът на труса се е намирал на 15 км североизточно от град Каикоура, в североизточната част на острова, пише Труд.Това земетресение се случва в същия район, който преди шест месеца беше ударен от земетресение с магнитуд 7,8. Властите уточниха, че няма пострадали или разрушения, предаде 24 часа.", "date": "2017.05.22", "title": "4,6 по Рихтер удари Нова Зеландия"}
{"url": "http://www.novinite.bg/articles/144038/Izbuhna-bomba-v-bolnica-v-Bankok-ima-raneni", "text": "\r\nБомба избухна в  в тайландската столица  днес, най-малко 24 души бяха , предаде Ройтерс. Никой не е поел отговорност за експлозията, станала в деня на третата годишнина от военния преврат от 2014 г., предаде бТВ.\r\nБолницата \"Пхрамонгкутклао\" обслужва главно пенсионираните офицери от армията. \"Беше бомба. Открихме елементите, които са били използвани за направата й\", заяви пред Ройтерс Камтхорн Аучароен, началник на сапьорите на полицията. \"В момента властите проверяват камерите за видеонаблюдение.\"\r\nПравителственият говорител Сансерн Каевкамнерд заяви, че най-малко 24 души са ранени.\r\n", "date": "2017.05.22", "title": "Избухна бомба в болница в Банкок, има ранени"}
{"url": "http://www.novinite.bg/articles/144046/Venecuela-razpolaga-s-5-hil-ruski-prenosimi-zenitni-raketni-kompleksi-sochat-voenni-dokumenti", "text": "Съгласно военни документи, представени пред Ройтерс, Венецуела разполага с пет хиляди преносими зенитни ракетни комплекси (ПЗРК) руско производство. Това е най-големият известен подобен запас в Латинска Америка, твърди американски източник, пише Труд.Социалистическото правителство на Венецуела отдавна използва заплахата от „империалистическо“ нашествие от страна на САЩ, за да оправдае натрупването на оръжия. Голяма част от този арсенал бе предоставен от Русия на покойния президент на Венецуела Уго Чавес, чиито мандат продължи от 1999 г. до смъртта му през 2013 г.Ракетите, които може да бъдат управлявани от един човек, представляват сериозна заплаха за търговските и военни въздухоплавателни средства. Експертите твърдят, че отдавна има опасения, че оръжията може да бъдат откраднати, продадени или по някакъв начин да бъдат насочени към неподходящи ръце – информация, която предизвиква тревоги на фона на изострената ситуация във Венецуела, където продължават гражданските вълнения и икономическата криза.Секретни документи на венецуелските военни разкриват, че страната притежава пет хиляди ПЗРК „Игла-С“. Представители на управляващите в Каракас и на армията отказа да коментират разпространената информация.", "date": "2017.05.22", "title": "Венецуела разполага с 5 хил. руски преносими зенитни ракетни комплекси, сочат военни документи"}
{"url": "http://www.novinite.bg/articles/144074/Makron-podkrepi-oblekchavaneto-na-grackiya-dalg", "text": "Новоизбраният френски президент Еманюел Макрон е казал на гръцкия премиер Алексис Ципрас, че подкрепя облекчаването на гръцкия дълг, съобщиха от Елисейския дворец, предаде Дарик.В телефонен разговор Макрон е заявил, че подкрепя „скорошното постигане на споразумение, за да се облекчи тежестта на гръцкия дълг с времето. Той също така е обещал на Ципрас, че френският финансов министър Брюно льо Мер ще застъпи тази позиция по време на срещата на финансовите министри от еврозоната в Брюксел по-късно днес.Междувременно Макрон потвърди и готовността си за сътрудничество с Италия и други страни от ЕС за реформата в Европа. Френският президент заяви, че ще работи по създаването на \"общ бюджетен потенциал\" на еврозоната. От своя страна италианският министър-председател Паоло Джентилони изрази желание за единна европейска политика по отношение на мигрантите, предаде РИА. ", "date": "2017.05.22", "title": "Макрон подкрепи облекчаването на гръцкия дълг"}
{"url": "http://www.novinite.bg/articles/144021/Tramp-si-navleche-gneva-na-Iran-sled-vizitata-v-Sauditska-Arabiya", "text": "Американският президент Доналд Тръмп си навлече гнева на Иран след посещението си в Саудитска Арабия, предаде бТВ. Иранският външен министър Мохамад Зариф го разкритикува за оръжейната сделка и други инвестиции на стойност стотици милиарди долари с Рияд, която е основен съперник на Техеран в Близкия изток.Тръмп освен това обвини Иран, че е ключов спонсор на въоръжените групировки.Междувременно американският президент пристигна в Израел и на Западния бряг. Визитата му се определя като доста амбициозна – той обяви, че отива, за да сбъдне една мечта – да успее там, където всичките му предшественици са се провалили, а именно да постигне мир между израелци и палестинци.", "date": "2017.05.22", "title": "Тръмп си навлече гнева на Иран след визитата в Саудитска Арабия"}
{"url": "http://www.novinite.bg/articles/144043/Papata-naznachava-petima-novi-kardinali-prez-yuni", "text": "Папа Франциск съобщи, че планира да назначи петима нови кардинали от пет различни страни на специална церемония следващия месец. Всички са под 80-годишна възраст. Това са архиепископ Жан Зербо от Бамако, архиепископ Хуан Хосе Омела от Барселона, епископ Андерс Арборелис от Стокхолм; викарият на Паке в Лаос Луи-Мари Линг и Грегорио Роза Чавес, помощник-епископ на Сан Салвадор, пише Труд.Церемонията по издигането на петимата, известна като консистория, ще се състои на 28 юни, съобщи Ватикана. Всички избрани са родени през 40-те години. Кардиналите над 80-годишна възраст не могат да участват в конклавите, които избират нови папи. ", "date": "2017.05.22", "title": "Папата назначава петима нови кардинали през юни"}
{"url": "http://www.novinite.bg/articles/144084/Tramp-pristigna-v-Izrael", "text": "\r\nАмериканският президент  пристигна в  от Саудитска Арабия. Той ще се срещне поотделно с израелския премиер Бенямин Нетаняху и палестинския президент Махмуд Абас в опит да бъдат съживени мирните преговори, предаде Ройтерс, информира бТВ.\r\nТръмп изрази убеждение при пристигането си, че е налице \"рядка възможност\" за установяване на мир в Близкия изток, предаде Франс прес.\r\n\"Пред нас стои рядка възможност да донесем сигурност, стабилност и мир в този регион\", каза днес държавният глава на САЩ.\r\n\"Но това може да стане единствено ако работим заедно. Няма друг начин\", допълни Тръмп на международното летище \"Бен Гурион\".\r\n\"Дано първото ви пътуване в нашия регион се окаже исторически повратен момент по пътя към помирение и мир\", заяви Нетаняху на церемонията по посрещането на американския лидер. Той допълни, че  споделя стремежа на САЩ към постигане на мир и че страната му протяга ръка към всички свои съседи, които искат мир, включително палестинците.\r\n\"Президентът е готов да се ангажира лично\" в усилията за постигане на близкоизточен мир, каза малко по-рано, на борда на президентския самолет \"Еър форс 1\", американският външен министър Рекс Тилърсън.\r\nТилърсън каза, че е възможна тристранна среща между американския, израелския и палестинския лидер, но \"на по-късна дата\", а не при сегашното посещение, предаде Ройтерс.\r\nСамолетът на Тръмп кацна на телавивското летище \"Бен Гурион\" след полет от Рияд - първият известен директен полет между Саудитска Арабия и Израел. На летището на разпънатия червен килим американският президент и първата дама на САЩ Мелания Тръмп бяха посрещнати от Нетаняху и съпругата му Сара, както и от израелския президент Реувен Ривлин и членове на израелското правителство.\r\nДнес Тръмп ще посети Стената на плача и църквата \"Свето Възкресение\" (Храма \"Гроб Господен\").\r\nВ Тел Авив лидерите ще дадат кратки приветствени изявления в рамките на официалната церемония по посрещане, след което Тръмп ще замине с хеликоптер за Ерусалим.\r\nПреди  Тръмп посети Саудитска Арабия. Двудневната му визита там ще се запомни с това, че той протегна ръка на мюсюлманския свят и го призова за партньорство срещу тероризма. Двете страни подписаха споразумения на стойност над 280 милиарда долара, включително оръжейна сделка за 110 милиарда долара.\r\nПолетът на Тръмп от Рияд до Тел Авив ще влезе в историята като първия директен полет между Саудитска Арабия и , отбелязва Асошиейтед прес.\r\nСаудитска Арабия не признава  и двете страни нямат дипломатически отношения. Между тях няма директни полети и самолетите им заобикалят въздушните им пространства. АП цитира служител на летищните власти, който е казал, че не е чувал някога директен полет от кралството да е кацал в Израел.\r\n", "date": "2017.05.22", "title": "Тръмп пристигна в Израел"}
{"url": "http://www.novinite.bg/articles/144026/Phenyan-e-izvarshil-za-nov-uspeshen-balistichen-test", "text": "Северна Корея съобщи, че извършеното в неделя ново изстрелване на ракета е било успешно, предаде АФП. Изстреляната от Пхенян балистична ракета е със среден обсег, съобщи високопоставен американски служител на Белия дом, пише Труд.Системата, изпитана и през февруари, е с по-малък обхват от ракетите, изстреляни в последните три теста на Северна Корея. Вчера страната изстреля ракета, която достигна около 750 км височина и прелетя около 500 км.След поредния ракетен опит, извършен от Пхенян в неделя, Съветът за сигурност на ООН ще се събере на закрито заседание.По данни на южнокорейската агенция Йонхап тестът е бил на ракета тип \"Pukkykson-2, а севернокорейският лидер Ким Чен-Ун лично е контролирал процеса на стартиране. \"Той одобри производството на тези ракети\", добавят от агенцията, предаде РИА. Според агенция КСНА Чен-Ун е наредил да започне масовопроизводство на тази ракета, предназначена за стратегическите сили на страната.Главният секретар на Япония коментира, че е много вероятно изстреляната от Пхенян ракета да съответства на тази, изстреляна на 12 февруари. Той допълни, че това е акт на \"непростима провокация\" и ще Токио ще се стреми към решителни действия срещу КНДР.Междувременно Китай е поискал от САЩ 100 дни закъснение за икономическото въздействие срещу Северна Корея, пише във вестник \"Асахи\". Според медията това решение е било обсъдено на среща на американския президент Тръмп и китайския му колега Си Цзипин по-рано през април, предаде ТАСС.Припомняме, че американските власти поискаха по-строги мерки срещу КНДР, в противен случай САЩ заплашва да наложи санкциите със сила. Но в този сценарии китайските компании няма да могат да общуват с партньорите си от Щатите. В отговор китайците поискаха 100 дни отсрочка.Трябва да се отбележи, че желанието за забавяне в прилагането на санкциите срещу Пхенян ще бъде обсъдено на срещата на върха на Г-7 през юли.", "date": "2017.05.22", "title": "Пхенян е извършил за нов успешен балистичен тест"}
{"url": "http://www.novinite.bg/articles/144087/Zapochva-sadebniyat-proces-sreshtu-Gyulen-i-221-voenni", "text": "В Анкара днес започва съдебният процес срещу ислямския проповедник Фетхуллах Гюлен и 221 военни, сред които 26 са висши военни. Те са обвинени за участие в опита за държавен преврат миналия юли, предаде бТВ.Делото ще се гледа при засилени мерки за сигурност в затвора Синджан край столицата и ще продължи до 16 юни. От 221 обвиняеми 200 са в затвора, 9 са освободени срещу подписка, а 12 се укриват, 12 са цивилни – учители, държавни служители и търговци.Сред тях е и самият Гюлен, когото Анкара обвинява в организиране на преврата.Проповедникът от години живее в Съединените щати и въпреки многократните настоявания на турските власти, Вашингтон засега отказва да го екстрадира.Всички са обвинени в погазване на конституцията, опит за премахване на републиканския ред, на парламента и правителството чрез използване на принуда, насилие и жестокост, в ръководство и членство в терористична организация.Освен това те трябва да получат наказание за опита за покушение над президента, за убийството на 250 граждани на страната, за опита за убийството на 2735 души и ограничаване на свободата на висши военни командири и държавни служители.В обвинителния акт е подчертано, че внедрените в турските въоръжени сили членове на престъпната групировка ФЕТО са имали коварната цел да съборят конституционния ред на републиката и на нейно място да установят друг режим. В реализирането на този план са се включили над 8000 военни, 35 самолети, 37 хеликоптери, 74 танка, 246 бронирани коли и близо 4000 единици по-леки оръжия.С бомбардировки те са опитали да разрушат президентския дворец и сградата на парламента, както и други държавни демократични институции и ведомства, за да завземат страната.В обвинителния акт Ердоган е посочен като „жертва-жалбоподател“, такива са и началникът на Генералния щаб Хулуси Акар, 12 висши офицери, 43 полицаи, още 26 жалбоподатели, сред които един депутат от ПСР, 2 558 цивилни, потърпевши от опита за преврат, близки на убитите трима войници, 63 полицаи и 172 граждани, ранените 21 войници и 153 полицейски служители.Преди ден в.“Йени шафак“ публикува част от показанията на майора от националното разузнаване MIT с инициали О.К. От тях става ясно, че разузнавателната агенция е била информирана за подготовката на преврата 7 часа преди старта на действията на въоръжените сили на 15 юли м.г. вечерта.Други двама висши военни – командващият сухопътните сили Салих Зеки Чолак и зам.-началникът на Генералния щаб Яшар Гюлер твърдят в показанията си, че още в 14:30 ч. същия ден ръководителят на разузнаването Хакан Фидан е бил уведомен за възможен преврат, но не е реагирал по никакъв начин.По този повод в.“Джумхуриет“ поставя въпроса защо Фидан не е информирал незабавно президента Реджеп Ердоган и премиера Бинали Йълдъръм за получения доклад, и настоява за отговори, като подчертава, че прокуратурата и парламентарната комисия за разследване на опита за преврат избягват да разпитат разузнавателния шеф, който не е привлечен и като свидетел.В началото на април, когато кампанията за референдума беше в разгара си, лидерът на опозиционната Републиканска народна партия Кемал Кълъчдароглу заяви, че разполага с доказателства за това, че опитът за преврат е бил контролиран от властите и подготвя специален доклад, но отложи разкритията си за по-късно.Тогава на среща с ръководителите на телевизиите Кълъчдароглу разкри още, че сред депутатите на управляващата ПСР има 120-180 души, които са хора на проповедника Фетхуллах Гюлен, обвинен за организирането на опита за преврат от 15 юли м.г., но имената им умишлено се укриват.„Сред управляващите има между 120 и 180 души, които ползват мобилното приложение ByLock, което е за мрежата на гюленистите. Това е известно на властите и имената на тези хора трябва да бъдат огласени. Списъкът с имената е в ръцете на правителството, но умишлено не се разкрива. Прокуратурата получава селектирани имена, срещу които се водят наказателни преследвания“, посочи опозиционният лидер.", "date": "2017.05.22", "title": "Започва съдебният процес срещу Гюлен и 221 военни"}
{"url": "http://www.novinite.bg/articles/144065/Ako-Madrid-poprechi-na-referenduma-Kataluniya-obyavyava-ednostranna-nezavisimost", "text": "Властите в Каталуния ще обявят едностранна независимост незабавно, ако правителството на Мариано Рахой не позволи провеждането на референдум за независимост, съобщава испанският в. „Ел Паис“, цитиран от БГНЕС. По информация на изданието, властите в региона вече подготвят закон, чиято цел е раздяла с кралството, предаде NOVA.„Ако испанската държава попречи на провеждането на референдума, то тогава този закон ще влезе в сила в пълен обем“, се казва в проектозакона, цитиран от вестника. Черновата предвижда също, че ако регионът стане република, то тя да остане в състава на ЕС. В случай, че бъде разрешено провеждането на референдум, на него ще бъде зададен следният въпрос: „Искате ли Каталуния да стане независима от Испания държава?“. В момента се обсъждат две дати за възможното допитване – 24 септември и 1 октомври. Президентът на Каталуния Карлес Пучдемон днес ще изнесе реч в кметството в испанската столица, където за последно ще предложи на Мадрид да се съгласи с условията на референдума.По-рано испанският вицепремиер Сорайя Саенас де Сантамария заяви, че властите в Испания са поканили регионалния държавен глава да обсъди в парламента предложения от него референдум.„Ние сме готови да водим преговори по условията на референдума и в случай, че постигнем споразумение, ще го предадем за обсъждане на двата парламента“, заяви Пучдемон. Каталуния е автономен регион в североизточната част на Испания. През последните години там се усилиха сепаратистките настроения. В началото на октомври миналата година местният парламент одобри резолюция за провеждането на референдум за излизане от състава на Испания. По-късно националният парламент в Мадрид анулира действието на документа. В испанската конституция не присъстват членове, които позволяват на автономни области да водят референдуми за независимост, без съгласуването им с централната власт. ", "date": "2017.05.22", "title": "Ако Мадрид попречи на референдума, Каталуния обявява едностранна независимост"}
{"url": "http://www.novinite.bg/articles/144098/Vlastite-v-Indoneziya-arestuvaha-141-dushi-za-uchastie-v-gej-parti-v-sauna", "text": "Индонезийската полиция арестува 141 души, присъствали на \"гей парти\" в сауна в столицата Джакарта, съобщи BBC, цитирана от \"Фокус\" и 24 часа.Полицията твърди, че присъстващите са платили 185 хиляди рупии (10 американски долара), за да присъстват. В последните месеци в Индонезия се наблюдава все по-голяма враждебност към малката ЛГТБ общност в страната.Хомосексуализмът не е нелегален, освен в консервативната провинция Ачех. Въпреки това някои от задържаните ще бъдат съдени по строгите антипорнографски закони на страната, заяви високопоставен представител на полицията.", "date": "2017.05.22", "title": "Властите в Индонезия арестуваха 141 души за участие в \"гей парти\" в сауна"}
{"url": "http://www.novinite.bg/articles/144076/Naj-stariyat-cirk-v-SASht-se-sboguva-s-pochitatelite-si", "text": "След 146 години на манежа най-старият цирк в Америка се сбогува с почитателите си, предаде БНТ.Собствениците взеха трудното решение заради ниските приходи от продажбата на билети. Миналата година публиката се сбогува със слоновете. Те бяха преместени в специален център.Последното представление на \"Ринглинг Брос\" ще е в Ню Йорк. За дългата си история циркът е имал 48 хиляди представления в почти 290 града в целия свят.", "date": "2017.05.22", "title": "Най-старият цирк в САЩ се сбогува с почитателите си"}
{"url": "http://www.novinite.bg/articles/144063/Stotici-sirijski-buntovnici-i-semejstvata-im-napuskat-Homs", "text": "\r\nСтотици  и техните семейства напуснаха днес последния контролиран от опозицията район в Хомс. Така, за първи път от началото на гражданската война през 2011 година целият град вече е под властта на правителството на президента , предаде БНТ.\r\n\r\n\r\n\r\n\r\n\r\n", "date": "2017.05.22", "title": "Стотици сирийски бунтовници и семействата им напускат Хомс"}
{"url": "http://www.novinite.bg/articles/144101/Kola-se-vryaza-v-peshehodci-v-Tel-Aviv-ima-raneni", "text": "Най-малко четирима души са ранени след произшествие с автомобил в центъра на Тел Авив, малко преди да пристигне президентът на САЩ Доналд Тръмп, съобщиха властите, цитирани от ДПА, предаде БНТ. Полицията окачестви произшествието като злополука, макар че все още разследва случая.Първоначално в израелските медии бяха изразени опасения, че става дума за нападение с врязване на автомобил в хора преди визитата на американския президент.", "date": "2017.05.22", "title": "Кола се вряза в пешеходци в Тел Авив, има ранени"}
{"url": "http://www.novinite.bg/articles/144112/Razrushiha-klub-Rejna-sled-atentata", "text": "\r\nИзвестният  в  днес бе разрушен, съобщава вестник „Хюриет”. В заведението стана плацдарм на терористично нападение в новогодишната нощ, предаде бТВ. Причина за събарянето на дискотеката е, че някои част от нея са били незаконни. Това се посочва в официалното съобщение на кметството. Постройката е разрушена за по-малко от един час.\r\nСлед трагедията на връх Нова година, единият от собствениците на клуба заяви, че не иска повече да поддържа място, на което са намерили смъртта си толкова много хора. \r\n“Заради злодеите ни се наложи да разпратим тела из целия свят. Не искам да продавам забавление, там където загинаха 39 човека, има още много съсипани хора”, каза Али Юнал.\r\nВ първите минути на 2017 г.  въоръжен мъж, облечен като дядо Коледа нахлу в заведението и застреля 39 души. Над 150 бяха ранени. Сред тях и една българка.\r\nОтговорност за а пое „Ислямска държава”. Атентаторът, чужденец от киргизстански произход, бе заловен седмици по-късно.\r\n", "date": "2017.05.22", "title": "Разрушиха клуб „Рейна” след атентата"}
{"url": "http://www.novinite.bg/articles/144115/Udivitelno-Vijte-Noshtnoto-dvijenie-na-Pelej", "text": "\r\nВижте удивителни кадри от активния  на те. Потоците  са уловени от обектива на фотограф природолюбител. Той е нарекъл клипа \"Нощното движение на Пелей\".\r\n\r\nПелей е богиня на огъня, светкавиците, вятъра и вулканите. Местните вярват, че е и създателка на Хавайските острови. Потоците  не са изключение в района, но винаги спират дъха и са завладяваща гледка, казват и островитяните, и туристите.\r\n", "date": "2017.05.22", "title": "Удивително! Вижте \"Нощното движение на Пелей\""}
{"url": "http://www.novinite.bg/articles/144015/Dajdoven-ponedelnik-no-s-visoki-temperaturi", "text": "Днес над страната ще се развива купесто-дъждовна облачност. Ще има краткотрайни валежи, на повече места и по-съществени, придружени с гръмотевици - в следобедните часове. Ще духа слаб до умерен северозападен вятър. Максималните температури ще са предимно между 20° и 25°, в София около 20°. Такава е прогнозата на Националния институт по метеорология и хидрология (НИМХ), съобщи за Агенция „Фокус” дежурният синоптик Христо Христов. Атмосферното налягане в сутрешните часове е средното за май. През деня ще се задържи почти без промяна. Над Черноморието около и след обяд ще има значителна облачност и на места ще превали. Вятърът ще е слаб до умерен от северозапад. Максимални температури на въздуха: 18°-21°. Температурата на морската вода е 16-17°. Вълнението на морето ще бъде около 2 бала. И над планините ще се развива купесто-дъждовна облачност и на много места ще превали и прегърми. Ще духа умерен до силен север-северозападен вятър. Максималната температура на височина 1200 метра ще е около 16°, на 2000 метра – около 8°.", "date": "2017.05.22", "title": "Дъждовен понеделник, но с високи температури"}
{"url": "http://www.novinite.bg/articles/144111/Sadyat-eks-frenski-diplomat-za-danachni-izmami", "text": " ", "date": "2017.05.22", "title": "Съдят екс френски дипломат за данъчни измами"}
{"url": "http://www.novinite.bg/articles/144116/Tramp-Ne-tryabva-da-se-pozvolyava-na-Iran-da-ima-yadreno-orajie", "text": "Иран никога не трябва да получава право да разполага с ядрени оръжия. Това заяви държавният глава на Съединените американски щати Доналд Тръмп в рамките на посещението си в Израел, осъждайки Техеран за подкрепата, която оказва на „терористи“, предава AFP, цитирана от Труд.„Най-важното е, че САЩ и Израел може да заявят в един глас, че Иран никога не трябва да има право да притежава ядрено оръжие – никога, и трябва да прекрати смъртоносното финансиране, обучение и оборудване на терористи и милиции“, подчерта Тръмп в резиденцията на израелския президент Реувен Ривлин.\"По този въпрос има ясен консенсус между народите по света, включително и в мюсюлманските страни\", допълни американският президент. Тръмп също заяви пред Ривлин, че арабските съседи на Израел имат една обща кауза, както и една обща заплаха - Иран, предаде ТАСС. ", "date": "2017.05.22", "title": "Тръмп: Не трябва да се позволява на Иран да има ядрено оръжие"}
{"url": "http://www.novinite.bg/articles/144033/Neizvestni-se-samonastanyavat-v-kashta-v-centara-na-Plovdiv", "text": "Неизвестни хора се самонастаняват в чужда къща в центъра на Пловдив. Къщата е в изключително окаяно състояние, а съседите се оплакват от шума и мърсотията, информира NOVA. Проблемът датира от 7-8 години. Настаняват се различни хора, без да има условия за живот в имота. Къщата няма нито ток, нито вода.Според съседите се развъждат и бълхи и кърлежи.Вратата на къщата е зазидана от собственика, но непознатите са си отворили нова врата.По думите на съседите преди години фирма купила къщата и имала идея да построи нова на мястото на тази. Това обаче по стечение на обстоятелствата не се случило.„Започнаха да се заселват хора от малцинствата. Правихме опити, гоних ме ги, но на мястото им идваха други. Преди 3-4 години се настаниха настоящите обитатели и ние се примирихме, че всичко е една въртележка – като изгоним едните идват други. Предприехме тактика на толерантност. В крайна сметка са грижовни – почистват колкото могат. Но започнаха да стават агресивни”, разказва съседка.Зимата се отоплявали с гуми и съседите мислели, че стават пожари.„Перманентно поддържам контакт със собственика, той се отзовава”, разказва съсед.Собственикът обаче се оказва безсилен. Не знае кои са тези хора, които живеят в имота му, и няма ключ, за да влезе.„Този имот имаше тежести от банкови кредити и смени собственик, включително и съдия изпълнител. В момента от 6 месеца съм само аз собственик. Скоро ще назнача частна охранителна фирма, ще има жива охрана, ще пуснем електрозахранването”, обещава Стойко Маразов.", "date": "2017.05.22", "title": "Неизвестни се самонастаняват в къща в центъра на Пловдив"}
{"url": "http://www.novinite.bg/articles/144039/Ogranicheno-e-dvijinieto-po-AM-Trakiya", "text": "Камион с транжирано свинско месо се обърна на магистрала „Тракия” и затвори пътя в посока Бургас за час, предаде NOVA. Спукана задна гума е причина за инцидента, каза за шофьорът на камиона, който е с охлузване.Няма други пострадали и не е причинена верижна катастрофа. Животните все още са на пътя. Движението по магистралата е възстановено частично. На мястото на инцидента на 153 км. тече оглед и все още има забавяне на трафика.", "date": "2017.05.22", "title": "Ограничено е движинието по АМ \"Тракия\""}
{"url": "http://www.novinite.bg/articles/144042/Balgariya-otnovo-parva-po-broj-zaginali-pri-katastrofi-v-ES", "text": "България отново е на първо място по брой убити при катастрофи в целия Европейски съюз. През 2016 г. нашата страна заема челна позиция с близо 100 загинали на 1 млн. население. Това съобщават от Съюза на българските автомобилисти, пише БГНЕС, предаде NOVA.Запазва се тенденцията от последните години за ръст на жертвите. През 2015 г. загиналите са били 99 на 1 млн. жители, през 2014 г. – 91.8 души, през 2013 г. и 2012 г. – 82 души.По този показател за 2016 г. с най-малък брой на загиналите са Швеция, Обединеното кралство, Холандия, Испания, Дания, Германия, Ирландия. Средните стойности за ЕС са точно наполовина по-малко, отколкото в България – 49,99 убити на 1 млн. жители.В последните години Европейската комисия предприе редица инициативи за подобряване на безопасността в държавите членки. Ако се съди по статистиката, те са дали резултат в по-развитите западно-европейски държави, но не и у нас.През 2001 г. 54 900 души са издъхнали при пътни злополуки по пътищата в Евросъюза, а миналата година този брой е 25 500 – жертвите са наполовина по-малко.В България също има намаляване на загиналите, но не с такъв процент. През 2001 г. убитите са били 1011, а през 2016 г. – 708.Най-много загинали има в областите Ловеч - 263, Разград - 208, Видин - 169, Монтана - 163 и Силистра - 143 души. Тези области са с изключително високи стойности не само за България, но и за ЕС.Статистиката на КАТ показва, че в Ловеч например през миналата година има 34 загинали при 273 катастрофи, а в Разград – 24 убити в 140 автозлополуки.По данни на КАТ миналата година в цялата област Смолян има четирима загинали, а в София – 42-ма.", "date": "2017.05.22", "title": "България отново първа по брой загинали при катастрофи в ЕС"}
{"url": "http://www.novinite.bg/articles/144024/Dneven-horoskop-za-22-maj-2017g", "text": "ОвенЛюбовта кацва на рамото ви днес, но вие може и да не я забележите. Свикнали сте тя да ви подминава и присъствието ѝ в деня ви ви изненадва. Прегърнете я и я приемете такава, каквато е - чиста и истинска.ТелецФинансовото ви състояние е по-добро от всеки друг период от живота ви. Това ви радва, но имайте едно на ум. Не пилейте парите си само защото разполагате с тях. Спестете за черни дни.БлизнациВремената са малко трудни за вас, но съвсем скоро животът ви ще тръгне в положителна посока. Трябва да бъдете търпеливи, защото, опитате ли се да пришпорите събитията, може да объркате положителната промяна, която се задава на пътя ви.Ако сте представител на някой от останалите зодиакални знаци, можете да намерите своя  на Jenite.bg.", "date": "2017.05.22", "title": "Дневен хороскоп за 22 май 2017г."}
{"url": "http://www.novinite.bg/articles/144048/Prekasvat-vodosnabdyavaneto-v-nyakoi-chasti-na-Sofiya", "text": "„Софийска вода” временно ще прекъсне водоснабдяването в някои части на столицата, съобщиха от пресцентъра на дружеството. Във връзка с подмяна на спирателни кранове на ул. „Хайдушка поляна“ жк. „Славия“, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: ул. „Хайдушка поляна“ от ул. 691 до ул. „Житница“; ул. „Житница“ от ул. „Хайдушка поляна“ до ул. „Хайдушко изворче“, пише Труд.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Хайдушко изворче“ срещу бл. 32. Във връзка с подмяна на сградно водопроводно отклонение до бл. 89 жк. „Младост“ I, се налага спиране на водоподаването от 9:00 до 17:00 часа на клиентите на „Софийска вода”, живеещи в района на: бл. 89 вх. 10 и вх. 11. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 89 вх. 10.Във връзка с подмяна на сградно водопроводно отклонение на ул. „Шибил“ вилна зона „Малинова долина“, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: ул. „Полски бряст“, ул. „Бяла река“, ул. „Клен“, ул. „Трилистник“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бяла река“ ъгъла с ул. „Клен“.Във връзка с подмяна на сградно водопроводно отклонение на ул. „3-ти март“ с. Горни Богров, се налага спиране на водоподаването от 11:00 до 16:00 часа на клиентите на „Софийска вода”, живеещи в района на: бул. „Васил Левски“, ул. „Ботунски път“, ул. „Шабаница“, ул. „Долна махала“, ул. „Хемус“, ул. „Христо Ботев“, ул. „Кръста“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред кметството.", "date": "2017.05.22", "title": "Прекъсват водоснабдяването в някои части на София"}
{"url": "http://www.novinite.bg/articles/144049/Zemetresenie-e-useteno-kraj-Devin", "text": "Земетресение с магнитуд 2 по скалата на Рихтер е регистрирано на територията на България, в района на Девин, предаде NOVA. Трусът е усетен малко след 10 часа. Той е с епицентър на 6 км североизточно от Девин, на 32 км северозападно от Смолян и на 136 км югоизточно от София.Той е бил с дълбочина 15 км, уточниха от Европейския сеизмологичен център.Няма данни за материални щети. ", "date": "2017.05.22", "title": "Земетресение е усетено край Девин"}
{"url": "http://www.novinite.bg/articles/144050/5-godini-ot-zemetresenieto-v-Pernik", "text": "\r\nНа 22 май 2012 г., малко след 3 часа сутринта, земята в пернишко се разтресе със сила 5.6 по Рихтер, информира БНТ.\r\n\r\n\r\n\r\n\r\n", "date": "2017.05.22", "title": "5 години от земетресението в Перник"}
{"url": "http://www.novinite.bg/articles/144053/V-s-Skala-ne-se-delyat-po-etnost-i-vyara", "text": "Вярата обедини силистренското село Скала. Християни и мюсюлмани построиха заедно православния храм „Св. цар Борис Покръстител\", откъдето вчера за пръв път се чу звън на църковна камбана, информира БНТ.В с. Скала не се делят по етнос и вяра. Заедно са и в делниците и в празниците. Заедно даряват и средства за построяването на православната обител. Първата копка за строежа на църквата е направена преди 5 години по инициатива на местните жители и на църковното настоятелство.Всичките 130 жители се радват, че в селото има нов църква. Според тях е много важно, тъй като за първи път имат църква.Младите са на работа в чужбина. Няма училище, няма детска градина, няма и раждаемост. Въпреки това хората са дейни и духът ми е твърд като скала. Успяват да съберат над 160 хиляди лева, за да се роди новият им духовен дом.  ", "date": "2017.05.22", "title": "В с. Скала не се делят по етност и вяра"}
{"url": "http://www.novinite.bg/articles/144044/Prieha-v-bolnica-parviya-balgarski-kosmonavt", "text": "Космонавтът Георги Иванов е приет в болница, най-вероятно с инсулт, предаде NOVA. Взет е тази сутрин с линейка от Банкя, където живее. Приет е във ВМА. Георги Иванов е първият български космонавт. Роден е в Ловеч на 2 юли 1940 година. На 1 март 1978 г. e избран за космонавт във втората група от програмата „Интеркосмос\". Обучава се в Центъра за подготовка на космонавти „Юрий Гагарин“. На 10 април 1979 г., в 20 часа и 34 минути московско време е изстрелян в орбита около Земята космическият кораб „Союз-33“, с международен екипаж, с командир на полета Николай Рукавишников.", "date": "2017.05.22", "title": "Приеха в болница първия български космонавт"}
{"url": "http://www.novinite.bg/articles/144052/MVR-kupuva-novi-dyusheci-i-zavivki-za-migrantite", "text": "МВР обяви обществена поръчка за доставка на възглавници, дюшеци, одеяла и спални комплекти за центровете за временно настаняване в София и Любимец, предаде БГНЕС. Стойността на поръчката е малко над четвърт милион лева с ДДС, предаде Дарик.Средствата са осигурени от фонд “Убежище, миграция и интеграция” на Европейския съюз. От заданието става ясно, че ще бъдат купени 3900 възглавници, 2280 дюшеци, 3000 одеяла и 2790 спални комплекта. Отново с евросредства за подкрепа на усилията на България за справяне с миграционния натиск на външните граници на ЕС ще бъдат купени и камери, които граничните полицаи ще поставят на униформите си по време на патрул. Става въпрос за 300 камери, като стойността на една от тях е 1500 лв., с ДДС.Устройствата трябва да разполагат с вградена памет за съхранение на данни – не по-малко от 32 гигабайта и да осигурява продължителност на записа – не по-малко от 12 часа. Камерите трябва да имат вграден микрофон и GPS. До септември България трябва да усвои 160 млн. евро, които бяха договорени преди година като помощ за справяне с миграционния натиск. Към началото на месец май - размерът на усвоените средства е едва 1,37%.", "date": "2017.05.22", "title": "МВР купува нови дюшеци и завивки за мигрантите"}
{"url": "http://www.novinite.bg/articles/144072/Vse-poveche-romi-v-Plovdiv-tarsyat-rabota", "text": "\r\nВсе повече  от район \"Източен\" в  търсят услугите на трудови посредници, а кампанията \"Спри да циклиш!\" на Оперативна програма \"Развитие на човешките ресурси\" помага на хората по-бързо и лесно да намерят информация и връзка с Бюрата по труда, предаде БНТ.\r\n\r\nРомските медиатори там споделят, че най–големи трудности срещат при мотивацията на младите хора, които сами се определят като трайно безработни.\r\n \r\n", "date": "2017.05.22", "title": "Все повече роми в Пловдив търсят работа"}
{"url": "http://www.novinite.bg/articles/144073/Bunt-sreshtu-internat-v-slivensko-selo", "text": "\r\nското село Драгоданово на  срещу възпитаниците на местния интернат. Местните хора настояват той да бъде закрит. В края на миналата седмица те внесоха подписка в областната администрация  за преустрояване на сградата в Дом за възрастни хора. Недоволството на местните хора отново ескалира, след като техен съселянин беше открит обезглавен в изоставена къща. На този фон утре в  ще се проведе дискусия за съдбата на а с участието на омбудсмана Мая Манолова, информира БНТ.\r\nХората от Драгоданово разказват, че проблемите с децата от интерната се увеличават.В полицията са подадени десетки сигнали, но без резултат.Няма ли полиция?Кметът на Драгоданово разказва, че интернатът работи над 10 години и за него отговаря МОН. Проблемите започват преди 6 години, когато се сменя режимът на по-лек. От тогава на децата се позволява да напускат интерната.Децата могат да излизат организирано, но само с учителите - в междучасията или след учебните занятия. Това правило обаче не се спазва, разказват хора от селото.В интерната живеят общо 35 деца, пет от тях са момичета. Всички са на възраст между 12 и 17 години. Провиненията са свързани основно със скитничество, просия, дребни кражби на шоколод и цигари. При нарушение на правилата възпитателите могат да наказват децата с обществено полезен труд, най-тежката санкция е преместване в друг интернат.БНТ: Наказвате ли ги често?И докато местните жители и институциите търсят решение на проблема два дни след Гергьовден селото е потресено от жесток криминален инцидент. В тази изоставена къща дете от интерната намира обезглавен труп на 64 – годишен местен жител. В хода на разследването първоначално се извежда версията, че става въпрос за нещастен случай, след това обаче започва да се проверява дали не става въпрос за убийство, в което е замесено 13 годишно момиче от интерната, твърдят близките.Съседи на загиналия Георги разказват, че в изоставената къща често са виждали хора, които не са от селото, както и деца от интерната. Според местните хора техният съсед е влязъл в къщата, за да нагледа семейния имот, който не се поддържа от години.Като тези деца в България няма никъде. Не може да кажеш здравей, здрасти. Почват с камъни да те бият.\"От окръжната прокуратура в Сливен заявиха, че все още няма развитие по образуваното досъдебно производство, чакат се резултатите от поръчаните експертизи. 90 годишните родители на Георги са убедени, че не става въпрос за нещастен случай.БНТ: Сигурен си, че някой го е убил?Заместник-директорът на интерната категорично отхвърля версията техни възпитаници да са замесени в инцидента или пък да има случаи на проституция.Марин Маринов, зам.-директор на СПУ „Христо Ботев“: ,,Моето мнение е категорично, че наши ученици не са замесени в този случай. Ако е имало досега такива случаи, защо будните жители на селото не са отправили предизвестие в прокуратурата с имената на тези пълнолетни лица от селото, които са се занимавали или принуждавали ученички във времето назад да проституират\".Тази седмица дискусията за съдбата на интерната продължава. Омбудсманът Мая Манолова ще посети Сливен, където ще се проведе среща с местната администрация и представители на МОН. Според Манолова той трябва да бъде закрит. Законопроект на Министерството на правосъдието предвижда всички възпитателните училища интернати и социално-педагогическите интернати в страната да се закрият. На тяхно място трябва да се създадат 10 нови центрове за възпитателен надзор, в които ще има максимум по 10 деца. Целта е те да живеят в среда, близка до семейната, и да посещават масовите училища. От Министерството на правосъдието заявиха, че проектозаконът е минал обществено обсъждане и предстои да бъде внесен в Министерския съвет.", "date": "2017.05.22", "title": "Бунт срещу интернат в сливенско село"}
{"url": "http://www.novinite.bg/articles/144045/SDVR-s-redica-merki-za-bezopasnostta-po-abiturientskite-balove", "text": "СДВР взима редица мерки, за да запази реда и безопасността по повод идващите абитуриентски балове и тържества. Ще има засилено полицейско присъствие около училищата и питейните заведения, посочи  инспекторът от СДВР Тихомир Неделчев. Той коментира, че ще се акцентира върху минаване на червено и неправилно превозване на пътници, информира бТВ.Призивът му е родителите да не дават колите си на децата. Те са вече пълнолетни и ще понесат пълната силна на закона, ще сме строги мерки и няма да има  прошка, категоричен беше инспекторът.По повод баловете директорът на столичното 119-то Диян Стаматов посочи, че са изпратили  писмо до полицията за датите на изпитите и бала след това, а самите ученици са били събирани, за да им се напомни да са внимателни.По време на абитуриентските тържества през 2016 г. на територията на страната са установени 711 нарушения на Закона за движението по пътищата от водачи на превозни средства, превозващи абитуриенти, или от пътници в такива превозни средства и са предприети 816 мерки по различни нормативни актове.От общо установените 711 нарушения на Закона за пътищата 241 са за скорост; 170 – за неизползване на обезопасителен колан (от които 108 – от водачи, а 62 – от пътници); 30 – за неправилен превоз на пътници; 27 – за неправоспособност; 25 – за управление на моторно превозно средство под въздействието на алкохол; 20 – за използване на мобилен телефон по време на управление на ПС без наличие на устройство, позволяващо използването на телефона без участието на ръцете на водача; 8 – за неизползване на предпазна каска, 3 – за преминаване при сигнал на светофара, който не разрешава преминаването. 187 са нарушенията на други разпоредби на ЗДвП. Какви са мерките за сигурност по нощните заведения в Благоевград вижте във видеото.", "date": "2017.05.22", "title": "СДВР с редица мерки за безопасността по абитуриентските балове"}
{"url": "http://www.novinite.bg/articles/144023/Kiro-Yaponeca-Ne-sajalyavam-che-saborih-Dvojnata-kashta", "text": "Ако трябва да съм честен, не ме заболя от събарянето на „Двойната къща“, защото не е паметник. Това каза Кирил Киров – Киро Японеца в ефира на бТВ. По думите му няма как да бъде задължен да я възстанови. Той обаче посочи и че планира да изкупува и други къщи паметници, но не за да ги събаря, а за да ги реставрира, ако са от национално значение.Двойната къща на Митови е построена е през 1907 г. по проект на архитект Георги Тодоров. През 1976 г. е определена за архитектурно-строителен паметник на културата за сведение, а на 11 ноември този статут беше отменен след становището на Специализиран експертен съвет за опазване на недвижимите културни ценности и подпис на тогавашния министър на културата Вежди Рашидов. Според становището 110-годишната страда стои „чуждо и нехармонично“ в средата около нея. На 29 април 2017 г., въпреки общественото несъгласие, в първия от три почивни дни сградата беше разрушена.През 2005 г. Киров започва да търси начини да купи имота и го придобива от различни собственици. Твърди се, че това е станало със заплахи и за смешни пари.През 2014 г. той внася в Столична община план за реставрация на сградата, който така и не се реализира. Следват пожари, които, според съседи, не са случайни.", "date": "2017.05.22", "title": "Киро Японеца: Не съжалявам, че съборих „Двойната къща“"}
{"url": "http://www.novinite.bg/articles/144078/Jalbi-do-KZK-spryaha-porachkata-za-TOL-sistemata", "text": "Процедурата за възлагане на обществената поръчка за проектиране, изграждане и въвеждане на електронна система за събиране на ТОЛ такси от автомобилите над 3,5 т. е временно спряна поради постъпилите в петък – 19 май, три жалби. Това съобщиха от пресцентъра на АПИ, пише Труд.Всички действия по процедурата спират до произнасяне на компетентните органи. Процедурата за възлагане на обществената поръчка за проектиране, изграждане и въвеждане на електронна система за събиране на ТОЛ такси от автомобилите над 3,5 т. бе възобновена на 18 май. Кандидатите разполагаха с по-малко от 24 часа, за да подадат офертите си.До 17.00 часа в петък, 19 май, в деловодството на Агенция „Пътна инфраструктура“ постъпиха 6 оферти, но три жалби постъпиха в Комисията за защита на конкуренцията (КЗК). В петък регионалният министър Николай Нанков обяви, че над 600 милиона лева губим от липсата на тази система. Това е 2000 километра рехабилитация на път, нов магистрален участък.От „Движение България на гражданите“ призоваха премиера Бойко Борисов да спре поръчката. Според тях краткият срок от 1 ден нарушава принципа за равнопоставеност на участниците. Преди още преди четири месеца лично президентът Румен Радев се обяви против възобновяване на процедурата за възлагане на обществена поръчка за ТОЛ таксите. Това беше и едно от първите явни противоречия между премиера, тогава втори мандат и в оставка, Борисов и новия държавен глава.", "date": "2017.05.22", "title": "Жалби до КЗК спряха поръчката за ТОЛ-системата"}
{"url": "http://www.novinite.bg/articles/144075/Deca-ot-Plovdiv-se-klasiraha-za-prestijno-matematichesko-sastezanie-v-Aziya", "text": "\r\n18 деца от няколко пловдивски училища успяха да се класират за престижни математически форуми в няколко държави в Малайзия. Подобни участия се печелят след изключително строг подбор измежду хиляди  по света. За да могат да заминат нашите надежди, са нужни не малко средства, предаде БНТ.\r\n\r\nКупите и медалите, които малките пловдивчани вече притежават, са безброй. Зад всяко отличие стои много труд и постоянство. Азия е огромно предизвикателство, защото там са най-добрите математици.\r\nОт миналогодишния форум в Сингапур със златни медали в  се върнаха Демира и Петър. Сега те се готвят за то в Малайзия в началото на август.\r\n\r\n\r\nЧаст от децата са избрали да участват дистанционно във форумите. Това обаче ги лишава от възможността за големите награди. Процедурата около заминаването на останалите обаче е сложна и свързана с много средства. Сумите са непосилни за повечето семейства. Затова от Академия \"21 век\" се опитват да помогнат с организирането на различни инициативи. От община  също обещали подкрепа за талантите.\r\n\r\nЗа да подкрепи своите връстници, 12-годишната Ива Ичевска ще се включи в благотворителния концерт на 9 юни, който ще събира средства в подкрепа на младите математиците.\r\n\r\n\r\nНай-трудно е то в Малайзия. От всички 18 деца, седем са избрали да участват в него. Математическите форуми ще се провеждат през юли и август.\r\n", "date": "2017.05.22", "title": "Деца от Пловдив се класираха за престижно математическо състезание в Азия"}
{"url": "http://www.novinite.bg/articles/144016/Zrelostnicite-na-vtora-zadaljitelna-matura", "text": "Зрелостниците на втора задължителна матура. Близо 50 000 ученици се очаква да се явят на изпита по предмет по избор. И това препитване ще премине на модули, както беше и матурата по български език и литература, предаде NOVA.Времето за решаване на всеки модул обаче ще е различно в зависимост от предмета.Мерките за сигурност отново са драконовски. 13 000 квестори и 4 000 камери ще дебнат за преписвачи.Предвидено е общо 50 представители на образователното министерство и регионалните управления да наблюдават изпитния ден в реално време. Те ще могат и да сменят училищата и залите, които наблюдават.Анулираните работи по време на матурата по български език и литература бяха само 11 - 9 за преписване и 2 заради открити мобилни телефони. В столичното 133 СОУ репортерът Ивомира Пехливанова изтегли изпитния вариант №2 на матурата по немски език. На изпит днес са и седмокласниците. На тях им предстои национално външно оценяване по математика.  ", "date": "2017.05.22", "title": "Зрелостниците на втора задължителна матура"}
{"url": "http://www.novinite.bg/articles/144068/Glavniyat-prokuror-poiska-vremennoto-otstranyavane-na-sadiya", "text": "Главният прокурор Сотир Цацаров поиска временното отстраняване на съдия Люба Петрова от Районен съд Раднево, съобщиха от прокуратурата. Причината е повдигнатото й обвинение за документно престъпление, предаде NOVA.Съдия Люба Петрова е привлечена като обвиняема за това, че в периода 29 – 30 март тази година е съставила документ за принудително настаняване на лечение с невярно съдържание. Тя е удостоверила неверни обстоятелства и изявления на прокурора и адвоката за прекратяване на производството, което не отговаря на истината. Вписала е и невярното обстоятелство, че е била снета самоличността на вещото лице по делото и че то е предупредено за наказателната отговорност.Повдигнатото срещу съдия Люба Петрова обвинение касае умишлено престъпление от общ характер.Наказателното производство срещу Люба Петрова е за девет престъпления – за лихварство, лъжесвидетелстване, измама, документно престъпление и престъпление по служба.Делото все още се разглежда от първоинстанционния съд – Софийски градски съд.", "date": "2017.05.22", "title": "Главният прокурор  поиска временното отстраняване на съдия"}
{"url": "http://www.novinite.bg/articles/144079/Stolichniyat-glaven-arhitekt-Problemite-s-restituciyata-dalgo-shte-sedyat-pred-administraciyata-za-reshavane", "text": "„Считам, че проблемите с реституираните имоти дълго време ще седят пред администрацията за решаване, защото възстановяването на земя в реални граници аз го считам за една изключителна грешка. Не може един имот като бивша нива да го възстановите в реални граници в една територия, която вече е урбанизирана, с изградени ток, вода, канал, транспортни връзки, без да отчетете придадената му стойност“. Това заяви пред журналисти главният архитект на София Здравко Здравков. Той отчете резултатите от дейността си, откакто е на поста, пише Труд.Здравков обясни, че една нива е на една цена, но когато територията се облагороди, цената расте по 10, 20, дори по 100 и това не се отчита при връщането на имоти в реални граници. Според него трябва да се сложи край на целия този механизъм на възстановяване на земеделски земи. Такова становище изрази преди дни и столичният кмет Йорданка Фандъкова.На финален етап е изработването на задание за градоустройствена концепция на площад „Света Неделя“, което е възложено на експерти от катедра „Градоустройство“ при Университета по архитектура, строителство и геодезия, стана ясно от днешната среща. „Ние сме все още на етап задание, което, след като бъде изработено, да бъде подложено на обществено обсъждане, тъй като в ранна фаза искаме да чуем мнението на хората, за да може, когато възложим проекта, да имаме решение поне 30% на самата задача“, обясни арх. Здравко Здравков. По думите му с проекта се цели обвързаност на пешеходните връзки, т.е. „липсващите парченца от пъзела“, както и освобождаване на това пространство от автомобили.“В момента, когато минете покрай пл. „Св. Неделя“, виждате как храмът е обиколен отвсякъде с едни железни войни, коментира Здравков. Желанието му е с този проект площадът да не бъде на автомобилите, а на хората. Здравков заяви, че с проекта се цели да се „върже липсващото парченце от мозайката“, което да свърже бул. „Витоша“ с пл. „Св. Неделя“ и оттам да отидете към Ларгото. Така се действа по препоръка на поканената да консултира София реномирана международна архитектурна фирма „Геел архитектс“ да има обвързаност на пешеходните зони в града.В конкретната пешеходна зона ще останат да се движат трамваите, защото по думите на арх. Здравков те няма да пречат на пешеходците. Работи се в посока спиране на движението пред Съдебната палата. „В тази посока работим, от улица „Стамболийски“ до улица „Алабин“ да мислим за затваряне на движението“, заяви главния архитект. В момента се прави симулация на трафика в района. „Разговаряли сме и с ръководството на съда да намерим начин за тези паркирани около 14-15 автомобила да им намерим друго място“, обясни Здравков. Най-вероятно до месец заданието ще бъде възложено на обществено обсъждане, прогнозира Здравков, като най-вероятно до края на годината проектът ще бъде възложен и ще се изпълнява през следващата година при налично финансиране.", "date": "2017.05.22", "title": "Столичният главен архитект: Проблемите с реституцията дълго ще седят пред администрацията за решаване"}
{"url": "http://www.novinite.bg/articles/144105/Prokuraturata-vliza-v-NZOK", "text": "Прокуратурата извършва проверки в НЗОК, съобщи главният прокурор Сотир Цацаров, цитиран от Агенция „Фокус“, предаде NOVA. Проверяват се сигнали, свързани със сключване на неизгодни договори. Работи се и по сигнал, подаден от бившите министър и заместник-министър на здравеопазването.„Основно се касае за превеждане на средства от НЗОК без наличие на съответно основание за това“, обясни Цацаров. Съвсем скоро се очакват и резултати от проверките.„Резултатите ще са свързани с начина, по който самите лечебните заведения са формирали исканията си към Здравната каса и доколко онова, което Здравната каса е покривала, действително е стигало до пациентите“, каза още главният прокурор.", "date": "2017.05.22", "title": "Прокуратурата влиза в НЗОК"}
{"url": "http://www.novinite.bg/articles/144106/Sas-specilizirani-cisterni-mestyat-ribite-ot-Montanenzium", "text": "Над 1000 рибки от езерото „Монтанензиум” в центъра на Монтана ще бъдат преместени в язовир. Евакуацията на водните обитатели се налага заради ремонт на парка, където е домът им, съобщиха от местната управа. В близките дни община Монтана започва реконструкция на четири парка и една алея в областния град, пише Труд.Средствата за модернизирането на зелените площи – 9 млн. лева, са осигурени по програмата „Региони в растеж”. В езорото „Монтанензиум” обаче плуват шарани и златни амури, които бяха пуснати, за да почистват водите от водорасли и заблатяване. За да спасят рибите от ремонтните дейности, общинарите ще ги преместят със специални цистерни в язовир „Долна вода” край близкото село Студено буче.Водоемът се стопанисва от Ловно-рибарското сдружение „Огоста” и там шараните ще са в безопасност до приключването на ремонта на постоянното им жилище. Преди евкуацията рибарското сдружение и община Монтана организират в градското езеро турнир по риболов за деца. ", "date": "2017.05.22", "title": "Със специлизирани цистерни местят рибите от \"Монтанензиум\""}
{"url": "http://www.novinite.bg/articles/144100/Speshni-merki-za-po-lesno-naemane-na-chujdenci-po-Chernomorieto", "text": "\r\nАгенцията по заетостта предприема спешни мерки, за да улесни работодателите да наемат работници – граждани на трети държави, за летния сезон по то, предаде БНТ. \r\n\r\nОт 22 май хотелиерите и ресторантьорите, които искат да назначат чужденци за сезонната заетост до 90 дни, могат да подават документите си директно в офисите на Регионалните служби по заетостта в Бургас и Варна. Досега това можеше да става само в Агенцията по заетостта в София.\r\nПо данни от работодателите и статистиката, за летния сезон край морето не достигат повече от 15 хиляди души – администратори, камериери, готвачи, сервитьори и други.\r\n", "date": "2017.05.22", "title": "Спешни мерки за по-лесно наемане на чужденци по Черноморието"}
{"url": "http://www.novinite.bg/articles/144108/Neohranyaemite-plajove-u-nas-sa-106", "text": "\r\n106 са неохраняемите плажове в страната, съобщи министърът на туризма Николина Ангелкова. Тя уточни, че 3 от тях не могат да се отдават на концесия и под наем, защото са предназначени за природосъобразен туризъм. Ангелкова обясни големия брой неохраняеми ивици с факта, че част от тях се намират в неурбанизирани зони, не се посещават и не са атрактивни за отдаване на консеция и под наем, предаде БНТ.\r\n\r\n57 плажа са отдадени на концесия, а 65 под наем. Според министър Ангелкова, на някои основни плажове ще има проблеми.\r\n\r\nТъргът за отдаване под наем на плаж Бургас - Север ще бъде отворен в края на май допълни Ангелкова. По думите ѝ за него са нужни 17 спасителни поста. Министърът допълни, че за проблема са уведомени областният управител и кметът на Бургас.\r\n\r\nНа част от плажовете, които са отдадени на концесия по новите правила, са определени по-ниски цени на чадърите и шезлонгите, обясни Ангелкова. Тя допълни, че предстоят промени в закона за устройство на черноморското крайбрежие, с които плажовете ще бъдат разделени на 4 групи. Предвижда се и реформи в закона за туризма. Ангелкова съобщи, че ще предложи да отпадне прекатегоризацията на хотелите и ресторантите.\r\n\r\nТуристически инспекторат и специален институт към министерството за отнемане на звезди ще следят за спазването на правилата допълни Ангелкова. Тя очаква предложенията за промени да влязат в парламента до края на годината. Прогнозите на министъра са, че през тази година чуждестранните туристи, които ще почиват у нас, ще бъдат с 10% повече в сравнение с 2016-та.\r\n", "date": "2017.05.22", "title": "Неохраняемите плажове у нас са 106"}
{"url": "http://www.novinite.bg/articles/144114/Otdelili-sme-sredno-37-lv-za-knigi-i-spisaniya-prez-minatala-godina", "text": "\r\nБългарите са дали средно 37 лв. за  и  през 2016 г., сочи проучване на НСИ в навечерието на Деня на славянската писменост и култура 24 май, предаде бТВ. Българинът е отделил по 16 лв. за представления на живо.\r\nПрез годината 20% от населението са посещавали различни постановки на театър, опера или балет, а 21% са ходили на кино.\r\nБлизо 15% са посетили исторически и археологически забележителности, паметници и културни обекти. Най-посещавани са Регионалният исторически музей във Велико Търново, следван от Националния исторически музей в София.\r\n68% от българите използват интернет пространството, за да четат вестници,  и новини.\r\n35,1% публикуват лично творчество онлайн. 20% използват интернет с цел общуване.\r\n", "date": "2017.05.22", "title": "Отделили сме средно 37 лв. за книги и списания през минатала година"}
{"url": "http://www.novinite.bg/articles/144113/Komandirovat-naj-mnogo-policai-za-poveche-sigurnost-po-moreto", "text": "По морето ще бъдат командировани повече полицаи, за да няма спорове за „парко и нарко място”, обяви главният прокурор Сотир Цацаров в Бургас, информира бТВ. Специална карта на престъпността показва, че Бургаският регион е на първо място по брой престъпления.„Основната ни задача е обезпечаването на охранителната част от сигурността на летния туристически сезон”, Цацаров, който се срещна с министрите на вътрешните работи и на туризма в Бургас.В региона ще бъдат командировани най-много полицаи, като мерките включват вело полиция и патрулиране с полицейски кучета по плажовете.„Намерението е на практика да бъдат взети мерки, които да доведат до недопускане на сцени от миналия сезон. Казано по друг начин, да няма спорове нито за нарко място, нито за парко място”, поясни Цацаров, припомняйки стрелбата срещу Димитър Желязков – Очите.Властите се надяват, че засиленото им присъствие по време на сезона ще внуши „достатъчно притеснение” в тези, които са решили да нарушават закона.", "date": "2017.05.22", "title": "Командироват най-много полицаи за повече сигурност по морето"}
{"url": "http://www.novinite.bg/articles/144030/Ministarat-na-truda-Gotvim-izmenenie-na-nachina-na-otpuskane-na-invalidni-pensii", "text": "„Това, което предстои, е влошаване на така наречения „Коефициент на зависимост”, тоест делът на пенсионерите спрямо броя на осигурените лица – тези, които работят и които финансират изплащането на пенсиите, ще се сближава. Съгласно прогнозите, които са в актюерския доклад на Националния осигурителен институт, към 2060 година съотношението между тях ще бъде близко до единицата – тоест всеки един работещ ще осигурява пенсията на един пенсионер”, заяви в ефира на NOVA министърът на труда и социалната политика Бисер Петков.По думите му през 2018 година осигурителната вноска, която плащат работещите в България, ще бъде увеличена с още 1 процентен пункт и ще достигне 19,8%.От Министерството на труда и социалната политика готвят изменение на начина на отпускане на инвалидни пенсии.„Броят на пенсионерите с водеща инвалидна пенсия, са 518 000 души в края на 2016 г. А броят на инвалидните пенсии е 945 000. Разликата идва от това, че един пенсионер може да получава повече от една инвалидна пенсия. Тук разликата се дължи на социалните инвалидни пенсии, които се полячават от лица с процент на загубена работоспособност над 71%”, добави министърът на труда и социалната политика Бисер Петков.", "date": "2017.05.22", "title": "Министърът на труда: Готвим изменение на начина на отпускане на инвалидни пенсии"}
{"url": "http://www.novinite.bg/articles/144095/Obnovyavat-Gorna-Oryahovica-za-nad-20-mln-lv", "text": "\r\nНад 20 млн. лв. са планираните  в община Горна Оряховица само по линия на  до 2020 г. Това обяви заместник-министърът на регионалното развитие и благоустройството Деница Николова, която заедно с кмета на общината инж. Добромир Добрев и областният управител на област Велико Търново проф. Любомира Попова откри днес обновената с европейски средства детска градина „Бодра Смяна“, предаде БНТ.  \r\n\r\nДетското заведение е част от проекта на общината за подобряване на образователната среда в гр. Горна Оряховица на стойност 3 млн. лв., осигурени от оперативната програма. В него е монтирана топлоизолация, подменени са дограмата и вратите, положени са нова фаянсова облицовка, теракота, шпакловка и боядисване. Подменени са осветителните и отоплителните тела. Сменен е котелът на сградата и е изградена система за отопление от слънчеви колектори. Подменени са пешеходните настилки около сградата, както и алеи и площадки за игра. Освен обновената най-стара детска градина в града, по проекта предстои и реновиране на ОУ „Св. Св. Кирил и Методий“ и ОДЗ „Елена Грънчарова“.\r\nЗам.-министър Николова подчерта, че това е един от първите обекти, който е реализиран със средства по ОП „Региони в растеж“. В допълнение към проектите за образователна инфраструктура, предстои да стартират  за подобряване на градската среда и в социалните жилища. „Надявам се с тези  градът да се развива още повече социално-икономически. Надявам се децата да са щастливи и с любознателност да постигат по-добри резултати“, посочи Николова. Тя изрази надежда общината да продължи да реализира успешно проектите си.\r\nДо края на оперативната програма област Велико Търново ще получи над 50 млн. лв. по програмата, информира също заместник-министърът.\r\nПред журналисти Деница Николова коментира, че към настоящия момент изпълнението на оперативната програма върви с нормален ритъм. Около 57% от общия й ресурс са договорени. До края на годината ще бъде разпределен и ресурсът към другите бенефициенти – към Агенция „Пътна инфраструктура“, както и към Министерството на здравеопазването и общините – за деинституционализация на възрастни хора.\r\n„Изпълнението върви с добри темпове, предстои ни реализация на много обекти този строителен сезон и до края на годината ще имаме още завършени проекти. До момента сме разплатили 11% от ресурса на програмата. Няма непреодолими пречки, които да стопират изпълнението. Призивът ми е общините да се мобилизират и да завършим планираните  до края на годината“, заяви зам.-министър Николова. Според нея обжалването на поръчките на общините към момента не е съществена и сериозна пречка за изпълнението на проектите, защото програмата стартира реализацията си своевременно след нейното одобрение и има време за изпълнение на мерките.\r\n", "date": "2017.05.22", "title": "Обновяват Горна Оряховица за над 20 млн. лв."}
{"url": "http://www.novinite.bg/articles/144093/Nyama-opasnost-za-jivota-na-Georgi-Ivanov", "text": "Космонавтът Георги Иванов е приет във ВМА със съмнения за мозъчен инсулт, като рискът за живота му не е отминал, каза пред журналисти доц. Елисавета Одисеева, началник на Клиниката по интензивно лечение в болницата, предаде БНТ. Към момента състоянието на пациента е стабилизирано.До 48 часа след приемането му предстои да бъде направено изследване със скенер, чрез който по-подробно ще се изясни състоянието му.", "date": "2017.05.22", "title": "Няма опасност за живота на Георги Иванов"}
{"url": "http://www.novinite.bg/articles/144118/Cvetanov-Shte-iskame-udaljavane-na-sroka-za-usvoyavane-na-parite-za-vanshnata-ni-granica", "text": "Ще поискаме удължаване на срока за усвояването на 160-те милиона евро, отпуснати от ЕК за охрана на външната ни граница. Това съобщи  във Велико Търново заместник- председателят на ГЕРБ и депутат Цветан Цветанов. Той уточни, че тромави административни процедури в България бавят усвояването на отпуснатите средства и съответно разплащането от Еврокомисията, като крайният срок за усвояването им е септември тази година, пише Труд.Цветанов припомни, че парите са предназначени за видеонаблюдение, за закупуване на високопроходими автомобили, за техника и за финализиране преобразуването на двата центъра за бежанци – в Пъстрогор, който е от затворен тип и този в Харманли, в който ще пребивават 500 мигранти и също ще бъде от затворен тип. „Процедурите по усвояването на тези 320 млн. лева започнаха в началото на годината, но са усвоени съвсем малък процент средства“, добави Цветанов.Председателят на Комисията по вътрешна сигурност и обществен ред в парламента информира, че към момента на южната ни граница няма миграционен натиск, като това се дължи също и на това, че Турция изпълнява ангажиментите си към ЕК.Цветанов заяви още, че лично той е за разсекретяване на стенограмата от срещата за консултациите на парламентарните групи за КТБ, която бе скрита от президента Плевнелиев, за което призова сегашният президент Румен Радев. „Когато има дискусия в обществото по важни теми, трябва да сме максимално искрени и честни\", каза той.\"След успешно председателство на България на Съвета на ЕС, смятам, че ще станем част от Шенгенското пространство. Доста европейски лидери се увериха, че страната ни е добре охранявана, някои от тях на място“, коментира Цветанов.Според него резултатите от изборите в Холандия и Франция, както и наесен в Германия, също ще повлияят положително за влизането на България в Шенген. Цветанов коментира лаконично и отношенията между партньорите в управляващата коалиция.„Когато има сериозен обществен интерес към определени теми, мисля че премиерът Бойко Борисов е много стриктен“, коментира последните събития в правителството той. „Процесът по окомплектоването на заместник областните управители в страната ще приключи през следващата седмица. Ресорните министри работят, политическите кабинети също работят активно“, каза още Цветанов. По думите му до десет дни в Областна администрация във Велико Търново ще бъде организирана среща на областния управител, кметовете на десетте общини и на кметства с министъра на регионалното развитие и благоустройството Николай Нанков във връзка със строителството на АМ „Хемус“.Цветанов информира, че тенденцията магистралата да минава на 16 км край старата столица, се запазва. Срещата ще е свързана с обсъждане на проблемите и процедурите по отношение на трасето, за да може да бъде планирана в бюджета обезпечеността, тъй като заданието се изготвя преди следващата календарна година. Той съобщи още, че в момента върви процедурата за възлагане на изпълнител на отсечката между Ябланица и отбивката за Тетевен, както и Шумен- Белокопитово.", "date": "2017.05.22", "title": "Цветанов: Ще искаме удължаване на срока за усвояване на парите за външната ни граница"}
{"url": "http://www.novinite.bg/articles/144109/Uvelichavat-se-rusencite-uhapani-ot-karleji", "text": "\r\nУвеличават се русенците, ухапани от и, същото е положението и с домашните любимци в периода на активното размножаване на ите. А обилните дъждове през май създават опасност от разпространението на лаймската болест, предупреждават специалистите, предаде БНТ. \r\nЗатова и тази година лабораториите на Регионалната здравна инспекция в Русе дават възможност на русенци да си направят безплатни тестове за болестта. Кърлежите, които пренасят бактерията на лаймската болест, са по-дребни и невинаги човек може да ги забележи или да разбере, че е бил ухапан. Ако обаче има клинични симптоми, е по-добре да се изчака 1 месец за самото изследване. През това време пациентът трябва да посети личния си лекар и да му се изпишат антибиотици, съветват лекарите.", "date": "2017.05.22", "title": "Увеличават се русенците, ухапани от кърлежи"}
{"url": "http://www.novinite.bg/articles/144088/Germaniya-i-Franciya-dogovoriha-rabotna-grupa-s-predlojeniya-za-ukrepvane-na-evrozonata-ot-yuli", "text": "Германия и Франция се договориха да създадат работна група, която да излезе през юли с предложения за укрепване на еврозоната, заявиха в понеделник финансовите министри на двете държави след тяхната първа среща откакто Еманюел Макрон беше избран за президент, предаде БНР.Новият френски министър на финансите Бруно Льо Мер заяви, че работната група ще разгледа въпроси като насърчаване на фискалното сближаване, координиране на икономическата политика и проучване на инвестиционни проекти, насочени към стимулиране на икономическия растеж и намаляване на безработицата.Льо Мер също така посочи, че Франция ще изпълни ангажимента си да намали своя държавен дълг. \"Франция ще спази европейския си ангажимент за намаляване на дефицита и ние няма да направим това, за да угодим на Европейската комисия, а защото това е добре за нашата стана\", каза той на първата си съвместна пресконференция в Берлин с немския финансов министър Волфганг Шойбле.Бруно Льо Мер изрази увереност, че ще работи добре с Шойбле в полза на Франция, Германия и на цяла Европа, като подчерта, че днес двамата са взели решение да дадат нов импулс на еврозоната чрез формирането на работна група, която да представи конкретни идеи за по-нататъшното развитие на региона. \"Ние ще следим за по-нататъшна фискална конвергенция, за координирана икономическа политика и за бъдещи инициативи за инвестиции\", коментира френският финансов министър и допълни, че вече има готовност за ускоряване на европейската индустриална интеграция.По темата Гърция Льо Мер посочи, че Франция желае нейното запазване в рамките на еврозоната и отбеляза, че по-късно днес Еврогрупата ще обсъди технически решения за намаляване на гръцката дългова тежест. От своя страна Шойбле заяви, че Германия и Франция имат специална лидерска роля за укрепване на еврозоната.По думи на Шойбле еврозоната остава икономически уязвима с оглед на макроикономически дисбаланси и ниската основна инфлация в региона. \"Въпреки настоящото укрепване на икономическото възстановяване в еврозоната, не всичките държави от ЕС са се възстановили напълно от последната криза и регионът на единната европейска валута е все още уязвим поради големите макроикономически дисбаланси, ниската основна инфлация и съществената финансова фрагментация\", допълни още той.Шойбле също засегна въпросите, свързани с Гърция, като отбеляза, че договорените с властите в Атина реформи са \"забележителни\". Според него целта е да се направи Гърция по-конкурентноспособна. Немския финансов министър посочи, че МВФ е по-резервиран в своите оценки по отношение на Гърция, отколкото членовете на еврозоната. \"Еврозоната и МВФ са все още на различно мнение относно дълговата устойчивост на Гърция, но ние ще се опитаме да намерим решение на този въпрос\", допълни той. Шойбле коментира още, че е прекалено рано да се говори за евентуална нова спасителна финансова програма за Гърция.В своето съвместно изявление финансовите министри на Франция и Германия посочиха, че са съгласни, че е необходима по-дълбока координация и интегриране на икономическата политика, за да се постигне реално икономическо сближаване. \"За тази цел завършването на Единния банков съюз е приоритет, както е предвидено в пътната карта на Екофин (финансовите министри от ЕС) от юни 2016 г.\", заявиха те.", "date": "2017.05.22", "title": "Германия и Франция договориха работна група с предложения за укрепване на еврозоната от юли"}
{"url": "http://www.novinite.bg/articles/144066/Stabilen-rast-na-yaponskiya-eksport-prez-april-za-peti-poreden-mesec", "text": "Износът на Япония нарасна през април, като се повиши със стабилно темпо за пети пореден месец. Това е и знак, че по-здравото потребление зад граница може да подкрепи стабилното възстановяване на третата по сила световна икономика, предаде БНР.Японският експорт се повиши спрямо април 2016 г. със 7,5 па сто след растеж след 12 процентов растеж през март, показват данните на Министерството на финансите. Въпреки че средната прогноза на финансовите пазари беше за малко по-силно нарастване на износа с близо 8 на сто, който се повишава стабилно за пети пореден месец.В същото време вносът в Япония се повиши през април с цели 15,1 на сто след растеж с 15,8% месец по-рано и очаквания за негово повишение с 14,8 на сто, като това представлява увеличаване на импорта за четвърти пореден месец. По-рязкото повишаване на вноса допринесе за свиване на търговския излишък на Япония през април с цели 40,6 на сто на годишна база до 481,7 млрд. йени при осреднена прогноза за позитивен търговски баланс в размер на близо 520 млрд. йени и след излишък за 614 млрд. йени месец по-рано.Японският износ за САЩ се повиши през април с 2,6 на сто на годишна база, нараствайки за трети пореден месец, но в същото време търговският излишък спрямо водещата световна икономика се сви с 4,2 на сто спрямо април 2016 г. Това намаляване на търговския излишък може да отслаби част от натиска върху властите в Токио от страна на американския държавен глава Доналд Тръмп, който многократно критикува Япония за нейните търговски практики.Износът на Япония към Китай пък нарасна през април с цели 14,8 на сто на годишна база (повишение за шести пореден месец), докато експортътъ към останалите азиатски страни се повиши с 12,2 на сто, а този към ЕС - с едва 2,6 на сто. Трябва да се отбележи, че увеличението на японския експорт през последните месеци играе важна роля за умерения до стабилен растеж на третата по сила световна икономика.През първите три месеца на настоящата година БВП на Япония нарасна на годишна база с 2,2 на сто - най-солиден икономически растеж от началото на 2016 г. насам и пето поредно тримесечие на експанзия, което представлява най-продълителен период на непрекъснат растеж от 2006-та насам. За това добро представяне на японската икономика в началото на годината допринесе както солидният експорт, така и повишаването на вътрешното частно потребление.", "date": "2017.05.22", "title": "Стабилен ръст на японския експорт през април за пети пореден месец"}
{"url": "http://www.novinite.bg/articles/144099/Regionalnoto-ministerstvo-proveryava-sanirani-sgradi-po-signali", "text": "\r\nПо разпореждане на министъра на регионалното развитие и благоустройството  ресорният заместник-министър Малина Крумова ще направи проверки на място на получени  за проблеми при изпълнението на дейности по Националната програма за енергийна ефективност на многофамилни жилищни сгради, предаде БНТ.\r\n\r\n\r\n\r\n\r\n\r\n\r\n", "date": "2017.05.22", "title": "Регионалното министерство проверява санирани сгради по сигнали"}
{"url": "http://www.novinite.bg/articles/144047/Angelkova-Reklamata-na-Balgariya-e-uspeshna-prodaljavame-udarno-i-za-napred", "text": "Зимният туристически сезон отчита ръст от 19.1%, 1 400 000 туристи са посетили зимните курорти. Това показва, че рекламата на България е успешна, ще продължим ударно по същия начин напред, защото страната има още по-голям потенциал. Това заяви министърът на туризма Николина Ангелкова пред БНТ.Ангелкова каза, че амбицията е страната ни да се превърне в целогодишна дестинация. За целта трябва да бъдат привлечени нискотарифните компании още по-добре във Варна, Бургас и Пловдив. Министърът отчете ръст на ранните запитвания и заявките за чартърни полети през летния сезон от Франция и Холандия – 83%, Белгия – 53%. Спрямо 2016 г. се очаква около 10 % ръст на туристите през тази година.Ще предложа на представителите на бизнеса да бъде премахната прекатегоризацията на местата за настаняване и заведенията за хранене, каза още министърът на туризма Николина Ангелкова. „Считам, че хотелиерите и ресторантьорите, които работят и спазват закона, трябва да бъдат облекчени, а не на всеки 5 години да подготвят огромен обем документи“, посочи още Ангелкова.Министърът на туризма акцентира, че намаляването на административната тежест за бизнеса е един от основните ангажименти на това правителство. В тази връзка Николина Ангелкова съобщи, че се обмисля възможността категоризацията на местата за настаняване да бъде комплексна, а не да се категоризират отделните обекти вътре – лоби бар, ресторант и т.н. По този начин няма да има хотели с четири звезди, а ресторантите да са с две. Това ще спести време и средства за бранша. „Допълнителното облекчение, което предвиждаме, е голяма част от документите, които се изискват, да бъдат набавяни по служебен път от екипа на МТ“, каза министър Ангелкова.По думите й всички дейности за приемането на програмата за националната реклама през 2018 г. са стартирани. Акцентира се върху рекламата по целеви пазари, съвместната работа с водещи туроператори, представянето на България на международни туристически изложения и тематични форуми. Русия е основен целеви пазар за страната ни, потвърди министърът и коментира, че е предложила на руския посланик Анатолий Макаров заедно да посетят националните курорти и детски лагери, за да се увери лично в тяхната готовност.Стана ясно още, че активностите на Министерството на туризма са фокусирани върху дигиталната реклама и маркетинг. Министър Ангелкова информира, че предстои да бъде актуализиран сайтът bulgariatravel.org, като ще бъде обявена обществена поръчка. Регулирането на статута на националните курорти също е един от основните приоритети, каза още министър Ангелкова и допълни, че трябва да има еднакви правила, които трябва да се спазват. Тези промени ще бъдат въведени със Закона за туризма и специална наредба, която урежда това. Предстои до края на годината промените да бъдат внесени в Народното събрание.По информация от МВР и през този летен сезон ще има съвместни патрули с Румъния и Чехия. Министърът на туризма потвърди, че всички институции работят целенасочено и в координация, за да бъдат в максимална степен гарантирани сигурността и спокойствието на туристите.", "date": "2017.05.22", "title": "Ангелкова: Рекламата на България е успешна, продължаваме ударно и за напред"}
{"url": "http://www.novinite.bg/articles/144067/Rast-v-cenata-na-chernoto-zlato-za-poredna-sedmica-dostigajki-naj-visoki-niva-ot-mesec-nasam", "text": "Цените на петрола продължават да нарастват и в началото на новата седмица, достигайки най-високи нива от повече от месец насам, тъй като инвеститорите на пазарите на суровини са уверени, че водещите петролни износители от и извън ОПЕК ще се договорят на срещата на 25-ти май да удължат с девет месеца (до края на март 2018 г.) постигнатото в края на миналата година споразумение за ограничаване на добивите с 1,8 млн. барела на ден, предаде БНР.Днес фючърсите на американския лек суров петрол с доставка през юни поскъпват с 0,72 на сто към 50,70 долара за барел, след като в петък те нараснаха с 2 на сто, връщайки се обратно над важната психологическа бариера от 50 долара за барел за първи път от втората половина на миналия месец. Фючърсите на петрола сорт брент с доставка през юли пък нарастват с 0,76 на сто към 54,00 долара за барел. По този начин и двата типа суров петрол вече поскъпват с над 10% спрямо техните многомесечни дъна, ударени по-рано през май.Освен двигател за възходящото движение са очакванията, че досегашният ангажимент на страните в ОПЕК и на други водещи производители като Русия за ограничаване на добивите с 1,8 млн. барела, ще бъде удължен с нови шест до девет месеца (до края на годината или до март 2018-та) на предстоящата на 25-ти май важна среща на Организацията на страните износителки на петрол във Виена.Според неназовани източници, цитирани от Ройтерс, на срещата в четвъртък ще бъде обсъждана дори опция за още по-агресивно съкращаване на производството (с над 2 млн. барела на ден), тъй като това е необходимо за по-скорошно постигане на баланс между търсенето и предлагането на черното злато в световен план.Други анализатори обаче изразяват съмнение, че дори на срещата на ОПЕК на 25-ти май във Виена да се стигне до споразумение за удължаване срока на действие на ограничените добиви на петрол до края на март 2018-та, това едва ли ще спомогне за по-сериозно поскъпване на ценната енергийна суровина с оглед на стабилното нарастване на добивите в САЩ. Американските петролни добиви вече нараснаха от средата на миналата година насам с 10 на сто, или с почти 900 хил. барела до 9,3 млн. барела на ден. Според последни данни на компанията за петролни услуги Baker Hughes, броят на действащите петролни сондажи в САЩ е нараснал през седмицата до 19-ти май с 8 сондажа до 720 броя. Това представлява повишение за 18-та поредна седмица и най-голям брой действащи сондажи от две години насам (от април 2015-та), като като спрямо година по-рано те са се увеличили с около 128 процентни пункта.", "date": "2017.05.22", "title": "Ръст в цената на \"черното злато\" за поредна седмица, достигайки най-високи нива от месец насам"}
{"url": "http://www.novinite.bg/articles/144041/Dejvis-Velikobritaniya-napuska-pregovorite-po-Brekzit-ako-Bryuksel-prodalji-da-nastoyava-za-100-te-mln-evro-zadaljeniya", "text": "Великобритания ще излезе от преговорите по Брекзит, ако европейските власти в Брюксел не се откажат да настояват, че \"сметката по развода\" ще коства на британците 100 млрд. евро (около 86 млрд. паунда), предупреди британския министър Дейвид Дейвис, орговарящ за този процес, съобщи The Sunday Times, цитиран от БНР.Той заяви, че преговорите ще изпаднат в криза от самото им начало, тъй като ЕС отказва да обсъжда самото им начало, тъй като ЕС отказва да обсъжда бъдещото търговско споразумение, докато Великобритания не се съгласи да плати \"сметката по Брекзит\".По искане на няколко държави от Евросъюза, преговарящите преразгледаха своите първоначални изчисления, увеличавайки задълженията, които трябва да плати Обединеното кралство. Те включват плащанията по земеделските субсидии и административните такси на ЕС, които биха могли да продължат и след като Великобритания официално напусне съюза през 2020 г.Дейвис посочи още, че дори \"един млрд. евро са много пари\", предупреждавайки, че останалите страни от ЕС ще трябва да коригират позицията си, ако искат да видят напредъка в предстоящите преговори. \"Не е нужно просто да изглежда, че можем да се отдалечим, трябва действително да можем да си тръгнем\", заяви той за вестник The Sunday Times.На въпрос дали Обединеното кралство може да напусне преговорния процес, той отговори, че трябва да се изчака съответното решение. Опасявайки се, че някои членове на ЕС може би желаят Великобритания да бъде наказана за своето напускане, премиерът Тереза Мей подчерта, че ако тя не постигне такава сделка, за която настоява през Брюксел, нейната страна ще се оттегли от преговорите без постигане на каквото и да е било съгласие.Дейвис също отхвърли искането, че всеки гражданин на ЕС, който е живял в Обединеното кралство, трябва да получи пълни права да живее, работи и да претендира за обезщетения. \"Как ще успеем да осъществим такова упражнение?\", попита риторично той.Трябва да се вземе под внимание, че консервативният манифест, който беше обявен през миналия вторник, потвърди, че Великобритания може да продължи да плаща на ЕС и след напускането на блока. В интервю за The Telegraph Мей посочи, че иска да бъде взет предвид приносът към единния блок при разработването на един от най-тежките въпроси на развода, а именно: колко точно Великобритания ще трябва да плати на Брюксел, когато излезе от Съюза.\"Има много дебати за това, какви могат да бъдат задълженията на Обединеното кралство или всъщност какви са били средствата, които ние сме изплащали в миналото. Ще разгледаме както тези наши права, така и бъдещите задължения\", коментира Мей.Главният преговарящ от страна на ЕС - Мишел Барние заяви пред своите шефове от ЕК, че Съюзът ще се съсредоточи върху защитата на правата на гражданите, финансовите въпроси и границите и че се надява да бъде сключена сделка по тези въпроси между октомври и декември тази година.Ако този график бъде запазен, ЕС ще бъде готов да започне да обсъжда формата на бъдещите си търговски отношения с Великобритания и т.нар. \"преходен период\" за това между декември 2017-та и пролетта на 2018-та г.\"Има много хора в Европейския съюз, които искат този процес да успее, но може би има и някои, които искат да не успеем\", заяви Дейвис. Той допълни, че е на мнение, че най-вероятният резултат ще бъде именно този, \"който търсим ние\", допълни още той.", "date": "2017.05.22", "title": "Дейвис: Великобритания напуска преговорите по Брекзит, ако Брюксел продължи да настоява за 100-те млн. евро задължения"}
{"url": "http://www.novinite.bg/articles/144097/V-Montana-naznachiha-za-zamestnik-oblasten-upravitel-injener-ot-Ataka", "text": "Нов заместник областен управител вече има в Монтана. Помощник на назначения миналата седмица губернатор Росен Белчев от ГЕРБ ще бъде Цветко Цветков от „Атака”. Той е инженер по хранително-вкусова промишленост, работил е в областната болница и частния сектор в Монтана, пише Труд.„Цветков е дългогодишен член на „Атака”, от ядрото на партията, общински съветник, човек с образование и опит и ще бъде полезен със знанията и идеите си за развитието на региона”, заяви областният лидер на „Атака” Адриан Асенов.С назначението на Цветко Цветков новият екип начело на област Монтана е в пълен състав. След изборите и сформирането на новото правителтво на мястото си остана досегашния зам. областен управител Нина Петкова от ГЕРБ.", "date": "2017.05.22", "title": "В Монтана назначиха за заместник областен управител инженер от \"Атака\""}
{"url": "http://www.novinite.bg/articles/144022/EK-s-preporaki-kam-Balgariya-za-reforma-vav-finansoviya-sektor", "text": "ЕК ще представи специфичните си препоръки към България за структурни реформи в държавния и финансовия сектор, информира БНР. Още от 2015 г. страната ни, заедно с още няколко държави от ЕС, е под специално наблюдение, заради прекомерни макроикономически дисбаланси, пише Труд.Това според Брюксел означава, че в определени сфери са нужни реформи, за да се подобри сближаването между икономиките на страните от Евросъюза. Миналата година Комисията посъветва българското правителство да намали дела на сивия сектор и недекларирания труд, да подобри устойчивостта на банките, застрахователните фирми и други участници във финансовия сектор, да състави критерии за определянето на минималната работна заплата.Съвети също бяха отправени за ускоряване въвеждането на електронни обществени поръчки, подобряване ефективността на системата на здравеопазване и достъпа на дълготрайно безработните и младежите до пазара на труда.", "date": "2017.05.22", "title": "ЕК с препоръки към България за реформа във финансовия сектор"}
