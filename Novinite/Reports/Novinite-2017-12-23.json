{"url": "http://www.novinite.bg/articles/154759/Kak-da-pestim-tok-po-praznicite", "text": "Традиционно EVN България предлага няколко кратки и практични стъпки на своите клиенти, които планират по-дълго отсъствие от дома по време на коледните и новогодишни празници. Стъпките целят да информират клиентите за факторите, които влияят на тяхното потребление на електроенергия, дори и при отсъствие от дома. Стъпките включват: Изключете всички електроуреди, които не е необходимо да работят във Ваше отсъствие. Важно е да се знае, че уреди като хладилник или фризер, които не винаги е подходящо да се изключват, ще продължат да консумират електроенергия.Изключете от щепсела уреди като телевизор, аудио-уредба и монитор, защото и в режим на stand-by те ще продължат да консумират електроенергия.Уверете се, че външни хора нямат достъп до електрически контакти, които са част от ел.инсталацията на Вашия имот.  Запишете показанията на електромера си преди да заминете и сравнете данните при завръщането си.Ако във Ваше отсъствие няма достъп до Вашия електромер, можете да заявите посещение на отчетник на денонощен телефон 0700 1 0007 в удобно време. ЕVN България е предоставила на своите клиенти и някои съвети за рационално използване на електроенергията в дома:Не покривайте и не преграждайте отоплителните уреди с мебели или тежки завеси, за да не спирате топлината, която отдават в помещението.Намалявайте градусите на отоплението през нощта и когато отсъствате от дома. Избягвайте да ги изключвате напълно, защото така стените на жилището изстиват и в последствие уредите консумират повече енергия, за да достигнат отново желаната висока температура.При закупуване на климатик съобразете мощността на уреда с големината на помещението, което ще охлаждате / отоплявате.Използвайте тенджера с диаметър, съотвест­ващ на този на котлона. Можете да намалите времето за готвене като покриете тенджерата с капак, ползвате тенджера под налягане и не отваряте фурната по време на печене.Не поставяйте хладилник/фризер в близост до отоплителен уред или под пряка слънчева светлина.Използвайте пълния капацитет на пералнята.Използвайте енергоспестяващи крушки.Телевизорът, аудио уредбата или DVD плейъ­рът могат да бъдат големи консуматори на електроенергия, дори когато не ги използвате, а са в състояние на stand-by режим. Ако е въз­можно, изключвайте ги напълно от щепсела.", "date": "2017.12.23", "title": "Как да пестим ток по празниците?"}
{"url": "http://www.novinite.bg/articles/154756/Koi-sa-balgarskite-uspehi-prez-2017g", "text": "През годината имахме и много добри новини – може да ги наречем поводи за гордост или просто успехи. Вероятно сте ги запомнили, защото тези хора постигнаха много, въпреки всички трудностите.Първото постижение за 2017 г. е технологичният „Оскар” на Владимир Койлазов. Той беше отличен заради приноса си в развитието на киноиндустрията. Заедно със съдружника си Петър Митев разработили най-популярната в света технология за 3D визуализация. Тя е използвана за филмите „Аватар”, „Игра на тронове”, „Дедпул”, „300” и стотици други.Друг българин – Теодор Ушев, беше на крачка от това да получи най-престижната киностатуетка. И така всички чухме и гледахме „Сляпата Вайша”.Лесно се забеляза талантът на друг човек – Кристиан - още през 2015-а в X Factor. Две години по-късно всички чуха неговия „красив хаос” на „Евровизия”.Над всичко два пъти през 2017 г. беше Боян Петров. И то само година след тежка катастрофа в Кресненското дефиле. Той вече е с още два осемхилядника по-близо до целта си – да изкачи 14-те най-високи върха на планетата без допълнителен кислород.Още един българин през 2017-а сигна до върха – този на един от най-престижните турнири за електронни игри. Може и да не сте запомнили името му – Иван Иванов, но над 17 хиляди души в залата на състезанието и над 5 милиона души онлайн видяха победата на отбор „Liquid” – един от тях е 22-годишният мъж от Варна. След много часове пред компютъра, Иван стига до финала на шампионата по Dota 2 и вече е с 2 милиона долара по-богат.Богатствата обаче далече не са само в парите. Оказа се, че когато стигнеш дъното, намираш историческите богатства на Черно море. Тази година приключи най-мащабната подводна експедиция в света. И то не къде да е, а в Черно море. Учените за първи път заснеха 60 кораба, потънали преди векове, и стотици артефакти, които ни разкриват живота на древните хора.Постиженията на 2017 г. обаче не са само в големите награди, спечелените конкурси, науката или изключителната издръжливост. Зад много от успехите не стоят фирми, организатори или спонсори – като например десетките медали, които спечелиха ученици от състезания в Китай, Великобритания, Иран и списъкът продължава. Всеки ден е постижение и за многото хора в нужда, на които заедно помогнахме. Но първо те си помогнаха сами - въпреки всичко.", "date": "2017.12.23", "title": "Кои са българските успехи през 2017г.?"}
{"url": "http://www.novinite.bg/articles/154768/Stolichnata-policiya-izdirva-izcheznalo-15-godishno-momiche", "text": "05 РУ-СДВР издирва 15-годишната Виктория Недялкова. Момичето е напуснало домашния си адрес на 21 декември 2017 г. около 17:00 и оттогава е в неизвестност.Тя е на видима възраст 15-17г., висока 165-170см., телосложение нормално, коса - кестенява до раменете, очи - кафяви.Момичето е било облечено с черно шушляково пухено яке с качулка, черни ботуши /апрески/ и черно-бяло спортно сакче.Умоляват се гражданите, които могат да дадат информация за лицето да се обадят на телефон 112, 02/9825938 или в най-близкото поделение на МВР. Анонимността е гарантирана.", "date": "2017.12.23", "title": "Столичната полиция издирва изчезнало 15-годишно момиче"}
{"url": "http://www.novinite.bg/articles/154750/Dnes-vremeto-shte-se-zadarji-studeno", "text": "Днес времето ще се задържи студено. Минималните температури ще са между минус 6 и минус 1 градуса. Дневните стойности ще достигнат до 0-5 градуса. През деня главно в планинските райони ще превали слаб сняг. Атмосферното налягане ще остане по-високо от средното за декември.В планините няма да е подходящо за туризъм, ще бъде ветровито. Ще духа силен до бурен вятър от север-северозапад. Облачността ще е значителна и на места ще превали слаб сняг. Максималната температура на височина 1200 м ще е около минус 1 градус, на 2000 м - около минус 5 градуса. По Черноморието облачността ще е разкъсана. Ще духа слаб до умерен северозападен вятър. Максималните температури на въздуха ще са в интервал 3-5 градуса. Температурата на морската вода е 9-10 градус, а вълнението на морето ще бъде 1-2 бала.", "date": "2017.12.23", "title": "Днес времето ще се задържи студено"}
{"url": "http://www.novinite.bg/articles/154770/V-Sofiya-shte-se-parkira-bezplatno-po-praznicite", "text": "Сoфиянци и гостите на града могат да ползват безплатно сините и зелените зони в града в осем от предпразничните и празнични дни около Коледа и Нова година. Това съобщиха от Центъра за градска мобилност.Първият период без такси за паркиране обхваща пет дни - от днес до 27 декември. Зоните за почасово платено паркиране ще работят на 28-и и 29-и. Такса няма да се плаща още на 30-и и 31-ви декември, както и на 1-ви януари.\r\n", "date": "2017.12.23", "title": "В София ще се паркира безплатно по празниците"}
{"url": "http://www.novinite.bg/articles/154772/Mechka-sruti-ogradi-na-dvorove-v-rodopsko-selo", "text": "Огромна мечка обикаляла в родопското село Стойките през нощта срещу събота и срутила огради на дворове. Това съобщи кметът на населеното място Георги Георгиев, цитиран от Агенция „Фокус”.Той обясни, че животното не е видяно от хора, но по останалите стъпки се познавало, че голямо, с тегло около 150 кг.\"В селото дойде специална група от РИОСВ, която се занимава със защитата на мечките, а отделно и ние сме ловци и много добре познаваме стъпките на тези животни, които са неповторими. Следата показва, че мечката си е пообикаляла из селото през нощта, но за радост не е посегнала на други животни, не е срещнала хора и не е правила пакости\", каза още кметът.Той уточни, че жителите на Стойките са притеснени, особено предвид факта, че селото е туристическа дестинация.Мечката е диво животно, което обикаля около селата, но предпочита да бъде на по-тихо и по-спокойно място. По принцип по това време на годината тези животни изпадат в летаргия и спят зимен сън, но когато са гладни, продължават да обикалят. ", "date": "2017.12.23", "title": "Мечка срути огради на дворове в родопско село"}
{"url": "http://www.novinite.bg/articles/154753/2017-a-godina-belyazana-ot-dumata-korupciya", "text": "Битката на последните няколко години е съдебната власт. Тя продължи и през тази година. През тази година видяхме и доста съдебни процеси срещу политици с малко резултати. За една година десетки министри, кметове и депутати се сдобиха с обвинения. Държавата впрегна всички сили да се бори с корупцията и то тази сред елита на държавата. Но това кой и как ще пребори корупцията по-добре скара хората във властта.Докато те спореха кой ще хване корупцията по високите етажи на властта - ниските етажи на престъпността процъфтяваха. Имаше убийства, имаше грабежи, имаше отвличане. Взривяваха банкомати, малтретираха деца. Повечето престъпления останаха в графа \"неразкрити\" и извършителите им все още са сред нас. Сред нас обаче не е Цветан Василев - най-издирваният обвиняем. Рекордно дело - за над 2,5 милиарда и рекорден обвинителен акт - цяла стая с папки. Делото тепърва започва, някой вече са към финал. Присъди чуха акушерката Емилия Ковачева и Петко от Лясковец - мъжът, застрелял командос по време на акция.2017-а – година, белязана от думата „корупция”. И операцията започна - с обвинения, първо за бивши министри. Общо 8 бяха уличени в престъпления -  Трайчо Трайков, Симеон Дянков, Румен Овчаров, Делян Добрев, Даниел Митов и Илко Семерджиев. Последва Веселин Марешки, а след него и депутатите.Първи на подсъдимата скамейка, чакайки присъда, се нареди военният министър Николай Ненчев. Обвинението за престъпление по служба долетя на крилете на изтребителите МиГ-29. А срещу него на свидетелската банка се изправи пилотът на изтребителите - президентът Румен Радев.Продължиха и обвиненията - за купуване на суджук срещу Живко Мартинов от ГЕРБ. Обвинение за суджук по специална рецепта, уж за премиера. И за купуване на гласове срещу депутата Манол Генов от БСП.И борбата с корупцията продължи навсякъде. Първо в кметствата Галиче Златица, Челопеч, Пловдив и Батак – за батака в обществените поръчки и финансите на общините. А освен да се говори, президентът поиска и да се стигне до присъди.И най-високото ниво започна да обсъжда как да пребори престъпленията на най-високо ниво. Че трябва да има присъди се съгласиха всички. Кой най-добре може да пребори голямата корупция във властта – хората във властта обаче не се разбраха.И властта избра – нов закон и нови правила. Кой да бори корупцията по високите етажи на властта да избира властта в парламента, а след това всички обвинени да отиват в спецсъда.Има ли наистина престъпление ще решава спецсъдът, а те пък нямали място да приемат делото и поредния министър. Буквално. Държавата решила да бори корупцията по високите етажи, но етажите на съда не били достатъчни. Решение на проблема от съда потърсиха при премиера.Конфликтите, съвсем не на шега, продължиха между Лозан Панов и Сотир Цацаров. Първият сред прокурорите и първият сред съдиите не намериха допирна точка във възгледите си за реформите, прокуратурата и съда.И нищо добро не последва. Конфликтите продължиха при избора на нов Висш съдебен съвет и при избора на нов председател на Върховния административен съд. Мненията пак се разделиха и пак на две – уговорен ли е изборът или не.А конструктивната работа на разследващите продължи с акции в митниците, полицията, болниците, аптеките, автомобилната инспекция, пътната администрация и Националната електрическа компания.Безкомпромисни в исканията си към полицията бяха хората от Асеновград,  след като няколко деца, трениращи гребане, бяха нападнати. Градът настръхна, напрежението ескалира, а хората се разделиха. С времето протестът избледня, а след него дойде примирието.В същото време пари за тези, които осигуряват мир и ред, не се намериха. И последваха нови протести – на полицаите, пожарникарите, надзирателите.Имаше убийства. Имаше и грабежи. Данъчен беше прострелян в центъра на София посред бял ден. Върнаха се отвличанията. Адриан Златков беше 12 дни в плен. А сега липсват извършителите, въпреки че Адриан Златков беше освободено.Продължава и издирването. Издирването на Цветан Василев продължава. Въпреки че разследването за фалита на КТБ приключи, делото влезе в съда, но Цветан Василев – не. Скандалът с КТБ стигна и до Доналд Тръмп, след като и Цветан Василев, и Делян Пеевски потърсиха помощ и справедливост от Америка.А в България своята присъда все още чака Йоан Матев – арестуван и обвинен за убийството на Георги Игнатов в Борисовата градина. Предаден на властите от брат си.Виновни или невинни са всички обвинени тази година - министри, кметове и депутати, полицаи, митничари и лекари. В бъдещето остава и началото на битката на държавата с корупцията по високите етажи на властта. ", "date": "2017.12.23", "title": "2017-а - година, белязана от думата \"корупция\""}
{"url": "http://www.novinite.bg/articles/154752/Preduprejdavat-za-intenziven-trafik", "text": "тотици хиляди българи са на път, за да посрещнат Бъдни вечер и Коледа с близките си. Най-натоварени по традиция са и ще бъдат автомагистралите и изходите на София. Засилени проверки за употреба на алкохол и наркотици се очакват в следващите дни. „Има създадена организация, полицейско присъствие. Има заповед на агенция „Пътна инфраструктура“ за забрана движението на товарни автомобили над 12 тона от 16:00 до 20:00 ч. В събота усилията ще са насочени основно да се подпомага трафикът, а не толкова да се контролира. Ако има агресивни водачи и такива, които не се съобразяват с указанията, ще бъде взимано отношение на място. През останалите дни - от неделя натам, ще има специализирани полицейски операции за контрол употреба на алкохол, наркотици. Техническите средства за скорост ще бъдат максимално натоварени и разпределени по цялата пътна мрежа, така че всеки, който си позволява за нарушава правилата, ще бъде санкциониран. Две ленти ще бъдат осигурени на излизане от София при прохода Владая. На 27 декември ще бъдат осигурени две ленти на влизане, съобщи шефът на АПИ инж. Дончо Атанасов. „Проходът Владая е с интензивност между 20 и 35 000, дори до 38 000 автомобила, както е сега, в празничните дни. Остава най-натовареният проход и пътна отсечка в републиканската пътна мрежа. Навсякъде сме преустановили всички ремонти\", увери той.", "date": "2017.12.23", "title": "Предупреждават за интензивен трафик"}
{"url": "http://www.novinite.bg/articles/154758/Karolev-Sled-Nova-godina-natiskam-parlamenta-da-varne-Uber", "text": "Икономистът Владимир Каролев се зарече, че след Нова година ще стартира кампания за натиск върху Народното събрание, за да променят законите и фирми като Uber да могат да оперират у нас. За това той разказа във Фейсбук профила си.Повод за тази му инициатива е пътуване до Милано:Милано, днес 11 часа сутринта...поръчвам Uber...идва след 6 мин...ново Волво С60...шофьорът с костюм и бяла чиста риза...слуша рок музика...пита Ок ли е...Летище София днес 5:30 следобед...старият терминал...чакам 20 мин такси...идва стар мръсен Хюндай на мин. 10 г....дрънка като каруца...смърди на цигари...шофьорът слуша чалга...не пита нищо...След нова година стартирам кампания за натиск върху НС да променят законите, за да може UBER и подобни компании да започнат да предоставят услугите си в България. Весели коледни празници!Услугата Uber бе забранена само няколко месеца, след като стартира работа у нас в края на 2014-та година. КЗК обяви фирмата за нелоялна, а компанията спря да извършва превозни услуги. Въпреки това, един от най-големите офиси на Uber в света е именно у нас.", "date": "2017.12.23", "title": "Каролев: След Нова година натискам парламента да върне Uber!"}
{"url": "http://www.novinite.bg/articles/154769/Jena-zagina-v-katastrofa-na-patya-ot-Silistra-za-Dobrich", "text": "Пътят от Силистра за Добрич временно е затворен заради катастрофа със загинала жена, шофирала лек автомобил, съобщиха от областната дирекция на МВР в Силистра. Определен е обходен маршрут през село Калипетрово. Сигналът за произшествието, станало на около 5 км от изхода на Силистра по пътя за Добрич, е получен по обяд. Според предварителната информация шофиращата е пропуснала завой и се блъснала в движещ се насреща автомобил.", "date": "2017.12.23", "title": "Жена загина в катастрофа на пътя от Силистра за Добрич"}
{"url": "http://www.novinite.bg/articles/154764/Mariya-Gabriel-Tozi-kojto-me-napravi-politik-e-premierat-Bojko-Borisov", "text": "„Този, който ме направи политик, е премиерът Бойко Борисов. Искам да му благодаря като на човек, той е този, който ми даде доверието си”, каза еврокомисарят Мария Габриел в ефира на bTV.Тя използва и възможността преди Коледа да благодари и на кумата си Малина Едрева, която ѝ дала шанс да влезе в политиката. „Тя и съпругът ѝ ме срещнаха за първи  в Бордо”, поясни Габриел.Еврокомисарят говори за работата си като евродепутат и европейски комисар, дейността си в защита на човешките права и равноправието между половете, както и за семейството си.„За мен правата на жените са права на човека и трябва заедно да ги отстояваме”, каза Габриел.Относно работата си в защита на човешките права и равноправието между половете, тя разказа, че по в Судан е видяла момичета и жени, които са ходели пеша 20 км, за да гласуват. „Ходенето беше изпълнено с песни и ликуващи викове – те наистина вярват, че могат да променят историята на своята страна”, спомня си Габриел. В Чад тя преживява и друг важен момент, който бележи нейната битка за равноправието между половете и правата на жените. „Една от жените говореше колко е лошо положението на жените там и много спонтанно ми подаде малката си дъщеричка и ми каза „Вземи я”. Знаете ли колко е трудно за една майка да се раздели с детето си, знаейки, че може би това е по-добро”, сподели Габриел.България има ясното съзнание, че европредседателството е шанс, възможност и . Ще се състоят много важни дебати и се радвам, че темата за председателството упорито беше наложена от Бойко Борисов. По време на това председателство, ще се обсъдят и тежките теми като Брекзит. Всички ще гледат на нас като лидери, заяви вчера вечерта еврокомисарят в предаването \"Панорама\" по БНТ. Не сме готови с пълната цифровизация, защото все още не сме подготвени за кибератаките добави още Мария Габриел.Според нея фалшивите новини са много опасни, защото те подкопават доверието. „Тревожна е скоростта, с която се разпространяват този тип новини. Не можем да наложим кой в какво да вярва, но само заедно можем да направим така, че негативните последици от тези новини да са по-малко. Медийната информативност е мой приоритет. Трябва да обединим силите си, за да ограничим този феномен. Борим се с незаконно съдържание, което се състои в пропаганда на тероризъм, нецензурен език и детско насилие. Няма място в нашата мрежа за подобен тип неща\", заяви категорично еврокомисарят.", "date": "2017.12.23", "title": "Мария Габриел: Този, който ме направи политик, е премиерът Бойко Борисов"}
{"url": "http://www.novinite.bg/articles/154757/MZ-shte-se-obzavede-s-novi-400-linejki-prez-2018-ta-g", "text": "400 нови линейки и обновяване на 27 центъра за спешна помощ чакат Министерството на здравеопазването през новата година. Това ще стане по Оперативна програма „Региони в растеж\" 2014 – 2020 г., съобщават от регионалното министерство.Общата финансова помощ, която МЗ ще получи по програмата е над 160 млн. лева.С изпълнението на проекта се очаква цялостно реформиране на спешната медицинска помощ, с което ще се подобри значително качеството на здравната услуга и ще се осигури по-ефективна здравна инфраструктура.Всички лица на територията на България ще имат равнопоставен достъп до медицинска помощ при спешни състояния в съответствие с най-добрите европейски практики и изисквания за своевременност, достатъчност, качество и безопасност.", "date": "2017.12.23", "title": "МЗ ще се обзаведе с нови 400 линейки през 2018-та г."}
{"url": "http://www.novinite.bg/articles/154773/Zadarjaha-recidivist-iznasilil-jeni-v-Plovdiv", "text": "32-годишен мъж е задържан и привлечен като обвиняеми за изнасилване на две жени, като преди това ги заплашвал. Престъпленията са извършени този месец, в период от две седмици. Около 22,15 часа на 7 декември в района на пловдивския бул. „Александър Стамболийски“ мъжът забелязал спрян автомобил „Ауди“, в който седяла 19-годишна жена, която чакала своя позната. Той отворил вратата, седнал на шофьорската седалка, придвижил автомобила на 50 метра и спрял. Там след като заплашил момичето, го изнасилил. След това слязъл от автомобила и се отправил в неизвестна посока. Около 20,30 часа на 20 декември, отново в района на бул. „Александър Стамболийски“, мъжът забелязал „Рено Клио“, а в колата била 21-годишна жена, чакаща познат. Мъжът отворил вратата, влязъл в колата, придвижил я на около 50 метра в съседна улица и спрял. Този път обвиняемият заплашил със сгъваем джобен нож жената, за да я принуди да се премести на задната седалка на автомобила, където я изнасилил.  След това слязъл и се отправил в неизвестна посока. След проведените разследвания мъжът е бил задържан около 22.00 часа снощи в дома си в Пловдив. С постановление на наблюдаващия прокурор той е задържан за срок до 72 часа. На 24 декември обвинението ще внесе искане в съда за определяне на мярка за неотклонение „задържане под стража“ спрямо него.   Обвиняемият е осъждан на над 4 години лишаване от свобода за изнасилване. Той е освободен от затвора през април.", "date": "2017.12.23", "title": "Задържаха рецидивист, изнасилил жени в Пловдив"}
{"url": "http://www.novinite.bg/articles/154777/Elha-za-83-000-evro-vazmuti-jitelite-na-Belgrad", "text": "Изкуствено коледно дърво на цена от 83 000 евро, поставено в центъра на Белград, предизвика гняв и подигравки сред граждани и политици. Вълната на недоволство принуди кметството да развали договора за луксозната украса, съобщава БГНЕС.Високата 18 метра, украсена с 200 червени топки елха се намира на главната търговска улица в сръбската столица „Княз Михаил”.Цената на дървото беше разкрита от сайт за разследвания, който увери, че договорът е бил подписан три дни, след като дървото било поставено. Кметът Синиша Мали каза, че е изненадан от сметката и ще развали договора.Опозиционната лявоцентристка Демократическа партия иронично прикани жителите на Белград да поставят под пластмасовото дърво коледните си желания за подаръци на стойност 83 000 евро.Тъй като местните избори трябва да се проведат през 2018, кметът Синиша Мали, който е политически съюзник на президента Александър Вучич, увери, че администрацията на кметството „е работила при пълна прозрачност през последните три години и половина”.Сръбската фирма, която постави пластмасовото дърво, прие договорът да бъде развален. Но обяви, че все пак няма да прибере елхата, за да допринесе за празничната украса в края на годината.Прокуратурата съобщи, че разследва случая.", "date": "2017.12.23", "title": "Елха за 83 000 евро възмути жителите на Белград"}
{"url": "http://www.novinite.bg/articles/154754/V-nachaloto-na-2018-g-na-Zemyata-shte-stanem-pochti-76-miliarda", "text": "Населението на света се очаква да достигне близо 7,6 милиарда в началото на следващата година, заяви Германската фондация за световното население, цитирана от ДПА. Институтът очаква хората на Земята да станат 7 591 541 000 на 1 януари.През последната година световното население се е увеличило с 83 милиона.Броят на хората в Африка се очаква да нарасне особено бързо в идните десетилетия. Според прогнозите населението на континента ще се удвои от 1,26 на 2,53 милиарда до 2050 г.", "date": "2017.12.23", "title": "В началото на 2018 г. на Земята ще станем почти 7,6 милиарда"}
{"url": "http://www.novinite.bg/articles/154760/Pojar-izbuhna-v-Londonskata-zoologicheska-gradina", "text": "Повече от 70 пожарникари се борят с пламъци, избухнали рано тази сутрин (малко след 6.00 ч. по Гринуич) в магазин и кафе в Лондонската зоологическа градина, съобщи Ройтерс, цитирайки пожарната.Не се съобщава за засегнати животни, макар че пожарът е близо до зона, в която посетители могат да хранят животни.В зоологическата градина, намираща се в Риджънтс парк, в центъра на Лондон, са изпратени десет коли на пожарната. Все още не е ясно как е лумнал огънят.", "date": "2017.12.23", "title": "Пожар избухна в Лондонската зоологическа градина"}
{"url": "http://www.novinite.bg/articles/154778/Tomislav-Donchev-Moratoriumat-varhu-lekarstvata-beshe-opit-za-reforma", "text": "Мораториумът върху нови лекарства за онкоболни и хора с редки заболявания беше опит на правителството да направи реформа и така да се ограничат злоупотребите в здравеопазването. Според него темата не е била достатъчно добре обяснена на обществото и заради това се е стигнало до масовото недоволство.Припомняме, че в крайна сметка мораториумът върху плащането на нови иновативни лекарства за 2018 г. отпадна, след като в четвъртък депутатите единодушно гласуваха на първо и второ четене актуализация на бюджета на Националната здравноосигурителна каса (НЗОК) за следващата година.Актуализацията на бюджета на касата позволи средства за 32 нови молекули. \"За да вземаш правилни решения в политиката, освен техническото изпитваме на нещата, трябва във всеки един момент да се убедим че притежаваш необходимото доверие. Когато се получи криза на обществото мнение, когато обществото мнение е убедено, че по този начин се ограничават правата на болните, не остава много избор\", уточни Дончев.Според него изминалата година е била изпълнена с \"остри политически страсти\", но въпреки това няма напрежение в управляващата коалиция, въпреки критиките по някои теми от страна на Валери Симеонов.Относно новия антикорупционен закон, Томислав Дончев обясни, че целта била да се изкорени корупцията и това нямало как да се случи без държавата понякога да влиза в личното пространство.\"В крайна сметка, цялото правораздаване и репресивната роля на държавата е свързана с ограничаване или отнемане на права. По какъв начин иначе да се борим с корупцията. Опитът от последните почти три десетилетия показва, че корупцията със заклинания, с декорации до момента не е преборена“, каза вицепремиерът и добави, че почти няма световно прилаган способ за борба с корупцията, който да не е изпробван в България.По думите му се създават свръхочаквания, което само по себе си било опасно. \"Нужда от подобен орган има и нужда от подобен закон има. Дали той ще допринесе за борба с корупцията по високите етажи на властта – да. Дали ще има ефект – да. Дали това ще изкорени корупцията по принцип - това вече е илюзия\", заключи Дончев.", "date": "2017.12.23", "title": "Томислав Дончев: Мораториумът върху лекарствата беше опит за реформа"}
{"url": "http://www.novinite.bg/articles/154763/Londonskiyat-Big-Ben-otnovo-zazvanya-za-Koleda", "text": "Камбанен звън отново прозвуча за Коледа от часовника на кулата Елизабет на британския парламент, известна с неофициалното си име Биг Бен, въпреки продължаващия ремонт, съобщи ДПА. Камбаната, която дава неофициалното име на кулата, ще бие както обичайно, докато отбележи настъпването на Нова година. След това ще замълчи, докато продължава ремонтът.\"Ведрият звън на Биг Бен ще озвучи празниците за лондончани, посетители и милионите зрители, които с него посрещат Нова година - каза Стив Джагс, пазителят на часовника. Биг Бен замлъкна през август заради ремонт, който ще продължи четири години. Камбаните прозвучаха миналия месец за церемониите за 99-ата годишнина от края на Първата световна война.Преди началото на ремонта Биг Бен отбелязва всеки четвърт час почти без прекъсване 157 години. Голямата камбана с тегло 13,7 тона спира за кратко заради реновации през 2007 г. , а преди това през 1983 г. и 1985 г.  ", "date": "2017.12.23", "title": "Лондонският Биг Бен отново зазвъня за Коледа"}
{"url": "http://www.novinite.bg/articles/154766/Evakuiraha-koleden-bazar-v-Bon-zaradi-podozritelni-pratki", "text": "Органите на реда във ФРГ евакуираха снощи посетителите на коледния базар в Бон заради подозрителни пратки, в които се оказаха наркотици, съобщи агенция ДПА.Свидетели съобщиха на полицаите за подозрителен мъж, който пуснал в пощенска кутия обемисти пликове. Той криел лицето си с качулка, и бил с ръкавици за еднократна употреба.", "date": "2017.12.23", "title": "Евакуираха коледен базар в Бон заради подозрителни пратки"}
{"url": "http://www.novinite.bg/articles/154751/Arestuvaha-maj-planiral-atentat-v-San-Francisko", "text": "Американските власти арестуваха мъж, който панирал терористичен акт на Коледа в Сан Франциско, съобщи телевизия АВС.По данни на ФБР става дума за жител на калифорнийския град Модесто, който се казва Еверит Джеймсън. Той смятал да извърши атентат на кей в северна квартал на града, който е популярен сред туристите и там има много магазини и различни увеселителни заведения.Джеймсън \"е бил там преди и е знаел, че там е многолюдно\", се казва в материалите по делото.", "date": "2017.12.23", "title": "Арестуваха мъж, планирал атентат в Сан Франциско"}
{"url": "http://www.novinite.bg/articles/154767/Stotici-zaginali-vav-Filipinite-v-svlachishta-i-navodneniya", "text": "Тропическа буря предизвика свлачища и наводнения във Филипините, които отнеха живота на над 100 души. Десетки се водят изчезнали, предаде Ройтерс, цитирайки полицията и служители на службите за извънредни ситуации. Жертвите са от южния остров Минданао. Прекъснати са електрозахранването и комуникациите с пострадалия район и това усложнява спасителните операции, в които участват спасители, войници, полицаи и доброволци.Бурята, развихрила се над морето Сулу, е била с ветрове със скорост до 80 км/ч. Тя се движи в западна посока и се очаква до понеделник да се отдалечи от Филипините.Според нови официални данни, цитирани от АФП, загинали са 133 души, но няколко десетки все още се водят изчезнали. По-рано бе съобщено за около 90 загинали в свлачищата и големите наводнения, предизвикани от стихията. Над 15 000 души са били принудени да напуснат домовете си.", "date": "2017.12.23", "title": "Стотици загинали във Филипините в свлачища и наводнения"}
{"url": "http://www.novinite.bg/articles/154776/Parviyat-snyag-zatrudni-trafika-v-Garciya", "text": "Обилните снеговалежи затрудняват движението на превозни средства в Гърция, предупреждава Министерството на външните работи. Първият сняг в южната ни съседка заваля снощи, докато много хора се отправяха на път за коледните празници.\r\n\r\n", "date": "2017.12.23", "title": "Първият сняг затрудни трафика в Гърция"}
{"url": "http://www.novinite.bg/articles/154762/100-000-avtomobila-napuskat-Sofiya-za-praznicite", "text": "100 хил. автомобила ще напуснат днес София, очакват от КАТ. Комисар Тенчо Тенев от \"Пътна полиция\" коментира пред \"Фокус\", че до момента не са установени сериозни нарушения на пътя, а трафикът постепенно се засилва.Най-натоварено е на разклона за Панчарево, повечето софиянци се насочват към Боровец, коментира Тенев.На \"Тракия\" също се е образувала колона, но и там ситуацията е под контрол.На места има полицейски служители, готови да регулират движението, каза началникът на КАТ.Най-засилен трафик от пътна полиция в столицата очакват до 14 часа.", "date": "2017.12.23", "title": "100 000 автомобила напускат София за празниците"}
{"url": "http://www.novinite.bg/articles/154775/Fatah-prizova-palestincite-kam-ulichni-protesti-na-Koleda", "text": "Движението Фатах на палестинския президент Махмуд Абас реши \"да отбележи коледните празници с активизиране на уличните акции срещу израелската окупация\". Това заяви пред телевизионния канал \"Ал Маядин\" членът на Революционния съвет (ръководния орган) на формацията Мохамед Лахам, цитиран от ТАСС.\"Призоваваме привържениците на Фатах и целия палестински народ в периода на коледните ваканции да проведат \"ден на гнева\"\", каза той.Днес във Витлеем се състоя улично шествие, оглавено от активисти, преоблечени в карнавални костюми като Дядо Коледа. Според информация на \"Ал Маядин\" израелските сили за сигурност използвали гранати със сълзотворен газ, за да разпръснат демонстрантите.Броят на палестинците, загинали в сблъсъци с израелските сили за сигурност на Западния бряг и в ивицата Газа след решението на американския президент Доналд Тръмп да признае Ерусалим за столица на Израел, достигна 11 души, предаде Франс прес.Днес е починал 28-годишен мъж от Газа, ранен преди седмица, съобщиха представители на здравните власти в анклава.", "date": "2017.12.23", "title": "Фатах призова палестинците към улични протести на Коледа"}
{"url": "http://www.novinite.bg/articles/154755/Nad-2-mln-vinetki-za-2018-g-sa-v-razprostranitelskata-mreja", "text": "От 22 декември стартира продажбата на винетките за 2018 г.Разпространителската мрежа вече е заредена с над 2 млн. винетки, от които 900 000 са годишни за леки автомобили. До края на януари по пунктовете щебъдат разпространени още 5 милиона бройки.От началото на годината до края на ноември т.г. са продадени 6 985 024 винетки. Начислените приходи са 338 млн. лв. Спрямо същия период на миналата година постъпленията нарастват с 20 млн. лв., а броят на продадените стикери се увеличава с над половин милион броя. От събраните до момента 338 млн. лв., близо 244 млн. лв. са от шофьорите на леки автомобили, а около 95 млн. лв. от камионите над 3,5 тона. Съотношението в продажбите на винетки за леки и тежкотоварни автомобили е 70 към 30.Годишната е 97 лв., месечната 30 лв., а седмичната 15 лв.", "date": "2017.12.23", "title": "Над 2 млн. винетки за 2018 г. са в разпространителската мрежа"}
{"url": "http://www.novinite.bg/articles/154761/Desetki-raneni-pri-dve-vlakovi-katastrofi-v-Avstriya-i-Ispaniya", "text": "Десетки бяха ранени при две влакови катастрофи в Австрия и Испания. Общо три пътнически композиции участваха в инцидентите.45 души са пострадали, след като двуетажен пътнически влак се удари в платформа на гара недалеч от Мадрид. По някаква причина влакът не намалил достатъчно в края на линията и се ударил силно в буферите.Четирима са тежко ранени и остават в болница. Държавните железници, на които е влакът, обявиха, че засега не знаят причината за катастрофата, но разследват случая.12 души бяха ранени във влакова катастрофа и в Австрия. Две пътнически композиции се блъснали недалеч от Виена. Четирима от пострадалите са с по-сериозни травми и остават за лечение в болница.Един от ранените е в тежко състояние и е бил откаран с медицински хеликоптер до специализирана болница. Инцидентът станал на място, където линиите се разклоняват за разминаване.Двата влака се движели в една и съща посока и се ударили странично, като общо три вагона се преобърнали. Основната версия за причината за катастрофата е човешка грешка.", "date": "2017.12.23", "title": "Десетки ранени при две влакови катастрофи в Австрия и Испания"}
{"url": "http://www.novinite.bg/articles/154774/Barselona-otkaza-Real-ot-titlata-sled-klasicheska-pobeda-na-Bernabeu", "text": "Барселона удари с 3:0 Реал насред Мадрид и вгорчи Коледа за \"кралете\". Головете за каталунците забиха Луис Суарес, Лионел Меси и Алейш Видал през втората част.Препълненият \"Сантяго Бернабеу\" изригна още във втората минута, когато Роналдо вкара топката с глава във вратата на гстите. Съдиите обаче попариха ентусизма, защото отсъдиха засада на Кристиано. Натискът на \"белия балет\" бе убийствен в първите 20 минути и само чудото спаси Барса от гол.Постепенно Барселона се окопити и напипа верния ритъм. Стигна се и до няколко удобни ситуации за каталунците, но Паулиньо ги пропиля с лека ръка. В края на полувремето Бензема получи чудесно подаване от Марсело, но ударът му с глава се отби в страничната греда и така Реал не успя да оползотвори по-добрата си игра през първата част.През вторите 45 минути Барса се преобрази и зареди опасни контри към Кейлор Навас. При една такава с няколко бързи подавания гостите матираха защитата на Реал и останал сам срещу опразнената врата Луис Суарес не сгреши. Така в 54-ата минута гостите поведоха. 10 минути след това хубав извеждащ пас на Меси намери Суарес, Канибала стреля във вратаря, а после се стигна ди невъобразимо меле. При него Карвахал спаси с ръце голов изстрел и реферът посочи бялата точка и изгони с червен картон защитника.Дузпата бе вкарана от Лео Меси. В оставащото време мачът се доиграваше на ниски обороти, а Реал изпусна поне да намали. В последните секунди имаше време за резервата Алейш Видал да направи успехът на Барселона класически.След тази загуба Реал е четвърти, на цели 14 точки изоставане от лидера Барселона, но и с мач по-малко. Мечтите за тила на \"кралете\" се изпариха, току преди Бъдни вечер.", "date": "2017.12.23", "title": "Барселона отказа Реал от титлата след класическа победа на \"Бернабеу\""}
{"url": "http://www.novinite.bg/articles/154765/Ima-li-nachin-da-pestim-gorivo-prez-zimata", "text": "Малцина знаят, че през зимата двигателят с вътрешно горене работи по-леко, отколкото през лятото. В същото време разходат на гориво в студеното време расте. Основната причина е във времето, нужно на агрегата, да достигне работната си температура, което е различно когато навън е плюс 10 или минус 10 градуса.  Като се добави използването на различните системи – парно, нагреватели на стъклата и огледалата, на седалките и др., нещата с разхода стават още по-сериозни. Има и други причини  - като движението по сняг. Това е все една да караж по плажа през лятото. Колата буксува и натоварването върху мотора се увеличава. А през зимата буксуването е често срещано явление. Освен това зимните  са с по-голямо съпротивление от летните, което също не бива да се пренебрегва.  Както и това, че поддържането на определена средна  е доста по-трудно заради заснежените или заледени .Възможно ли е все пак в студеното време да се пести гориво? Задачата изглежда трудно изпълнима. Нереално е да се мисли, че през зимата разходът може да е същият като този през лятото, но пък има някои дествия, които могат да помогнат. 1. Не загравяйте прекалено много двигателя преди тръгване. Достатъчни са една-две минути работа на празен ход, след което може да започне движение, но на по0ниска скорост. Така двигателят ще загрее по-бързо и разходът на гориво ще падне.2. Изчистете колата си от снега. Да, навън е студено и това със сигурност не е приятно занимане, но возенето на допълнителни килограми само натоварва автомобила. А освен това не е и безопасно.3. Задължително използвайте масло за двигателя, което е подходящо за зимни условия. При студа маслото 0W-40 е с много по-добри качества от 10W-40, например.4. Махнете от автомобила това, което няма да използвате в близките месеци. Често в багажника има излишни неща, останали от лятото. И за тяхното преместване оттам никога не остава време. Добре е дори да се махне багажника от покрива, ако не го използвате.5. Ако навън е много студено, то има смисъл от купуване на специално покривало, съхраняващо топлината в двигателя. Това ще ускори загряването на мотора, който ще запазил част от топлото.", "date": "2017.12.23", "title": "Има ли начин да пестим гориво през зимата"}
{"url": "http://www.novinite.bg/articles/154771/Upravlyavashtata-Edinna-Rusiya-zastana-zad-Putin-za-vota-prez-mart", "text": "Управляващата в Русия партия подкрепи официално кандидатурата на президента Владимир Путин на президентските избори догодина, предаде ТАСС.На конгрес в столицата Москва партия \"Единна Русия\" очаквано застана зад Путин, който се кандидатира като независим на президентските избори на 18 март.Управляващата в Русия партия иска \"крайната победа\" на президентските избори да е на Владимир Путин, заяви по-рано председателят на \"Единна Русия\" и премиер на страната Дмитрий Медведев,цитиран от Ройтерс.В словото си Медведев каза, че сега, а и в бъдеще, формацията ще даде на Путин \"цялата възможна подкрепа\". Масово се очаква президентът да бъде преизбран за още един шестгодишен мандат, отбелязва Ройтерс. \"Тази година партията навърши 16 години. И през всички тези години тя имашеедин безспорен лидер. Лидер, който обединява най-различни хора. Обединява гражданите на нашата страна - Владимир Владимирович Путин\", каза Медведев, цитиран от ТАСС.Той посочи още, че съпартийците му \"отдавна и твърдо са определили на кого ще окажат подкрепа\".На конгреса самият Путин призова за борба с корупцията и равнодушието към проблемите на хората, предаде още ТАСС.\"Нищо не подрива стабилността и не отнема ресурси за развитие толкова, колкото неправдата, несправедливостта, корупционната ръжда и подкупността, равнодушието към своята страна и откъсването от нуждите на гражданите, надменността и високомерието от страна на политиците, чиновниците, бизнеса или онези, които се наричат елит\", каза руският президент.Путин представи на конгреса визията си за модернизиране на Русия, отбелязва Асошиейтед прес. Агенцията посочва, че руският президент се е кандидатирал като независим, запазвайки дистанция от управляващата партия, на чиято репутация вредят обвиненията в корупция срещу нейни високопоставени функционери. Въпреки това Путин говори на конгреса, обещавайки повече стимули за бизнеса, борба с корупцията и допълнителни ресурси за недостатъчно финансираната здравна и образователна система.С рейтинг от над 80 процента се очаква руският президент да бъде преизбран лесно при гласуването на 18 март, отбелязва АП. На изборите Путин ще се изправи срещу няколко други кандидати, сред които номинираните днес Павел Грудинин от комунистическата партия и телевизионната водеща Ксения Собчак от партия \"Гражданска инициатива\", както и издигнатият преди няколко дни председател на Либерално-демократическата партия Владимир Жириновски.", "date": "2017.12.23", "title": "Управляващата \"Единна Русия\" застана зад Путин за вота през март"}
