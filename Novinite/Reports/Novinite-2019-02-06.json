{"url": "https://www.novinite.bg/articles/170719/Firmite-iskat-otsrochka-za-novite-kasovi-aparati", "text": "До април над 170 000 касови апарати трябва да бъдат сменени или софтуерът им да бъде подобрен. Търговци и представители на софтуерния бизнес са недоволни от промените, наложени от данъчните и искат отсрочка.\r\n„Промяната е доста съществена. За първи път наредбата предвижда изисквания не само към фискалните устройства, но и към софтуерите, които ги управляват”, коментира по бТВ Станислав Попдончев, главен финансов директор на Българската стопанска камара.\r\nБизнесът не е готов, а и в голяма степен не е информиран и считаме, че тези срокове са изключително кратки и неизпълними, добави той.\r\nИ според Ричард Алибегов, председател на Българска асоциация на заведенията (БАЗ), е нужна отсрочка за смяната на касовите апарати и още по-нужна е разяснителна кампания. Малкият и средният бизнес не си дава сметка, че това не е просто подмяна на апарата, а става въпрос за подмяна на софтуера, което отнема два-три месеца, смята Алибегов.\r\n„Проблемът не е единствено със срока и дали ние ще се справим в тези срокове. Ние считаме, че ни трябва допълнителен срок не само, за да се подготви бизнеса, но да се подготвят и самите контролни органи. Това каза адвокат Валентин Савов. По думите му има изключително много неясноти в наредбата, което пък позволява различно прилагане на текстовете от контролните органи.\r\n", "date": "2019.02.06", "title": "Фирмите искат отсрочка за новите касови апарати"}
{"url": "https://www.novinite.bg/articles/170739/API-Sistemata-za-preduprejdenie-na-AM-Struma-oshte-ne-raboti", "text": "\r\nУчастъкът между Кресна и Сандански от АМ „Струма“, където вчера стана тежката верижна катастрофа, има изградена интелигентна транспортна система, което все още не работи.\r\n\r\nТова стана ясно от съобщение на Агенция „Пътна инфраструктура“ във връзка с публикации по темата.\r\nСистемата ще продължи да се надгражда, тъй като е част от цялостния проект за интелигентна транспортна система за лотове - 3.1, 3.2 и 3.3 от АМ „Струма“. Тя ще има общ център за управление на трафика и той ще започне работа със завършването на лот 3.1 между Благоевград и Крупник, тъй като изграждането на центъра за управление е включено в лот 3.1 на АМ „Струма“, обясняват от пътната агенция.\r\nТъй като изграждането на лот 3.3 от Кресна до Сандански е завършило, а лот 3.1 е в процес на изграждане АПИ е предприела стъпки за изграждането на временен контролен център за управление на трафика, който ще е в сградата на Областното пътно управление в Благоевград.\r\nИнтелигентната транспортна система включва станции за броене и управление на трафика, видео наблюдение, информационни табла, измерване на теглото на превозните средства и метеорологично наблюдение.\r\nОт агенцията съветват шофьорите при гъста мъгла и намалена видимост шофьорите трябва да карат с по-ниска скорост, съобразена с метеорологичните условия, да спазват по-голяма дистанция и да не предприемат резки маневри, изпреварвания или внезапно спиране. Изключително внимателното шофиране при много слаба видимост е един от сигурните начини шофьорите да избегнат верижни катастрофи, каквито стават при мъгла и слаба видимост.\r\nАгенция „Пътна инфраструктура“ прави това уточнение по повод опитите за пореден път да се хвърли вина за тежък пътен инцидент върху пътната инфраструктура и то на новоизградена отсечка, сигнализирана с пътни знаци и маркировка по всички правила на нормативната уредба. В тази връзка призоваваме представителите на неправителствени организации да се въздържат от отправянето на обвинения без конкретни доказателства преди да е завършила работата на разследващите компетентни органи\r\n", "date": "2019.02.06", "title": "АПИ: Системата за предупреждение на АМ „Струма“ още не работи"}
{"url": "https://www.novinite.bg/articles/170740/Decata-chijto-majchin-ezik-ne-e-balgarskiyat-shte-vzimat-dopalnitelni-uroci", "text": "Децата, чийто майчин език не е българският, ще посещават допълнителни уроци. Детските градини в страната ще имат възможността да организират до още 200 часа по български език, а училищата - и по други предмети. Това каза министърът на образованието и науката Красимир Вълчев, цитиран от БТА.Средствата за допълнителните уроци по български език ще бъдат осигурени по два стартиращи проекти по оперативната програма \"Наука и образование за интелигентен растеж\".„Чрез тях ще имаме възможността да направим обученията по български език по-многочасови и да обхванем повече деца. Учителите трябва да направят индивидуални оценки, които да покажат нуждите. Целта е да не се натрупват образователни затруднения и учениците да не отпадат от системата\", заяви просветният министър. Той посети две детски градини в Панагюрище, ремонтирани със средства от ОП \"Региони в растеж\". Там министър Вълчев обясни, че детските градини са сред най-важните институции и призова учителите да положат максимални усилия за овладяването на българския език от всяко дете. Според него тези допълнителни часове също ще се заплащат по линия на проектите. Министър Красимир Вълчев присъства и на среща за въвеждането на дуалното образование в Панагюрище. На нея той потвърди ангажимента за мотивирането на повече ученици към професионалното образование.„То задържа повече млади хора в регионите и в страната. Бизнесът има нужда от тези кадри и това е все по-трайна тенденция\", каза още образователният министър.", "date": "2019.02.06", "title": "Децата, чийто майчин език не е българският, ще взимат допълнителни уроци"}
{"url": "https://www.novinite.bg/articles/170747/Avariya-ostavi-Kozloduj-bez-tok", "text": "Заради авария на съоръжение на Електроенергийния системен оператор беше изключено електрозахранването на град Козлодуй, съобщиха от ЧЕЗ.Срок за приключване на аварийния ремонт не е даден.„ЧЕЗ-Разпределение” осигурява алтернативно електрозахранване на болницата в Козлодуй.", "date": "2019.02.06", "title": "Авария остави Козлодуй без ток"}
{"url": "https://www.novinite.bg/articles/170709/Vazstanoveno-e-dvijenieto-po-Struma-v-rajona-na-verijnata-katastrofa", "text": "Възстановено е движението в двете посоки по магистрала „Струма” в участъка Ново Делчево-Сандански, съобщават от АПИ.Участъкът беше затворен през целия ден заради верижна катастрофа с 30 коли. Един човек загина, а 13 са ранени при инцидента.Катастрофата е станала около 08:00 часа сутринта. Свидетели разказват, че гъста мъгла буквално задушила магистрала „Струма” и за секунди видимостта станала по-малко от 5 метра. Няколко коли влизат с висока скорост в непрогледната бяла стена. Най-отпред рязко спират два камиона. В тях със страшна сила се удрят няколко коли. За миг общо 30 автомобила стават част от мелето. Шофьорите казват, че освен мъглата, пътят е бил и хлъзгав.Интелигентните системи, изградени на фаталната отсечка от магистралата, не са предупредили за непрогледната мъгла. Прокуратурата ще установява има ли някой вина за липсата на информация за влошените условия на пътя.", "date": "2019.02.06", "title": "Възстановено е движението по „Струма” в района на верижната катастрофа"}
{"url": "https://www.novinite.bg/articles/170715/Advokat-Markovski-Baneva-moje-da-se-kandidatira-za-evrodeputat", "text": "Няма пречка Евгения Банева да се кандидатира за евродепутат от ареста.Трябва обаче да се изпълнят останалите условия от изборния кодекс. Това заяви адвокат Марин Марковски в студиото на Нова телевизия.Според Марковски обаче Банева може и да не бъде пусната на свобода, след като е привлечена като обвиняема преди началото на кампанията.\"Няма текст в НПК, че като някой се кандидатира за депутат да бъде освободен\", заяви Марковски.\"Нека да е ясно, че от няколко години насам, човек не може да се позове на този имунитет и не трябва да напуска ареста. Това е член 160, алинея 4 на Изборния кодекс. Тя трябва да води кампанията от ареста\", категоричен е проф. Михаил Константинов.\"Според мен те не са знаели за промените в Изборния кодекс\", допълни той.", "date": "2019.02.06", "title": "Адвокат Марковски: Банева може да се кандидатира за евродепутат"}
{"url": "https://www.novinite.bg/articles/170748/Utre-se-otvaryat-ofertite-za-rehabilitaciyata-na-17-km-patishta-v-Severna-Balgariya", "text": "Утре - 7 февруари, се отварят офертите на участниците в обществената поръчка за избор на изпълнители при рехабилитацията на 17 км пътища в Северна България. Със средства от програма Интеррег V-A Румъния-България 2014-2020 г. и държавния бюджет основно ще се ремонтират 7,7 км от второкласния път II-81 Берковица - Монтана (от км 86+289 до км 94+000) и 9,3 км от третокласния път III-118 Гулянци - Долна Митрополия (от км 14+786 до км 24+150). Индикативната стойност на поръчката е 10 361 134 лв. без ДДС. На третокласния път III-118 Гулянци - Долна Митрополия, в отсечката Долна Митрополия - Победа - Подем, ще бъде изцяло подменена пътната настилка, хоризонталната маркировка, пътните знаци и ограничителните системи. Ще бъде ремонтиран и мостът над р. Барата в град Долна Митрополия, който е с дължина 10 м. Индикативната стойност на ремонта е 5 928 230 лв. без ДДС. Основният ремонт на път II-81 Берковица – Монтана, в участъка Боровица - Благово, включва подмяна на пътната настилка, хоризонталната маркировка, ограничителните системи и пътните знаци. Габаритът на тесен участък от пътя, с дължина 35 м, ще бъде разширен и ще се ремонтира мостът над р. Бързия, който е 102 м. Индикативната стойност на строително-монтажните работи е 4 432 904 лв. без ДДС. Второкласният път II-81 София - Петрохан - Лом е основна комуникация на Северозападна и Югозападна България през билото на Стара планина. Той е най-пряката връзка за жителите от областите Монтана и Видин със София, както и с Дунав мост II и пристанище Лом. Подобряването на състоянието на път II-81 е сред приоритетите на Агенция „Пътна инфраструктура“ и в момента по Оперативна програма „Региони в растеж“ се рехабилитират още 43 км от пътя на територията на област София. С успешното завършване на обекта ще бъде обновен целият проход „Петрохан“, тъй като отсечката на територията на област Монтана беше ремонтирана през 2015 г. по програма „Транзитни пътища V“. Офертите се отварят утре – 7 февруари, от 14 ч. в сградата на АПИ.", "date": "2019.02.06", "title": "Утре се отварят офертите за рехабилитацията на 17 км  пътища в Северна България"}
{"url": "https://www.novinite.bg/articles/170723/Darjavata-shte-sledi-onlajn-targoviyata-s-goriva", "text": "Държавата ще следи онлайн движението на петрола от танкера до бензиностанцията. Целият процес ще бъде следен в нов контрабанден център, който предстои да бъде показан в петък. Това обяви премиерът Бойко Борисов преди заседанието на кабинета в сряда, съобщава БГНЕС.Борисов настоява да бъде показан изцяло контролът на движение на суровината, \"понеже много се упражняваха по темата горива“.Премиерът е убеден, че новият контрабанден център ще елиминира човешкия фактор и борбата със сивия сектор на горива ще има ефект, както при цигарите.В новата структура ще има имейл за контакт, на който да се подават сигнали. Всички следени канали ще се пазят на памет в сървър и по този начин след време ще може да се види дали е имало танкер или не.„Всеки квадратен метър ще се наблюдава“, категоричен бе Борисов.", "date": "2019.02.06", "title": "Държавата ще следи онлайн търговията с горива"}
{"url": "https://www.novinite.bg/articles/170749/1-mln-balgari-sa-bez-voenna-podgotovka-pri-mobilizaciya", "text": "\r\nПриблизително 1 млн. българи, които подлежат на мобилизация, нямат военна подготовка. Това коментира вицепремиерът и военен министър Красимир Каракачанов по време на годишната конференция на началника на отбраната в София.\r\n\r\nПоводът за коментара му бе проекта за доброволна военна служба, за която Каракачанов настоява да се въведен. Той посочи, че така няма да се решат проблемите с некомплекта, но биха облекчили ситуацията в някои от формированията. Така биха подготвяли и хора от резерва. Каракачанов обърна внимание и на проблема с липсата на кадри и напомни, че за първа година постъпващите в армията са малко повече от напускащите. Според него не трябва да се съсредоточаваме върху големия процент кандидати за служба, които след това са отхвърляни заради здравни проблеми. „Тук нещо бъркаме, защото процентът е изключително голям, подобен няма нито в полицията, нито в пожарната, нито в други структури, коментира министърът.\r\nКаракачанов припомни, че в последните две години са направени усилия за увеличение на заплатите, а амбицията е скокът да продължи. Той се надява тази година да започнат окончателно и трите проекта за модернизация – за изтребителите, корабите и бойните машини. Министърът припомни, че НС даде мандат кабинетът да преговори със САЩ за нов изтребител. За съжаление обаче проектът за Сухопътните войски се бавел и са нужни допълнителни усилия, за да стартира до края на годината. По проекта за ВМС министърът очаква тази година да се стигне до подписване на договор.\r\nТрябва да развиваме възможностите на въоръжените ни сили по основната ни мисия - защитата на териториалната цялост, суверенитета и независимостта на България, коментира още Каракачанов по време на форума. Той изтъкна, че съюзническите ни ангажименти в НАТО са изключително важни и трябва да ги спазваме. Средата за сигурност пък не се е подобрила в сравнение с преходната година. По думите му освен традиционните предизвикателства като проблемите в Източното Черноморие и района на Близкия изток, има и други компоненти -\r\nЦелесъобразно е извършването на нов стратегически преглед на отбраната, каза пък началникът на отбраната генерал Андрей Боцев.\r\n", "date": "2019.02.06", "title": "1 млн. българи са без военна подготовка при мобилизация"}
{"url": "https://www.novinite.bg/articles/170750/Mele-s-tirove-v-Tarnovsko", "text": "Инцидентът е станал в района на Присовски завои, малко преди 15 часа. По първоначална информация са се ударили два български ТИР-а. Пострадал е 57-годишен пътник от единия автомобил. Той е откаран в Спешна помощ, с предположения за фрактура на крак. Причините за произшествието са в процес на изясняване.Към момента движението в района е затруднено, като екипи на Пътна полиция го регулират. Автомобилите в двете посоки се пропускат поетапно.", "date": "2019.02.06", "title": "Меле с тирове в Търновско"}
{"url": "https://www.novinite.bg/articles/170721/Promenyat-dvijenieto-v-tunel-Topli-dol-na-AM-Hemus", "text": "До 15.30 ч. движението в тунел \"Топли дол\" на АМ \"Хемус\" в посока Варна ще се осъществява само в изпреварващата лента поради ремонт на пожароизвестителната система на тунела. Това съобщиха от пресцентъра на Агенция \"Пътна инфраструктура\" (АПИ). Шофьорите е необходимо да се движат с повишено внимание, като спазват стриктно поставената сигнализация.", "date": "2019.02.06", "title": "Променят движението в тунел \"Топли дол\" на АМ \"Хемус\""}
{"url": "https://www.novinite.bg/articles/170720/Vnimanie-Magla-na-AM-Hemus", "text": "Видимостта по АМ \"Хемус\" в област София е ограничена до 20-30 метра заради мъгла. За това информира Агенция \"Пътна инфраструктура\" (АПИ).\r\nВидимостта е намалена до 30 метра и в района на Беклеме и Шипково, област Ловеч, както и Горно Белотинци, област Монтана.\r\nДо 50 метра е видимостта в област Видин и в района на Котел (област Сливен), Криводол, Б. Слатина и Борован (област Враца), Кнежа и Вълчитрън (област Плевен) и по пътя Обзор - Слънчев бряг.\r\nДо 100 метра е ограничена видимостта в района на Антоново и Омуртаг (област Търговище), Градина и Любеново (област Плевен), Летница, Априлци, Ябланица (област Ловеч), Вълчедръм (област Монтана), Босна и М. Търново (област Бургас).\r\nДо 100 метра е ограничена видимостта и по някои пътища в област Русе. В област Добрич видимостта е до около 150 метра.\r\nПрипомняме, заради гъста мъгла вчера възникна тежка верижна катастрофа по АМ \"Струма\" в района на Сандански. Един човек загина, а 13 души бяха ранени.\r\n", "date": "2019.02.06", "title": "Внимание: Мъгла на АМ Хемус"}
{"url": "https://www.novinite.bg/articles/170713/Cenko-Chokov-otnovo-se-izpravya-pred-sada", "text": "Бившият кмет на с. Галиче Ценко Чоков е предаден отново на съд, този път за документно престъпление. Районната прокуратура в Бяла Слатина е внесла за разглеждане в съда обвинителен акт срещу Чоков. В периода от 05.03.2012 г. до 16.12.2013 г. обвиняемият, в качеството си кмет на с. Галиче, е съставил официални документи с невярно съдържание. Сред тях имало пълномощни, различни декларации по Данъчно-осигурителния кодекс и по Закона за нотариусите и нотариалната дейност. Като упълномощители и декларатори в тях фигурирали трите имена и подписите на четиринадесет граждани от различни населени места в страната. С действията си Ценко Чоков целял тези документи да бъдат използвани като доказателство за посочените в тях обстоятелства. Предстои съдът да насрочи разпоредително заседание по делото.", "date": "2019.02.06", "title": "Ценко Чоков отново се изправя пред съда"}
{"url": "https://www.novinite.bg/articles/170714/Dneven-horoskop-za-sryada", "text": "Днес се чувствате страхотно и се наслаждавате на прекрасния ден. Положителната ви енергия ще ви помогне да постигнете сериозен напредък във всички аспекти.  На ръба на емоционална пропаст сте, но не се чувствайте застрашени. Ако не друго, поне сте спокойни, тъй като тази ситуация ви напомня за случка от миналото.  Вие сте сигурни, че сте на пръв път, но ако се окаже, че не сте, имате време да влезете в него. Може да отнеме време, но ще сбъднете всичките си желания.  Вижте повече на: ", "date": "2019.02.06", "title": "Дневен хороскоп за сряда"}
{"url": "https://www.novinite.bg/articles/170727/Spipaha-ton-tyutyun-za-nargile-bez-dokumenti", "text": "Близо тон тютюн за наргиле без документи по Закона за акцизите и данъчните складове задържаха митнически служители от сектор „Борба с наркотрафика“ – звено Лом в Главна дирекция „Митническо разузнаване и разследване“ на Агенция „Митници“. Проверката е извършена в района на Дунав мост 2 в ранните часове на 05.02.2019г.  При сканиране с рентген митническите инспектори забелязали необичайна плътност на стоката в товарен микробус с българска регистрация, пътуващ от България към Западна Европа. При последвала физическа проверка на товара е установено, че 40 от превозваните кашони съдържат пакети с надпис „Al Fakher“ със специфичния плодов мирис на тютюн за наргиле. Установени са 997 пакета по 1 кг или  997 кг тютюн за наргиле, за който не се представени документи за платен акциз. Образувано е досъдебно производство по описа на ГД МРР под надзора на Районна прокуратура Видин.", "date": "2019.02.06", "title": "Спипаха тон тютюн за наргиле без документи"}
{"url": "https://www.novinite.bg/articles/170712/Otmenyat-gripnata-epidemiya-v-Gabrovo-i-Razgrad", "text": "От днес грипната епидемия се отменя в областите Габрово и Разград.  В София, Пловдив и Козлодуй учениците се връщат в класните стаи. Епидемията остава в сила в Благоевград, Монтана, Пазарджик, Пловдив, Търговище и смолянската община Мадан.", "date": "2019.02.06", "title": "Отменят грипната епидемия в Габрово и Разград"}
{"url": "https://www.novinite.bg/articles/170754/Podsadimite-po-KTB-davaha-obyasneniya-Vasilev-iskal-po-Skype", "text": "Подсъдимите по делото \"КТБ\" днес даваха обяснения по повдигнатите им обвинения. След промените в Наказателно-процесуалния кодекс вчера процесът започна по същество, вместо да продължи четенето на 11-те хиляди страници обвинителен акт, съобщи Bulgaria ON AIR.Сред явилите се днес в съда беше бившият изпълнителен директор на банката Георги Христов. Останалите подсъдими или признават, че разбират обвинението, но отричат да са извършили престъплението, или изобщо не разбират в какво са обвинени, защото са работили на трудов договор и са изпълнявали служебните си задължения.Бившият собственик на КТБ и основен подсъдим по делото Цветан Василев не беше в залата, за да се възползва от правото си да даде обяснения пред съда. Адвокатът му обаче каза, че Василев иска да ги даде по Skype или с друга интернет връзка.Според прокуратурата пък той явно не иска да даде тези обяснения и да участва активно в процеса.Според обвинението, ако съдът разреши на Цветан Василев да даде обясненията си чрез интернет връзка, то той сигурно ще иска винаги да участва по този начин в делото.", "date": "2019.02.06", "title": "Подсъдимите по \"КТБ\" даваха обяснения, Василев искал по Skype"}
{"url": "https://www.novinite.bg/articles/170732/10-dushi-ostavat-za-lechenie-sled-tejkata-katastrofa-na-AM-Struma", "text": "Късно снощи беше отворен за движение участъка от магистрала \"Струма\", където стана тежка верижна катастрофа с 30 автомобила. При инцидента мъж загина, а други 13 бяха тежко ранени. Към момента 10 души остават за лечение в болницата в Сандански, като един е с опасност за живота. Най-вероятната причина за инцидента е гъстата мъгла в района. Повечето пострадали в катастрофата вече са в стабилно състояние, но са с тежки травми. Трима от тях продължават лечение в болница в Благоевград. Д-р Димитър Кръстев, анестезиолог: Мъж и жена в стабилно общо състояние - с коремни и гръдни травми и една възрастна жена с фрактура на долни крайници, която е приета в ортопедия. Продължава работата на следователите за установяване обстоятелствата довели до тежката катастрофа. Според специалисти освен гъстата мъгла, причина за пътния инцидент трябва да се търси и в шофьорите. Александър Цацев, председател на СБА Благоевград: Винаги, когато се управлява автомобила, независимо при какви условия, водачите са длъжни да се съобразяват най-вече с атмосферните условия и попадайки в намалена видимост независимо дали ще бъде гъста мъгла, дали ще бъде задименост, запрашеност, трябва скоростта да се намали за да може да се реагира адекватно на ситуацията. И най-вече трябва да се спазва едно правило - скоростта трябва да бъде такава, че да можем да спрем на половината от пътя, който виждаме. В новоизградения участък от магистрала \"Струма\", където стана катастрофата при село Дамяница, има поставени електронни информационни табла, които обаче не дават информация за мъгла. Александър Цацев, председател на СБА Благоевград: Мъглата може да е в един участък от 20-30 метра и в следващ участък пътя да е чист, видимостта да е добра, така че няма сигнализация, която да се предупреждава. Предстои през следващите дни прокуратурата да установи причините за тежкия пътен инцидент.", "date": "2019.02.06", "title": "10 души остават за лечение след тежката катастрофа на АМ \"Струма\""}
{"url": "https://www.novinite.bg/articles/170724/GDBOP-i-Jandarmeriyata-zaloviha-organizirana-prestapna-grupa-v-Kardjali", "text": "Акция на ГДБОП и Жандармерията се провежда в момента в района на Кърджали и околни населени места. По информация на Хоризонт е заловена организирана престъпна група ,действала от доста време в региона. Маскирани служители на ГДБОП извършват обиски на определени адреси. Информация ще бъде дадена след приключване на акцията.", "date": "2019.02.06", "title": "ГДБОП и Жандармерията заловиха организирана престъпна група в Кърджали"}
{"url": "https://www.novinite.bg/articles/170735/Prokuraturata-proveryava-TELK-ovete-na-romite-v-Yambol", "text": "Районната прокуратура в Ямбол ще извърши проверка за истинността на ТЕЛК решения, издадени на жители от ромската махала.В хода на проверката ще се установява дали освидетелствани лица с висок процент на инвалидност, в действителност страдат от заболявания, посочени в медицинските документи, както и дали са извършвани лекарски прегледи. Проверката ще бъде извършена в срок от 30 дни от служители на ОД на МВР. Те трябва да установят какви са издадените решения на ТЕЛК за инвалидност, за какви заболявания и какви медицински документи са издадени в тази връзка, се посочва в съобщението.Събраните материали ще бъдат представени на наблюдаващия прокурор, който ще прецени има ли данни за извършено престъпление.", "date": "2019.02.06", "title": "Прокуратурата проверява ТЕЛК-овете на ромите в Ямбол"}
{"url": "https://www.novinite.bg/articles/170710/Tramp-razkri-che-sreshtata-s-Kim-Chen-un-shte-bade-na-27-i-28-fevruari", "text": "\r\nДоналд Тръмп произнесе годишната реч \"За Състоянието на съюза\". Американският президент отправи призив за единство към Конгреса и коментира чувствителни теми като имиграцията, стената по границата с Мексико и отношенията със Северна Корея.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.02.06", "title": "Тръмп разкри, че срещата с Ким Чен-ун ще бъде на 27 и 28 февруари"}
{"url": "https://www.novinite.bg/articles/170751/Zatrudneno-e-dvijenieto-v-prohoda-Hainboaz-zaradi-katastrofa", "text": "\r\nКатастрофа между два товарни автомобила затруднява движението в района на Присовски завои в прохода Хаинбоаз. Сигнал за инцидента е получен в търновската полиция около 14,50 ч.\r\n\r\n\r\n\r\n\r\n\r\n", "date": "2019.02.06", "title": "Затруднено е движението в прохода Хаинбоаз заради катастрофа"}
{"url": "https://www.novinite.bg/articles/170716/NATO-podpisva-protokola-za-prisaedinyavane-na-Makedoniya", "text": "Посланиците на държавите от НАТО ще подпишат днес протокола за присъединяване на Република Македония към алианса. На церемонията в централата на алианса ще присъства македонският външен министър Никола Димитров.След подписването на протокола страните членки трябва да го ратифицират. Очаква се Гърция да направи това в петък. Тогава ще влязат в сила и конституционните промени, приети от парламента в Скопие и от този момент Република Македония официално става Република Северна Македония, посочва „Свободна Европа“. След предстоящото днес подписване на документа Македония ще може да участва във всички ключови формати на алианса, страната съответно ще стане част от системата и процедурите на НАТО и ще участва в работата на органите на алианса като страна, към която е отправена покана за присъединяване, без право на глас.", "date": "2019.02.06", "title": "НАТО подписва протокола за присъединяване на Македония"}
{"url": "https://www.novinite.bg/articles/170734/Makedoniya-s-edna-stapka-po-blizo-do-chlenstvoto-v-NATO", "text": "Посланиците на държавите от НАТО подписаха днес със Скопие протокола за присъединяване в присъствието на македонския външен министър Никола Димитров. Церемонията се състоя в заседателната зала на централата на пакта в Брюксел. С подписването на протокола започва последната фаза от приемането на Македония в НАТО. В този краен етап властите - обичайно парламентите на държавите от НАТО, трябва да дадат своето одобрение.Когато всички държави одобрят протокола, генералният секретар на НАТО отправя покана за присъединяване към новата страна. Република Северна Македония ще влезе в НАТО като 30-ата държава от организацията. В словото си генералният секретар на пакта Йенс Столтенберг заяви, че това е историческо събитие. Той отново отбеляза ролята на премиерите Алексис Ципрас и Зоран Заев за подписването на Преспанското споразумение.\r\n\r\n\r\n\r\n\r\n\"Това споразумение бе първата стъпка по пътя, довел ни тук днес. Пътят не бе лесен$, допълни Столтенберг. $Отдавна чакахме да се присъедините$, обърна се той към Димитров. \"Уверен съм, че ратификацията ще приключи бързо и скоро ще ви приемем като пълноправен член. Очакваме през това време да продължите с реформите\", добави той. Генералният секретар съобщи, че отсега нататък македонски наблюдатели ще участват в заседанията на НАТО.Решението влиза в сила от април. Министър Димитров в развълнувана реч открои подкрепата, която страната му е получила от България. Благодаря на премиера Бойко Борисов, който ни насърчи първо с двустранното споразумение за добросъседство, да вървим в тази посока, каза Димитров. Изпълняваме волята на нашите предци от 90-те години - главна стратегическа цел да ни бъде присъединяването към НАТО. За тази задача работиха поколения.Това не бе неизбежно, дори не бе много вероятно да се случи, но се случи, благодарение на премиерите Заев и Ципрас. Те проправиха пътя към историческото помирение и доказаха, че невъзможното е постижимо. НАТО за нас е семейство, сигурност, ценности - което се стреми да направи света по-добро място и мирен. Ще продължим с реформите във въоръжените сили, правораздавателната система, службите за сигурност. Готови сме и искаме да поемем отговорностите на членството в алианса, добави македонският министър.", "date": "2019.02.06", "title": "Македония с една стъпка по-близо до членството в НАТО"}
{"url": "https://www.novinite.bg/articles/170736/89-jertvi-na-gripa-v-Rumaniya", "text": "\r\nСамо за седмица още 33 души в Румъния станаха жертви на грипа. На 30 януари починалите, при които е бил потвърден грипен вирус, бяха 56, а днес те вече са 89, сочат данните на Националния център за наблюдение и контрол на заразните болести.\r\n\r\nПоследните починали са мъж на 51 години от окръг Прахова, който не е имал друго заболяване. 91-годишна жена от Букурещ е другата жертва, като тя е имала съпътстващи заболявания. И двамата не са били ваксинирани против грип.\r\nМиналата сряда министърът на здравеопазването Сорина Пинтя обяви грипна епидемия в цялата страна, тъй като Румъния навлезе в трета последователна седмица с висока епидемична активност.\r\nПрез миналия сезон грипът взе над 120 жертви в северната ни съседка. За този сезон на 5 януари т.г. бе регистриран първият смъртен случай от грип.\r\n", "date": "2019.02.06", "title": "89 жертви на грипа в Румъния"}
{"url": "https://www.novinite.bg/articles/170742/Tusk-Ima-myasto-v-ada-za-privarjenicite-na-Brekzit", "text": "Председателят на Европейския съвет Доналд Туск осъди днес тези, които призоваваха за Брекзит без идея как да го осъществят, и изрази надежда, че британската премиерка има „реалистичен“ план за развода с ЕС, предаде АФП.„Чудех се как ли изглежда това специално място в ада, отредено за тези, които искаха Брекзит, без да имат абсолютно никаква идея за безопасното му осъществяване“, каза Туск на среща с ирландския премиер Лио Варадкар в Брюксел. И допълни, че Брюксел няма да отваря отново постигнатата с Лондон сделка за напускането на общността.Въпреки това утре Доналд Туск ще се срещне с Тереза Мей, за да чуе предложенията ѝ.Варадкар от своя страна заяви, че сделката за Брекзит, която бе отхвърлена от британския парламент, е най-добрата възможна. Според него скорошните политически вълнения в Обединеното кралство са поредно доказателство за необходимостта от „предпазен механизъм“, който гарантира „мека“ ирландска граница.", "date": "2019.02.06", "title": "Туск: Има място в ада за привържениците на Брекзит"}
{"url": "https://www.novinite.bg/articles/170731/Piyan-maj-napadna-lekarka-v-Montansko", "text": "На 5 февруари, 13:00 часа в лекарски кабинет с. Лехчево, община Бойчиновци, влязъл 37-годишен местен жител, който бил във видимо нетрезво състояние и поискал да бъде прегледан, заради здравословен проблем със сърцето. Пациентът започнал да се държи агресивно спрямо лекарката, след което започнал да крещи и да посяга към нея.При опит на медицинското лице да извърши преглед, мъжът посегнал и я ударил по ръката, при което тя изпуснала слушалките от апарата за измерване на кръвно налягане и те се счупили на земята.Лекарката и двете й колежки се изплашили от грубите и непристойни действия на пияния. Служители на Участък Бойчиновци са съставили акт на мъжа за извършено нарушение по Указа за борба с дребното хулиганство. Работата по случая продължава.", "date": "2019.02.06", "title": "Пиян мъж нападна лекарка в Монтанско"}
{"url": "https://www.novinite.bg/articles/170745/Dvama-afganistanski-jurnalisti-sa-ubiti-v-efir", "text": "Двама журналисти са убити от стрелци, който са нахлули в радиостанцията им в Северен Афганистан. И двамата загинали са мъже на около 20 години и са били застреляни в студиото на радио Хамсада, частно радио в провинция Такхар. Никой не е поел отговорност за атаката, а разследващите отиват към мястото на стрелбата, заяви говорителят на властите в провинцията Джавад Хежри. „Двама неидентифицирани стрелци са влезли в радиостанцията около 6 ч. във вторник. Те са открили огън по двамата репортери , които са били зад микрофоните в този момент и са излъчвали”, каза Хежри. Това е втората атака над афганистански журналисти за тази година. ", "date": "2019.02.06", "title": "Двама афганистански журналисти са убити в ефир"}
{"url": "https://www.novinite.bg/articles/170722/Pochina-Todor-Kavaldjiev-viceprezident-1997-2002-g", "text": "След продължително боледуване на 85-годишна възраст почина Тодор Кавалджиев, вицепрезидент 1997-2002 г., съобщиха от БЗНС. Тодор Кавалджиев е роден на 26 януари 1934 г. в село Главан, в планината Странджа-Сакар, недалеч от турската граница. Още като ученик е арестуван, защото се опитва да възстанови Младежкия земеделски съюз. Прекарва повече от 11 години по комунистическите лагери и затвори. През 1989 г. е един от възстановителите на БЗНС „Никола Петков“. Избран е за народен представител във Великото народно събрание, а през 1996 г. - за вицепрезидент на Петър Стоянов.", "date": "2019.02.06", "title": "Почина Тодор Кавалджиев - вицепрезидент 1997-2002 г."}
{"url": "https://www.novinite.bg/articles/170752/Jilishtna-sgrada-ruhna-v-Istanbul-ima-zaginal", "text": "Осеметажна сграда е рухнала в Истанбул. Има един загинал, пише Ройтерс. Инцидентът е станал на централен булевард в Картал. Това е район с над 500 000 души население, който се простира по крайбрежието на Мраморно море. В този квартал живеят и много преселници от България, съобщи БТА.Причината за трагедията остава неизвестна. В блока е имало 12 апартамента, пише ТАСС, като цитира NTV. В повечето не е имало хора, понеже са на работа. Според телевизионния канал очевидци разказват, че са чули звук, приличащ на тътен, преди да се срути блокът.По-рано беше съобщено, че сградата е шестетажна.", "date": "2019.02.06", "title": "Жилищна сграда рухна в Истанбул, има загинал"}
{"url": "https://www.novinite.bg/articles/170743/Kak-da-si-dresirash-drakon-Tajnstveniyat-svyat-dresira-balgarskiya-boksofis-s-golyam-broj-rekordi", "text": "Кулминационната част на един от най-обичаните анимационни франчайзи Как да си дресираш дракон: Тайнственият свят влетя шеметно в кината, като успя да подобри няколко родни рекорда само в рамките на премиерния си уикенд. Новото приключение на верните приятели Хълцук, Беззъб и прекрасния женски дракон Светъл бяс е бил гледан от над 32 000 зрители и с приходи от близо 338 000 лева отбелязва най-успешния премиерен уикенд от началото на 2019 г., най-успешна премиера сред филмите от поредицата Как да си дресираш дракон, най- успешен премиерен уикенд за студиото DreаmWorks, както и най-успешен премиерен уикенд за месец февруари на анимационен филм за всички времена.Зашеметяващият успех на една от най-дългоочакваните продукции бе предизвикан не само от нетърпението на феновете да разберат какви са новите истории в живота на любимите им герои, но и от изключително емоционалния заряд, с който филмът обеща да вдъхнови и действително оправда тази заявка. В Как да си дресираш дракон: Тайнственият свят Хълцук и Беззъб най-накрая откриват истинските си призвания, пътят към които обаче ги изправя пред най-страшните предизвикателства и редица избори, които променят животите им. Най-голямата заплаха, изпречвала се някога пред тях, е злият и безскрупулен Гримел, който заплашва да заличи мирното съжителство между викинги и дракони.В името на хармонията и доброто на всички жители на Бърк и техните любими дракони, Хълцук и Беззъб заедно с новопоявилата се женска Светъл бяс ще бъдат принудени разумно да поведат всички, които вярват в тях към митичния Тайнствен свят на драконите. Как да си дресираш дракон: Тайнственият свят е вече в кината на 2D, 3D, IMAX и 4DX.", "date": "2019.02.06", "title": "\"Как да си дресираш дракон: Тайнственият свят\" дресира българския боксофис с голям брой рекорди"}
{"url": "https://www.novinite.bg/articles/170705/Oblachno-i-dajdovno-shte-e-vremeto-dnes", "text": "Днес облачността ще е значителна и на много места ще има слаби валежи от дъжд. Със слаб до умерен северен вятър ще нахлува студен въздух. С понижението на температурите, в края на деня и през нощта срещу четвъртък, дъждът в Предбалкана и по високите полета на Западна България ще преминава в сняг. Максималните температури ще са между 4° и 9°. Над планините ще бъде облачно, мъгливо и ще превалява сняг, под 1000 метра – слаб дъжд. Вечерта и в по-ниските части дъждът ще преминава в сняг. Ще духа умерен до силен изток-североизточен вятър, с него температурите ще се понижават. Максималната на височина 1200 метра ще е около 2°, на 2000 метра – около минус 4°.Над Черноморието ще преобладава облачно време с валежи от дъжд, по-значителни на места по южното крайбрежие. Ще духа умерен, временно до силен северен вятър.Температурите на въздуха ще се понижат, максималните ще са между 5° и 8°. Температурата на морската вода е около 7°. Вълнението на морето ще е 3-4 бала.", "date": "2019.02.06", "title": "Облачно и дъждовно ще е времето днес"}
{"url": "https://www.novinite.bg/articles/170706/Seriya-ot-11-zemetreseniya-sa-registrirani-u-nas-tazi-sutrinta", "text": "Серия от общо 11 земетресения са регистрирани на територията на България в сряда сутринта.Трус с магнитуд 3,6 по скалата на Рихтер е регистриран около 5:15 ч. в района на Петрич, в близост до границата с Македония.Отчетени са и 10 по-слаби земетресения със сила между 1 и 2,4 по Рихтер в Черно море. Те не са усетени от жителите на морските ни градове.Няма данни за нанесени щети по инфраструктурата и сгради. ", "date": "2019.02.06", "title": "Серия от 11 земетресения са регистрирани у нас тази сутринта"}
{"url": "https://www.novinite.bg/articles/170707/Farmacevti-na-protest-zaradi-nova-zadaljitelna-sistema", "text": "Българска организация за верификация на лекарствата дава официален старт на новата система. Редица аптеки излизат на протест. Системата би трябвало да предпази пациентите от фалшиви лекарства. Тя става задължителна за страните членки на ЕС след 9 февруари 2019 г.Въвеждането на новостите като софтуер и електронни четци обаче предизвикаха сериозен отпор. Във вторник фармацевти от цялата страна облякоха жълти жилетки в знак на протест срещу начина на въвеждане на новата система. Собствениците на аптеки недоволстват заради допълнителните разходи, които трябва да правят - между 1000 и 2000 лв. на аптека.", "date": "2019.02.06", "title": "Фармацевти на протест заради нова задължителна система"}
{"url": "https://www.novinite.bg/articles/170711/Maya-Manolova-Toplofikaciya-Sofiya-vodi-hilyadi-dela-za-zadaljeniya-ot-stotinki", "text": "\r\nТрета година се развива съдебната сага между мен и \"Топлофикация София\". Зададохме въпроса колко са събраните от юристконсулти пари от столичани и за какво са похарчени. Това заяви в сутрешния блок на БНТ омбудсманът Мая Манолова.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.02.06", "title": "Мая Манолова: \"Топлофикация София\" води хиляди дела за задължения от стотинки"}
{"url": "https://www.novinite.bg/articles/170746/Sadat-proveryava-vazmojnostite-Cvetan-Vasilev-da-dade-obyasneniya-po-deloto-KTB", "text": "Специализираният наказателен съд ще провери какви са възможностите банкерът Цветан Василев, който от четири години се укрива в Сърбия, да даде обяснения по мегаделото КТБ. Той е обвиняем за присвояването на над 2.5 млрд. лв. от Корпоративна търговска банка. Засега не е ясно кога сръбските власти ще се произнесат по искането на българската прокуратура банкерът да бъде екстрадиран в България.Изненадващо обаче адвокатите му заговориха за разпит чрез видеоконферентна връзка. Тепърва обаче ще се изяснява възможни ли са и дали въобще сръбските власти, които от 4 години не се произнасят по искането на прокуратурата Василев да бъде екстрадиран в България, ще се съгласят на какъвто и да дистанционен разпит.Днес се проведе поредното заседанието по делото за източването на КТБ. От останалите 17 подсъдими обяснение днес даде само един – бившият изпълнителен директор на банката Георги Христов, който каза, че всички правила, по които се е управлявала банката, са били одобрени от Надзорния съвет на БНБ.Делото продължава на 12 и 13 март с разпит на свидетели. ", "date": "2019.02.06", "title": "Съдът проверява възможностите Цветан Василев да даде обяснения по делото КТБ"}
{"url": "https://www.novinite.bg/articles/170717/Angelkova-provede-sreshti-s-predstaviteli-na-Saveta-na-federaciyata-na-Rusiya", "text": "Министърът на туризма Николина Ангелкова проведе в Москва срещи с представители на Съвета на федерацията (CФ) и Групата за сътрудничество с България. Министърът е на официално посещение в руската столица, придружавана от българска парламентарна делегация. За мен като министър и за българското правителството е важно да осигурим сигурността и спокойствието на всеки турист. Това бяха и основните акценти на срещата на министър-председателя Бойко Борисов с президента Владимир Путин през миналата година в Москва, заяви министър Ангелкова. Тя подчерта голямото значение на руския пазар за устойчивото развитие на входящия туризъм в България и увери присъстващите, че ведомството полага постоянни усилия за стимулиране на туристическия поток от федерацията. Ангажиментите да работим за увеличаване на туристопотока ще бъдат изпълнени. Един от акцентите бе и двугодишният план за сектор туризъм, който беше приет на заседанието на работната група през октомври 2018 г. На нея обсъждахме и възможността за обявяване на година на туризма на България в Русия и обратно, а за да насърчим туристопотока към страната ни, ще работим с руските региони, каза министър Ангелкова. По време на изложението Интурмаркет предвиждаме подписване на меморандум с Асоциацията на регионите в Русия. Водим преговори и финализираме споразумения с Алтайския край. Ще се радваме на Вашето сътрудничество представители от различни региони да посетят България, за да се запознат с културно-историческия туризъм, детския отдих. Има десетки градове в България и Русия, между които са създадени приятелски споразумения и в тази връзка предвиждаме редица инициативи. Разработваме и програма „България - страна на здравето“. За миналата година имаме близо 512 хил. руски туристи, посетили България. През 2018 г. резултатите в сектора са рекордни откакто има статистика у нас – над 9,27 млн. чуждестранни визити за годината и 7,2 млрд. лв. приходи за първите 11 месеца на миналата година. Водим диалог и провеждаме редовни срещи с туроператори, работещи на пазар България. Министър Ангелкова благодари за подкрепата, която институциите в Русия полагат за насърчаване на двустранните отношения и на туризма в частност. Той е изключително важен икономически сектор за България и има дълги традиции за добрите делови връзки между България и Русия. Работим за надграждане на постигнатите резултати и да формираме високо качество на предлаганите услуги, за да бъдем конкурентна и търсена дестинация, обобщи българският министър на туризма. Под ръководството на министър Ангелкова се състоя разговор с участие от руска страна на Василий Иконников, ръководител на Групата за сътрудничество между СФ и Народното събрание, Игор Фомин, зам.-председател на СФ по социалната политика и член на групата, Валерий Куликов, член на Комитета на СФ по отбрана и безопасност и член на групата, Елена Попова, член на Комитета на СФ по социална политика, Василий Желнов, началник на отдела за двустранно междупарламентарно сътрудничество на Управлението за международни връзки на СФ, Лилия Никитина, отговорен секретар на Групата за сътрудничество между СФ и Народното събрание. В работната среща от българска страна участваха зам.-председателят на Народното събрание Явор Нотев, Красимир Велчев, съпредседател на парламентарната група за приятелство България-Русия, депутатите Христо Проданов, Хайри Садъков, Полина Цанкова-Христова. Българските и руските депутати се обединиха около тезата, че постигнатите успехи в сътрудничеството в туризма между двете държави са сериозна основа за добрите делови връзки между двете държави. Те изразиха желанието си да сътрудничат за насърчаване на двустранните отношения в туризма. „Направихте много за привличането на руски туристи. Показателен е ръстът на приходите. Това безспорно е успех за България“, коментира Игор Фомин. По-късно българската делегация и министър Ангелкова разговаряха и със зам.- председателя на Съвета на федерацията Иляс Умаханов. В срещата се включи и Игор Чернишенко, член на Комитета на СФ по федеративно устройство, регионална политика, местно самоуправление и въпросите на Севера. От българска страна втората среща бе водена от зам.-председателя на Народното събрание Явор Нотев. Иляс Умаханов изрази задоволство от усилията, които Министерството на туризма полага да популяризира дестинация България сред руските туристи. Явор Нотев съобщи, че в делегацията присъстват представители на всички парламентарни групи в българския парламент и че този избор на членове не е случаен. Важно е, че икономическите теми стоят на вниманието на България и Русия, в туризма голяма част от постигнатото се дължи според него на доброто ръководство от страна на Министерството на туризма и лично на приноса на министър Ангелкова.", "date": "2019.02.06", "title": "Ангелкова проведе срещи с представители на Съвета на федерацията на Русия"}
{"url": "https://www.novinite.bg/articles/170726/Karakachanov-Vloshava-se-sredata-za-sigurnost-na-Balkanite", "text": "Средата на сигурност на Балканите се влошава, заяви министърът на отбраната Красимир Каракачанов по време на годишна конференция на началника на отбраната.Вицепремиерът отбеляза, че проблемите със сигурността в региона попадат само бегло в докладите на партньорите ни от НАТО, а за тях трябва се говори ясно, без да се подминават. Съюзническите ни ангажименти трябва да се спазват, но задачите по опазването суверенитета и териториалната цялост на България трябва да е приоритет, посочи още Каракачанов. Началникът на отбраната генерал Андрей Боцев отбеляза, че предизвикателство в регионален план остава и бежанският поток. Според него потенциалът на военния инструмент не е достатъчен, необходими са допълнителни дипломатически, политически и разузнавателни инструменти. Генерал Боцев смята, че с оглед на динамичната променяща се обстановка на Балканите, страната има нужда от нов стратегически преглед на отбраната и визия за развитието на въоръжените сили в дългосрочен план.", "date": "2019.02.06", "title": "Каракачанов: Влошава се средата за сигурност на Балканите"}
{"url": "https://www.novinite.bg/articles/170708/Edin-ot-ranenite-pri-verijnata-katastrofa-na-AM-Struma-s-opasnost-za-jivota", "text": "Възстановено е движението в района на жестоката верижна катастрофа на магистрала \"Струма\". Във вторник сутринта повече от 30 автомобила се удариха. Един мъж загина - блъснал го тежкотоварен автомобил, докато опитвал да помогне на идващите коли да спрат.Двяам от ранените остават в реанимация, като животът на един от тях все още е в опасност.Причините за инцидента все още се изясняват. Прокуратурата е образувала две дела - едното за смъртта на мъжа, а второто - за причиняване на множество травми по непредпазливост.От разпитите на свидетели станало ясно, че два тира рязко са намалили скоростта. Именно в тях били първите удари - на идващите отзад автомобили. В района е имало мъгла и видимостта е била под 10 метра, разказват още свидетели на инцидента.След катастрофата 16 души бяха приети в болница с различни травми. ", "date": "2019.02.06", "title": "Един от ранените при верижната катастрофа на АМ \"Струма\" - с опасност за живота"}
{"url": "https://www.novinite.bg/articles/170728/Ombudsmanat-s-nova-preporaka-za-zakupuvaneto-na-e-vinetki", "text": "Омбудсманът Мая Манолова изпрати нова препоръка до министъра на регионалното развитие и благоустройството Петя Аврамова заради десетките жалби и сигнали на граждани, които продължават да постъпват в институцията на обществения защитник, свързани с продажбата на е-винетки.Общественият защитник получи отговор на предходната си препоръка до МРРБ, изпратена на 9 януари т.г., в която настояваше гражданите да не биват глобявани до момента, в който системата за продажба на е-винетки заработи без сривове и други проблеми. В писмото си до омбудсмана от ведомството информират, че „системата работи ефективно“.В новата си препоръка Манолова обръща внимание, че оплакванията на хората продължават, като се откроява два основни проблема – при грешно въведени данни на превозно средство при закупуване на е-винетки няма възможност за коригиране, а платените вече суми не се възстановяват и затова е необходимо заявката да се повтори. Така на практика се изисква двойно заплащане за едно и също превозно средство, дори и в случаите, когато е видно, че няма такъв съществуващ регистрационен номер на автомобил.„Да се усвояват по този начин средства е неправилно, незаконосъобразно и неморално“, подчертава омбудсманът.Хора в неравностойно положение сигнализират за друг проблем – АПИ не спазва нормативно установения срок за потвърждение на генерираните годишни електронни винетки. Освен това, на сайта на агенцията липсва такава информация.„С оглед на изложеното не мога да се съглася с Вас, че системата работи ефективно. Очевидно има проблеми, които трябва да бъдат разрешени“, категорична е Мая Манолова.Тя препоръчва на министър Аврамова да предприеме действия за коригиране на грешно въведените данни на превозни средства, ако ли не, да се възстановят платените от шофьорите суми, както и да се обърне внимание за подобряване на административното обслужване на лица с намалена работоспособност.", "date": "2019.02.06", "title": "Омбудсманът с нова препоръка за закупуването на е-винетки"}
{"url": "https://www.novinite.bg/articles/170755/Stolichnata-policiya-razkri-dve-telefonni-izmami", "text": "След съвместни действия на служители от сектор „Измами“ в ГДНП и 02 и 04 РУ-СДВР са разкрити две телефонни измами, извършени в столицата. Това съобщиха от пресцентъра на МВР.Едната е за 8 000 лева спрямо 88-годишен столичанин, извършена на 31 януари. В резултат на предприети оперативни действия от ГДНП и 02 РУ-СДВР на 1 февруари е задържан 36-годишен участник в измамата, изпълнявал ролята на куриер. При последвалото претърсване у него и в автомобила му са открити и иззети мобилни апарати, СИМ-карти и други предмети, свързани с осъществяваната от мъжа престъпна дейност.Втората измама е спрямо 79-годишен, също от София, на стойност 2 900 лева, извършена на 1 февруари. След бърза реакция на криминалистите от ГДНП и 02 РУ-СДВР веднага е установен и задържан 56-годишен мъж, който също е изпълнявал ролята на муле в измамната схема. В хода на разследването, извършено от служители на 04 РУ-СДВР, са намерени иззети инкриминираната сума, както и други вещи, свързани с осъществяваната от задържания престъпва дейност.И двамата мъже са привлечени като обвиняеми и им е взета постоянна мярка за неотклонение „задържане под стража“.Работата продължава под надзора на прокуратурата.", "date": "2019.02.06", "title": "Столичната полиция разкри две телефонни измами"}
{"url": "https://www.novinite.bg/articles/170729/Ninova-plashi-sas-sad-Borisov-i-Cvetanov", "text": "\r\nДокладът на правосъдното министерство за делата срещу България в съда в Страсбург отново бе причина за спор между управляващи и опозиция.\r\n\r\nЛидерът на БСП Корнелия Нинова даде да се разбере, че ако червените дойдат на власт, ще заведат дела срещу премиера Бойко Борисов и заместника му в ГЕРБ Цветан Цветанов заради всички обезщетения, които е трябвало да плати страната следствие на техни действия.\r\nВ отговор от ГЕРБ препоръчаха на Нинова да започне със себе си  заради приватизацията на \"Техноимпекс\".  \r\n", "date": "2019.02.06", "title": "Нинова плаши със съд Борисов и Цветанов"}
{"url": "https://www.novinite.bg/articles/170725/BSP-Vnesohme-proektoreshenie-za-smyana-na-sastava-na-CIK", "text": "Внесохме проекторешение за смяна на състава на ЦИК, а обясненията на управляващите от вчера ще срещнат нашия отпор. Това каза заместник-председателят на ПГ на \"БСП за България\" Крум Зарков по време на брифинг в Народното събрание. Всички сте проследили, че вчера след нашия анонс последваха най-различни неприемливи и скандални обяснения как Народното събрание може да си позволи да не изпълни закона. Тези обяснения ще срещнат нашия категоричен отпор, каза Зарков. Настояваме другата седмица проекторешението за смяна състава на ЦИК да влезе в дневния ред - даваме два дни срок на Правна комисия да изработи процедурните правила за избор. Никакви други обяснения няма да приемем. Кой ни гарантира, че другите мандатни длъжности ще бъдат сменяни така както постановява законът. Изискваме с право от всеки български гражданин да бъде изряден и да спазва закона, но нямаме право тук в тази сграда да не се спазват. Кой гарантира, че утре депутатите няма да счетат, че са натрупали достатъчно опит и могат просто да продължат мандата си, заяви Крум Зарков.", "date": "2019.02.06", "title": "БСП: Внесохме проекторешение за смяна на състава на ЦИК"}
{"url": "https://www.novinite.bg/articles/170730/Cvetanov-provede-rabotni-sreshti-s-balkanski-lideri-vav-Vashington", "text": "Задоволство от двустранните отношения между България и Албания изразиха по време на работна среща председателят на ПГ на ГЕРБ и заместник-председател на партията Цветан Цветанов и президентът на Албания Илир Мета. Двамата разговаряха в рамките на Конференцията по сигурността във Вашингтон, организирана от сенатор Инхоф. По време на срещата беше отбелязано, че членството в НАТО и перспективата за пълноправно членство на Албания в ЕС дават отлични възможности за разширяване на двустранното сътрудничество. Президентът Мета приветства и възможността за скорошно присъединяване на Македония към Алианса. С този бъдещ акт на приобщаване в Европа ще има един потенциален конфликт по-малко. Според него, границите в Европа са ненарушими под никакъв предлог и по никаква причина. Единствената промяна на граници може да е символичното разширяване на границите на Европейския съюз. Евроатлантическите структури и механизми са гаранция за мирно, партньорско регулиране на взаимоотношенията между страните, обединиха се двете страни. В рамките на конференцията председателят на Комисията по вътрешна сигурност и обществен ред в българския парламент Цветан Цветанов се срещна и с министъра на отбрана на Румъния Габриел Лес. Цветанов запозна румънския си колега с решението на българския парламент да даде мандат на българското правителство за началото на преговорите със САЩ за закупуването на изтребителите Ф-16. Лес заяви, че това е правилно решение, което Румъния е взела преди няколко години. С включването на бъдещите Ф-16 в състава българските ВВС ще се постигне пълна оперативна съвместимост между ВВС на държавите от региона. Цветанов сподели за силния натиск от страна на редица политически субекти във и извън България против взимането на подобно решение. Румънската страна сподели, че подобни прояви са били наблюдавани и в Румъния. Това обаче, не е отклонило румънската държава от взимането на правилното решение, а именно - закупуването на Ф-16. Председателят на ПГ на ГЕРБ Цветан Цветанов разговаря и с председателя на парламента на Черна гора Иван Брайович. Брайович и Цветанов поддържат дългогодишно успешно партньорство от времето, когато и двамата са били министри на вътрешните работи на двете държави. По време на срещата бяха обменени мнения по отношение на актуалните заплахи пред сигурността в региона, в т. ч. и киберзаплахите от трети държави в района. Беше постигнато общо мнение, че единственият и най-добър начин за противодействие са съвместните усилия на държавите от региона. Беше дадена и много висока оценка за приоритетите на Българското европредседателство, свързани с държавите от Западните Балкани. Подобен стратегически хоризонт дава увереност пред народите от региона, че няма да са заложници на автократични, недемократични режими. Утре работната програма на председателя на ПГ на ГЕРБ Цветан Цветанов продължава със срещи в Демократическия и Републиканския институти, както и със срещи с водещи изследователи и политически наблюдатели от Атлантическия съвет.", "date": "2019.02.06", "title": "Цветанов проведе работни срещи с балкански лидери във Вашингтон"}
{"url": "https://www.novinite.bg/articles/170718/Velikobritaniya-otlaga-Brexit-a-za-24-maj", "text": "Британското правителство тайно е обсъждало планове за отлагане на Brexit-а с осем седмици от 29 март за 24 май, пише в. \"Телеграф\", цитиран от Ройтерс.Министрите се надяват ЕС да се съгласи на тази отсрочка, ако споразумението на премиера Тереза Мей с ЕС бъде прието в парламента, за да има достатъчно време за приемане на нужните нормативни актове за излизането от съюза.Мей ще бъде в Брюксел утре, за да поиска от лидерите на ЕС да приемат законово обвързващи поправки в \"предпазния механизъм\" за ирландската граница или да бъдат изправени пред възможността за хаотичен Brexit без споразумение.Лондон и Брюксел спорят дали постигнатото през ноември споразумение за Brexit-а, което бе отхвърлено в този му вид от британските депутати, може да бъде предоговорено, което поражда възможността за отлагане на Brexit-а, споразумение в последния момент или напускане без споразумение, отбелязва Ройтерс, цитирана от БТА.", "date": "2019.02.06", "title": "Великобритания отлага Brexit-а за 24 май?"}
{"url": "https://www.novinite.bg/articles/170753/Toma-Bikov-BSP-se-opitvat-da-ni-vavlekat-v-edna-kalna-igra", "text": "Това днес беше поредният опит за оригиналност от страна на Корнелия Нинова и БСП, който нито беше успешен, нито беше забавен. Имаше един патетичен тон, една и съща реч, която Нинова повтаря вече две години. Това е излишно нахъсване от страна на БСП, една кална игра, в която се опитват да ни въвлекат. Така коментира депутатът от ГЕРБ Тома Биков днешните спорове между управляващи и опозиция в парламента в студиото на \"Плюс-минус\" по Нова телевизия. ,,Имаме притеснение, че БСП са тръгнали да делегитимират изборните процеси, защото вече говорят, че сме щели да манипулираме изборите. Искам още веднъж да напомня, че в сегашната Централна избирателна комисия ние нямаме мнозинство. Мнозинството е на БСП. Нашите притеснения идват от това, че вече имаме хипотеза, че БСП желаят да извършват провокация срещу изборния процес'', заяви народният представител. Относно позицията на България за Венецуела Биков подчерта, че по този начин ние изразяваме нашата солидарност с ЕС. ,,Нашата позиция не е анализаторска и тя няма да окаже някакво влияние върху събитията във Венецуела. С позицията ни ние оказваме подкрепа на нашите партньори от ЕС, докато в алтернативната позиция на президента Радев не видях къде е българският национален интерес. Ако се разграничим от нашите партньори, какво ще спечелим? Ние се намираме в географската периферия на Европа и връщаме жеста на страни като Испания и Португалия, които ни подкрепиха срещу пакета \"Мобилност\". Иначе моята лична позиция е, че комунизмът няма място в нашия живот и където и да било по света. Но България има правото на своята позиция като суверенна държава'', обясни Биков.", "date": "2019.02.06", "title": "Тома Биков: БСП се опитват да ни въвлекат в една кална игра"}
{"url": "https://www.novinite.bg/articles/170741/MS-prizna-Huan-Guajdo-za-vremenen-prezident-na-Venecuela", "text": "С решение на министрите от кабинета \"Борисов-3\" българското правителство призна Хуан Гуайдо за временно изпълняващ функциите на президент на Венецуела. Информацията е на Министерския съвет след края на редовното заседание на кабинета.\"Министерският съвет на Република България одобри позицията на българската страна за изразяване на подкрепа за Хуан Гуайдо в качеството му на временно изпълняващ функциите на държавен глава на Боливарска република Венецуела. Страната се намира в остра политическа, социално-икономическа и хуманитарна криза и криза на сигурността, към която през последната година се добави и тежка миграционна криза\", се казва в документа.По официални данни Венецуела са напуснали вече около 4 млн. души. Инфлацията е на път да достигне 1,7 милиона процента, а в страната липсват стоки от първа необходимост, мотивират решението си министрите от кабинета на Борисов.В документа се припомня, че на 5 януари 2019 г. встъпи в длъжност новият председател на Националната асамблея Хуан Гуайдо. На церемонията са присъствали посланиците на държавите-членки на ЕС.Държавите от ЕС не са изпратили свои представители при встъпването в длъжност за нов президентски мандат в сградата на Върховния съд на Николас Мадуро. Тази церемония е била на 10 януари 2019 г.На 26 януари 2019 г. страните от ЕС, включително и България, призоваха за спешно провеждане на свободни, прозрачни и честни президентски избори във Венецуела.Държавите-членки посочиха, че ако не бъде обявено организирането на нови избори, в рамките на следващите дни, ще предприемат действия, включително по въпроса за признаване на ръководството на страната в съответствие с член 233 от Конституцията на Венецуела, се казва в информацията на МС.В своя резолюция от 31 януари 2019 г. ЕП признава обявилия се за временен президент на Венецуела Хуан Гуайдо за изпълняващ функциите на държавен глава на страната.България изразява подкрепа за Хуан Гуайдо в качеството му на временно изпълняващ функциите на държавен глава на Боливарска република Венецуела, като се обосновава на нуждата от бързи и адекватни политически мерки за разрешаване на цялостната криза във Венецуела.", "date": "2019.02.06", "title": "МС призна Хуан Гуайдо за временен президент на Венецуела"}
{"url": "https://www.novinite.bg/articles/170733/Karakachanov-Koncepciyata-za-reshavane-na-problema-s-nesociranite-cializiganski-grupi-e-gotova", "text": "Концепцията за решаване на проблема с несоциализираните цигански групи, която обещах, е готова. Тя включва пакет от мерки за премахване на гетата, справяне с циганската престъпност, обществено полезен труд, контрол над социалните помощи, спиране на детската раждаемост и още редица други механизми за реалната интеграция на маргинализираната част от този етнос. За справяне с всички тези проблеми ще привлечем онази част от циганите, които са се реализирали пълноценно в обществото и представляват авторитети в своите области. Пълното наименование е Концепция за промени в политиката за интеграция на циганския (ромския) етнос в Република България и мерките за реализацията им.Както обещах, вече има напълно готов вариант на Концепцията за интеграция на несоциализираните цигани. Предоставям документа на вниманието на всички, които имат желание и могат да вземат отношение по него.Това написа в  заместник министър-председателят по обществения ред и сигурността, министър на отбраната и лидер на ВМРО – Българско национално движение Красимир Каракачанов.Припомняме, че след поредица от нападения на цигани над възрастни хора, брутални грабежи и убийства, съпътствани и с нападения над лекари, полицаи и военнослужещи вицепремиерът Каракачанов обяви публично, че това повече не може да продължава, т.нар. досегашна интеграцията се е провалила и той поема ангажимента да предложи мерки пред Министерски съвет, които ще дадат реални резултати за овладяване на проблема.Предвид нарастващото напрежение спрямо циганите в България и създадения статут на привилегирована част от население за циганската общност спрямо останалите граждани на страната е време държавата да спре двойните стандарти по отношение на собствените си граждани. Т.нар. „интеграция на ромите“ глътна стотици милиони левове, а реално не се състоя. Точно обратното - голямата част от НПО-тата в страната задълбочиха проблема, като изградиха една общност от хора, на които внушиха, че имат само права без задължения и които не приемат законите на държавата като валидни за тях, е част от текста, който публикува лидерът на ВМРО в социалната мрежа.За да се сложи край на този омагьосан кръг, наречен „мерки за интеграция на ромите“, предлагам проекта за Концепция за справяне с маргинализацията на циганите, пояснява на стената си още Каракачанов.Основната част от предложенията са спиране на помощите при: отказ за започване на работа; спиране на децата от училище; демонстриране на скъп начин на живот, несъответстващ на статута „социално слаб“. При злоупотреба с парите от „детски“, да се въведе отпускането на надбавки в натура.Спиране на помощите при отказ от образоване, придобиване на трудови навици и квалификация, както и при липсата на видим напредък по социализиране и интеграция.За мен е важно, за да бъде премахната професията „социално слаб“, да бъде сложен и таван на социалните плащания към един човек или домакинство на годишна база.По отношение на образованието категорично смятам, че посещението на детската градина за децата трябва да е задължително от 4-годишна възраст. В спешен порядък държавата трябва да задължи лицата, ненавършили 16 години, да се завърнат в училищата; тези над 18, които нямат поне основно образование, да бъдат задължени да го завършат. При отказ за изпълнение на тези мерки отново да се предвиди спиране на социалните помощи и образователно-трудова повинност.С оглед на безразборната раждаемост в гетата предлагаме приемането на пакет от строги мерки по отношение на децата, които раждат деца – родителите им, както и самите те, да нямат достъп до социалната система на страната и да бъдат прилагани ефективно санкциите на действащото законодателство. При циганките с над две деца да се премахне статутът „самотна майка“. При жени, които са оставили за отглеждане в дом повече от 2 деца, да се предложат безплатни мерки, които да ограничат възможността за последващи нежелани бременности. Това трябва да се предложи като възможност и за жените от цигански произход с над определен брой деца (3 и повече).Предвид лошата хигиена и ниска здравна култура на една голяма част от циганското население в страната, да бъдат направени задължителни ваксинации при децата и при възрастните. При отказ – да важат правилата за отнемане на помощите.Използването на спешната медицинска помощ от здравно неосигурените лица трябва да се заплаща, когато сигналите за повикване не отговарят на критерия „спешност“.По отношение на гетата трябва да се прилага буквата на закона. По места трябва общините да направят спешни проверки и описи и незаконните постройки трябва да бъдат съборени. Циганите без адресна регистрация да нямат право да обитават територията на съответното населено място. Предлагаме също така заселването на безимотните цигани с ангажимента да закупят предоставените им имоти и да обработват земята.За намаляване на престъпността сред циганите основна стъпка на държавата трябва да е разграждането на клановете и намаляване на влиянието на главатарите в гетата. Контролът на местата за търговия с метали трябва да бъде затегнат, както и да се обърне сериозно внимание на „ало измамите“, джебчийството, просията, проституцията и т.н.За осъществяване на тези мерки в качеството ми на вицепремиер, чрез депутатите от ПГ на „Обединени патриоти“ в НС, ще поискам законодателни промени като въвеждане на административни наказания „безвъзмезден труд в полза на обществото“ и „задържане под стража“ в структурите на МВР за извършени административни нарушения; разширяване на обхвата на неизбежната отбрана; създаването на доброволни отряди по места и др.С цел осветляване на дейността на неправителствените организации, които работят с циганския етнос, трябва да се въведе задължението те да декларират източниците си на финансиране и да дадат отчет за изразходваните пари по проекти за интеграция назад в годините.", "date": "2019.02.06", "title": "Каракачанов: Концепцията за решаване на проблема с несоцираните циализигански групи е готова!"}
{"url": "https://www.novinite.bg/articles/170737/Skandal-v-parlamenta-zaradi-delata-sreshtu-Balgariya-v-Strasburg", "text": "Годишният доклад на правосъдното министерство за делата срещу България, заведени пред Европейския съд в Страсбург, стана повод за скандал в парламента. Равносметката от доклада е - 623 жалби срещу страната за 2017 г., 65 постановени решения, 31 от които - осъдителни. Опозицията се закани да заведе искове срещу политиците, които имат вина именно за осъдителните решения. „И няма нищо лично, но питам Ви: кога ще заведете дело срещу Бойко Борисов заради това, че заради него бяхме осъдени по едно дело за 55 000 евро? Кога ще изпълните закона и ще заведете дело срещу Цветан  Цветанов за 6 дела, по които сме осъдени за 120 000 евро. Интересно ще е”, заяви лидерът на БСП Корнелия Нинова от парламентарната трибуна. „Когато Вие осъдите себе си за \"Техноимпекс\", тогава питайте Борисов. Когато Вие осъдите Румен Овчаров за „Белене”, тогава питайте Бойко Борисов кога ще осъди Цветанов”, каза в отговор депутатът от ГЕРБ Данаил Кирилов. „Три пъти ходите на избори през последните 10 години. Три пъти червен картон ви дават. А вас не ви искат. Не на черна, а и на бяла кобила да се качите – винаги ще падате от нея”, отговори депутатът от ГЕРБ Спас Гърневски.", "date": "2019.02.06", "title": "Скандал в парламента заради делата срещу България в Страсбург"}
{"url": "https://www.novinite.bg/articles/170744/Radev-izprati-saboleznovatelno-pismo-do-semejstvoto-i-blizkite-na-Todor-Kavaldjiev", "text": "Държавният глава Румен Радев изпрати съболезнователно писмо до семейството и близките на Тодор Кавалджиев, вицепрезидент на Република България в периода 1997-2002 г. „Ще запомним Тодор Кавалджиев с изключително скромния му, дори аскетичен начин на живот. С нас ще остане и неговото верую, че достойнството и стремежът към справедливост нямат политическа окраска“, се казва в писмото на президента Румен Радев. Държавният глава подчертава, че като вицепрезидент Тодор Кавалджиев има своя важен принос за изграждането и укрепването на президентската институция и за утвърждаването на демократичното начало и висока политическа култура в страната. „Личният и обществен път на Тодор Кавалджиев са отражение на сложния български XX век, наситен с противопоставяне и страдание за мнозина. Отредена му беше трудна съдба, но и силен характер, с който да я посрещне. До последно Тодор Кавалджиев странеше от почести и облаги и не се страхуваше да критикува недъзите както на опонентите, така и на своите съмишленици“, заявява още в писмото си до семейството и близките на Тодор Кавалджиев президентът Румен Радев.", "date": "2019.02.06", "title": "Радев изпрати съболезнователно писмо до семейството и близките на Тодор Кавалджиев"}
