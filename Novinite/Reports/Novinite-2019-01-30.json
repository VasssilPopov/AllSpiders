{"url": "https://www.novinite.bg/articles/170455/Dojivoten-zatvor-grozi-Mito-Ochite-zaradi-nyakolko-ubijstva", "text": "Две знакови неразкрити убийства, събиращи прах в архивите на Бургаската окръжна прокуратура, са били прехвърлени в края на ноември месец м.г. в столицата. Разплитането на едно от тях, с надеждни свидетелски показания и веществени доказателства, е напът да прати зад решетките Димитър Желязков-Очите. И по двете дела текат усилени следствени действия. Желязков продължава да гние в истанбулски затвор и да се моли чрез адвокатите си в дипломатическата ни мисия час по-скоро да бъде да бъде есктрадиран у нас след залавянето му като главатар на организирана престъпна група на 1 август м.г. Засега безуспешно, но има обяснение.„Документите на турското министерство на правосъдието са изготвени и няма пречка Очите да бъде върнат с полет до София, както беше планувано последно за 4 януари 2019 г., причината за отлагането е по настояване на нашата страна. Тя е твърде сериозна”, споделя източник на бургаското издание \"Флагман\".Към момента в столицата текат разпити на надеждни свидетели по две неразкрити, умишлено потулени в годините убийства, за които е имало основание да се счита, че са свързани с Очите.Първото е разстрелът на Георги Сивков пред бургаския бар „Жега” от октомври 2000 г. Скоро по него ще изтече 20-годишният давностен срок за образуване на наказателно преследване. През 2001 г. по това престъпление бе повдигнато обвинение за извършителство срещу близкия до Очите Йордан Дросев-Черния, който обаче преди да бъде привлечен в качеството му на обвиняем, умря от скоротечна левкемия в затвора, където изтърпяваше присъда по друго престъпление.Сивков бе считан за основоположник на организираното наркоразпространение в централната част на Бургас и в жк. \"Меден рудник\", започнал изграждането на мрежата още в средата на 90-те години на миналия век. Той бе отстранен от бизнеса, след като направи опити да овладее Поморие и Несебър, където вече имаше ясно изразен тартор.Второто покушение е от 13 юли 2005 г. – двойното убийство в Обзор, за което давностният срок е 35 години.Бомбеният атентат отне живота на 2-годишната дъщеричка и на 28-годишната съпруга на бившия спецполицай Рали Пенков, който по това време бе арендатор на плажа. След бруталната екзекуция са арестувани двама от вътрешния кръг на Очите – Страхил Капелов и Николай Попов-Чайника. Те обаче получиха обвинение за изнудването на Пенков, от когото са искали 300 хиляди лева. След бързо споразумение с прокуратурата двамата заподозрени изтърпяха минимални присъди. С днешна дата, по информация на \"Флагман\", Страхил Капелов живее в Испания, Чайника също не у нас.„Има свидетели, които са разпитани отново и по двете дела. Има такива, които са събрали сили и са проговорили, които са предоставили и доказателства, но това е станало под условие – Очите да не се връща у нас в периода, докато се подготвя читаво обвинение за участието му поне в едно от покушенията”, споделя още източникът на \"Флагман\".Така сметките на боса от Несебър щели да се объркат. Предварителният план на адвокатите му бил да се зачетат месеците арест в Турция, към които да се добави и задържането му известно време от спецпрокуратурата в София. И тъй като събраното дотук във връзка с миналогодишната спецакция по задържането на ОПГ-то му, било недостатъчно за дълго оставане на топло, имало реална опасност Желязков набързо да се прибере у дома и дори да организира отново не само обичайните си „бизнес” дела, но и да се включи успешно и в предизборната кампания за наесен.", "date": "2019.01.30", "title": "Доживотен затвор грози Митьо Очите заради няколко убийства"}
{"url": "https://www.novinite.bg/articles/170499/Vicepremierat-Tomislav-Donchev-naredi-proverka-na-proekta-za-Largoto", "text": "Подписах писмо до управляващия орган, до одиторите, до дирекция \"Национален фонд\" в Министерство на финансите, че искам проектът за Ларгото да бъде проверен - всички разходи, документация и проверка на място, за да видим дали в него има нередности. Това заяви вицепремиерът Томислав Дончев преди да бъде изслушан от парламентарната комисия по европейските фондове.Дончев подчерта, че не работи лековато и не може да се довери само на твърденията, които Елена Йончева от БСП изнесе и увери, че отговорните институции ще си свършат работата.Томислав Дончев, вицепремиер: Политическият ми коментар. В тази система, където има много пари, които трябва да се разходват в полза на обществото, винаги е имало опити за натиск. Въпрос на мъжкарско поведение е да не им се поддаваш. Много не ми се иска, парламентът да участва в тези форми на натиск.Дончев каза още, че Боил Банов е показал документи с подпис на министъра тогава, искова молба до съда да бъдат търсени въпросните пари като неустойка от фирмата.Томислав Дончев, вицепремиер: Това изключва всякаква хипотеза някой да е бил корумпиран. Щом гониш някой в съда и търсиш да си прибереш неустойката, как може, образно да си в завера с него", "date": "2019.01.30", "title": "Вицепремиерът Томислав Дончев нареди проверка на проекта за Ларгото"}
{"url": "https://www.novinite.bg/articles/170500/Pargov-BSP-nyama-da-podkrepi-predlojenata-ot-GERB-ikonomicheska-ramka-na-transporta-v-Sofiya", "text": "БСП няма да подкрепи предложената от ГЕРБ икономическа рамка на транспорта в София. Това заяви председателят на групата на БСП в Столичния общински съвет и на социалистите в София Калоян Паргов. По време на заседанието на Комисията по транспорт и туризъм към СОС днес той постави много въпроси във връзка с данните в доклада за икономическата рамка, на които не получи задоволителни отговори.\"Икономическата рамка и транспортната задача са основополагащи документи за работата в сектора и са неразделна част от бюджета. По принцип те определят количеството и качеството на транспортното обслужване на гражданите. Логиката е първо да разгледаме и да приемем икономическата рамка и транспортната задача и те да станат елемент от бюджета. А не както е в момента - икономическата рамка е следствие на бюджета, тоест масовият градски транспорт се финансира до размера на заделените средства, а не до размера на необходимите средства за качествено обслужване. Освен това и бюджетът, и икономическата рамка управляващите в СО ги входираха в СОС в последния възможен момент. Този модел на управление е нелеп, коментира Калоян Паргов, който е заместник-председател на Комисията по транспорт и туризъм. - Очевидно управляващите в Столична община имат големи притеснения по отношение на бюджета за тази година, който им е последен за мандата преди местните избори през есента. Несъмнено точно тези притеснения са причината за това поведение и пълната непрозрачност в работата на управляващите в София\".Според Калоян Паргов, предложената от ГЕРБ в Столична община икономическа рамка не дава отговор на един основен въпрос - дали качеството на транспортната услуга ще се подобри. \"Въпреки предложените увеличения в отделните параметри на транспортната задача, остава неяснотата и по въпроса дали ще бъде решен и друг от големите проблеми - този с разписанията и транспортната схема в града, коментира той. - Специално по този въпрос миналата година в Комисията взехме решение да започнем оптимизация и реорганизация на наземния транспорт. Управлението на процеса в момента е по сигнали на гражданите и с цел туширане тяхното недоволство. Липсва в обосновката на икономическата рамка отговор и на въпроса къде са проблемите на транспорта и в каква последователност те ще бъдат решавани. От предложената икономическа рамка става ясно, че живеещите в крайните квартали граждани ще останат недообслужени от гледна точка на удобното им придвижване. За поредна година управляващите в Столична община показват, че за тях е важен паричният поток и баланса на разходите, а не удобството на гражданите, които ползват транспорта\".Председателят на БСП - София е убеден, че третият метродиаметър в града ще бъде основна част от предизборната кампания за рязане на ленти на управляващите от ГЕРБ в столицата. \"Третият метродиаметър е част от транспортната задача, а най-важният въпрос, свързан с него, подежи на решаване в средата на 2020 година. Говоря за довеждащия транспорт, коментира Калоян Паргов. - Това означава, че през първата половина на следващата година софиянци ще имат големи затруднения с ползването на третия метродиаметър на определени места по трасето. Просто свободният достъп ще бъде възпрепятстван”.", "date": "2019.01.30", "title": "Паргов: БСП няма да подкрепи предложената от ГЕРБ икономическа рамка на транспорта в София"}
{"url": "https://www.novinite.bg/articles/170501/MRRB-potvardi-naznachenieto-na-Georgi-Terzijski-kato-shef-na-API", "text": "Георги Терзийски ще бъде назначен за председател на УС на Агенция „Пътна инфраструктура“. Това потвърди министърът на регионалното развитие и благоустройството Петя Аврамова. На днешното заседание правителството реши Терзийски да бъде освободен от досегашния си пост - Областен управител на Ловеч., каза след заседанието министър Аврамова. По думите ѝ АПИ има няколко важни задачи и една от тях е извършването на цялостна реформа в пътните такси., подчерта министърът.Според нея другият важен ресор на пътната агенция е изграждането на нови магистрали и нови пътища., каза още Петя Аврамова.В Управителния съвет на АПИ е назначен и нов член – това е Радослав Влахов, съобщи още Петя Аврамова. Тя подчерта, че заедно с Дончо Атанасов, който има дългогодишен опит в пътния сектор, новият ръководен екип на Агенцията ще се справи с всички предизвикателства.Във връзка с въвеждането на електронната система у нас министърът заяви, че няма държава, която да е въвела такава система за един ден и това е процес, който ще продължи през цялата 2019 г.", "date": "2019.01.30", "title": "МРРБ потвърди назначението на Георги Терзийски като шеф на АПИ"}
{"url": "https://www.novinite.bg/articles/170502/Nyama-da-se-pishe-nov-Kodeks-na-truda-shte-se-izmeneniya-sega-dejstvashtiyat", "text": "Няма да се пише нов Кодекс на труда, а работна група ще излезе с предложения за изменения в сега действащия - това стана ясно на свикана от социалния министър Бисер Петков лидерска среща между КНСБ, Конфедерация на труда „Подкрепа“ и работодателските организации. Намеренията са проектът за промени в Кодекса да бъде внесен в Министерския съвет до 31-ви март. Преди дни Българската стопанска камара поиска стартиране на обществени дебати за съществени промени в Кодекса. Синдикатите обаче не са съгласни с драстични поправки в закона. Социалното министерство също е подготвило промени, част от които срещат синдикално недоволство. Очаква се синдикатите да предложат на министър Петков към парламента да тръгне проект за промени в Кодекса на труда само с текстове, по които се постигне компромис.Жасмина Саръиванова от Стопанската камара:„Това, което налага тези промени, е, че първо голяма част от Кодекса на труда е доста архаичен. В днешно време с всички предизвикателства, с глобализацията, с новия тип икономически, социални отношения няма как да не се преразгледа, да не се направи един нов прочит“, каза Съръиванова и допълни, че предложенията не са „кабинетни\". Сред исканията на работодателската организация е облекчаване на реда за изчисляване на сумирано работно време, отпадане на забраната за полагане на извънреден труд, прецизиране на условията за ползване на отпуск по майчинство и по-гъвкави условия за почасова заетост. Ваня Григорова от КТ „Подкрепа“ обаче изрази опасения, че това, което се предлага, не е в интерес на работниците. Едно от предложенията на Стопанската камара е т. нар. трудов договор с нулеви часове. Григорова коментира:„Работникът е резервиран от работодателя, но не му е гарантирано нито заплащане, нито някаква заетост. Работодателят може да му се обади тази вечер и той трябва да бъде на работа утре сутрин в 7 часа, но човекът не живее и не покрива сметките си само в деня, в който бива повикан“.„Още преди няколко месеца БСК заяви, че започва да пише нов кодекс на труда“, заяви Григорова и допълни, че социалният министър действа в услуга на работодателите, а предлаганите промени нямат единен дух.„Това, което работодателите не успеят да прекарат през работната група, те ще го прекарат при обсъжданията в Народното събрание“, каза Григорова и допълни, че синдикатите се съмняват доколко трудов кодекс, написан от работодатели, ще е в интерес на работниците. ", "date": "2019.01.30", "title": "Няма да се пише нов Кодекс на труда, ще се изменения сега действащият"}
{"url": "https://www.novinite.bg/articles/170450/Elena-Joncheva-opovestyava-danni-za-korupciya-v-pravitelstvoto", "text": "Данни за корупция в правителството и по високите етажи на властта ще оповести в сряда депутатът от БСП Елена Йончева.В „Здравей България\" преди два дни, Йончева обяви, че става дума за схеми, в които са замесени министър и заместник-министър.Депутатът от левицата отказа да посочи в кой ресор от изпълнителната власт са уличените в корупция. По думите й в разследването си тя ще покаже, че корупцията се е превърнала в норма.", "date": "2019.01.30", "title": "Елена Йончева оповестява данни за корупция в правителството"}
{"url": "https://www.novinite.bg/articles/170454/Parvanov-Ne-savetvam-Radev-da-pravi-politicheski-proekt", "text": "Президентът на България в периода 2002-2012 година и основател на АБВ Георги Първанов даде \"положителна оценка\" на Румен Радев за работата от встъпването му в длъжност досега. В сутрешния блок на bTV Първанов сподели, че един държавен глава трябва да бъде критичен и трябва да бъде съобразен коректив на другите власти, но думите му не бива да излъчват негативизъм.\"Имаше ерозия на доверието, но самият отчет на това, което се случи около него, говори, че има неща, върху който си струва да се помисли. А отчетът е една добра традиция на демократичния свят. В САЩ това е времето, в което президентът дава оценка за състоянието на Съюза. Аз самия съм се стремял да има повече стратегически характер, а не отчет“, посочи Първанов.„Президентът трябва да бъде критичен и трябва да бъде съобразен коректив на другите власти, но все пак това трябва да се случва периодично и по конкретни поводи, защото постоянната посока на свръхкритичност, да не кажа негативизъм, когато се излъчва от институцията, тогава хората вече престават да възприемат тези оценки и впечатлението, което се оставя, и вън и вътре, е за тежък конфликт, да не кажа дори за война между институциите“, допълни Първанов.„Много силно впечатление ми направи заканата на президента Радев, че не може да има никаква форма на диалог от тук нататък. Аз съм бил в състояние на импийчмънт и когато ме питаха медиите дали е възможен диалог, моят отговор беше - да, но не под сатъра и гилотината на импийчмънта. Мисля, че този диалог трябва да се възстанови, макар и по някои свръхобщи теми, като европейската. Президентът Радев е в един период на външнополитическо значение и трябва да започне тема на разговор“, посочи още той.По думите му не е важно коя политическа партия е виновна и е започнала първа, а това, че пространството се пренасища с негативизъм и това отблъсква от политиката.\"Мисля, че е рано президентът Радев да мисли за политически проект и не бих го посъветвал да го прави\", заключи още Първанов.", "date": "2019.01.30", "title": "Първанов: Не съветвам Радев да прави политически проект"}
{"url": "https://www.novinite.bg/articles/170460/Biser-Petkov-sabira-sindikati-i-rabotodateli-za-promeni-v-Kodeksa-na-truda", "text": "Cоциалният министър Бисер Петков събира синдикати и работодатели за промени в Кодекса на труда. Преди дни Българската стопанска камара поиска стартиране на обществени дебати за съществени промени в Кодекса. Синдикатите обаче не са съгласни с предлаганите драстични поправки в закона.\r\nСоциалното министерство на свой ред е подготвило промени, част от които не срещат подкрепата на синдикатите. Очаква се днес те да предложат на министъра към парламента да тръгне проект за промени в Кодекса на труда само с текстове, по които се постигне компромис.\r\nПреди седмица работодателите поискаха нов тип трудови договори, в които брутният доход и чистото възнаграждение да са посочени отделно. Според тях ,по този начин ще стане ясно каква е реалната цена на труда у нас и какви разходи прави бизнесът за служителите и работниците. Те настояват и за разпределение на осигурителните вноски 50 на 5№ процента, като сега това разпределение е 40 на 60 процента, като работникът плаща по-малката част от осигуровката.\r\n", "date": "2019.01.30", "title": "Бисер Петков събира синдикати и работодатели за промени в Кодекса на труда"}
{"url": "https://www.novinite.bg/articles/170491/Jandarmeriya-blokira-Dupnica", "text": " Жандармерията е навсякъде в Дупница. Масово се спират леки автомобили и се проверяват документи на шофьори и пътуващи, съобщава struma.bg. Колите на жандармерията са пристигнали тази сутрин.Планова специализирана операция се провежда на територията на Районното управление на МВР в Дупница, съобщиха от пресцентъра на ОДМВР в Кюстендил.Операцията е по линията на конвенционалната престъпност и обхваща териториите на общините Бобошево, Сапарева баня и Дупница, каза говорителят на дирекцията Катя Табачка.В операцията участват екипи на Районно управление на МВР в Дупница и на дирекция \"Жандармерия\". Извършват се проверки относно българските документи за самоличност, престъпления срещу данъчната система и незаконна миграция в малките и отдалечени места на трите общини.", "date": "2019.01.30", "title": "Жандармерия блокира Дупница"}
{"url": "https://www.novinite.bg/articles/170497/453-000-lv-sa-zalojeni-za-proekti-po-Programata-za-sport", "text": "Зам.-кметът на Столична община доц. д-р Тодор Чобанов внася доклад за откриване на сесия за кандидатстване с проекти по Програмата за развитие на физическото възпитание и спорта. Това е т. 9 от дневния ред на сесия на СОС, утре, 31 януари 2019 г.  В бюджета са предвидени 453 000 лв. за финансиране на проекти. Те трябва да са насочени към създаване на условия за развитие на извънкласни и извънучилищни дейности за спорт, пише Предложенията да са за празници и кампании в училище и детски градини, дейности в свободното време, както и подпомагане на работата на местните комисии за противообществени прояви. Могат да кандидатства образователни институции, районни администрации и малки населени места.  Проектни предложения могат да подават и спортни клубове, НПО-та и младежки организации. Те трябва да са насочени към партньорство и реализиране на програми със спортни клубове в подкрепа на инциативата \"София - Европейска столица\" на спорта, а също и дейности свързани със свободното време на подрастващите. Тази година може да се кандидатства и с проекти, подкрепящи инициативи за \"140 години София - столица на България\" и \"София - град на Толерантността и Мъдростта\". Предвидени са средства за възнаграждения на външни експерти и общински съветници за оценяване на постъпилите проекти. Средствата ще се осигурят от Годишен календарен план на дирекция \"Превенция, интеграция, спорт и туризъм\".", "date": "2019.01.30", "title": "453 000 лв. са заложени за проекти по Програмата за спорт"}
{"url": "https://www.novinite.bg/articles/170462/V-MS-obsajdat-proekt-za-promeni-v-Zakona-za-balgarskoto-grajdanstvo", "text": "Съветът за развитие към Министерския съвет ще обсъди проекта на правосъдното министерство за промени на Закона за българското гражданство и той ще бъде публикуван за обществено обсъждане. Една от промените в Закона е да не се дава българско гражданство на големи чужди инвеститори. Предвижда се да бъдат съкратени сроковете и прецизирани критериите за предоставяне на гражданство.Въвежда се кандидатите на основание произход да владеят български език и да имат работа и доход тук. Друга идея е да отпадне изискването за представяне на някои официални удостоверителни документи на хартиен носител.Необходима генерална промяна на 4 закона, засягащи както българите, живеещи в чужбина, така и за българското гражданство, заяви в интервю за предаването ни \"Преди всички\" Райна Манджукова -  бивш председател на Агенцията за българите в чужбина:„Това коментиране на инвестициите в един и същи текст с промените за лица от български произход ми изглежда адски несериозно и непрофесионално, защото това са съвършено различни неща, това са съвършено различни критерии и съответно и сроковете, и проверките, и всичко трябва да бъде различно, а не да се меша всичко наведнъж“, посочи Манджукова, както и уточни, че „има текстове в различните закони, които си противоречат директно“.Като „добра идея“ определи подпомагането на инвеститори с по-лесен достъп до гражданство Стоян Панчев - председател на Българското либертарианско общество:„Факт е, че другите страни в Съюза, които имат подобно неща са Малта и Кипър. Малта и Кипър са известни с това, че те са офшорни зони. Офшорните зони, една от основните им причини да са такива те да имат всички най-добри възможности да привличат инвеститори на място. това включва данъчно законодателство, регулаторно законодателство и гражданство“.По думите му, „повечето инвеститори използват други способи, за да инвестират“ у нас, примерно, „български граждани, които да управляват местно дружество“, т.е. „когато има голям инвеститор, той в повечето случаи не идва физически в България“:„Системата е много по-различна - има юридически лица, които са регистрирани в България, има и  юридически лица, които не са регистрирани в България, т.е. използват се съвсем различни механизми, така че може би това е причината“, уточни в ефира на „Хоризонт“ Панчев по повод обвиненията, че получилите т.нар. \"златни визи\" не са допринесли за създаването на нови работни места и реални инвестиции в страната.„Другата причина е, че напоследък имаме проблем с инвестициите\", добави той, както и уточни, че е „важно да се разбере дали проблемът идва от малкото инвестиции или от това, че те се вършат по друг начин“. „Не мисля, че качественият контрол върху отговорните инвестиции е слабото ни звено“, добави Манджукова, според която „най-големият проблем не е контролът, а как са разписани критериите“, които са били „претупани“ при „ремонтирането на закона“ през 2010 година.“По отношение на предоставяне на гражданство за лица от български произход, наистина бяха претупани тези промени и това, което се случва днес - 8 години по-късно е до голяма степен негативно следствие от недобре изчистените критерии и условия, които бяха направени тогава. Едно от тях е изискването задължително да има удостоверение за български произход, издадено от Агенцията за българите в чужбина“, уточни тя, както и поясни, че България „е единствената страна, която има отделна институция, която да издава удостоверение за такъв български произход“. ", "date": "2019.01.30", "title": "В МС обсъждат проект за промени в Закона за българското гражданство"}
{"url": "https://www.novinite.bg/articles/170468/V-Svetovniya-den-za-borba-s-raka-u-nas-idva-tehnologiya-za-zapazvane-na-kosata-pri-himioterapiya", "text": "4-ти февруари е Световният ден за борба с рака. На този ден за първи път в България ще бъде официално представена апаратура, която помага на пациентите да запазят косата си при лечение с химиотерапия. Технологията Paxman, наречена на своя създател Глен Паксман, се базира на охлаждане на скалпа и се прилага от години по света. Досега с нея са лекувани повече от 100 000 пациенти в 35 държави. В България на манипулации с него успешно са се подложили 7 жени. Една от тях ще разкаже за своя личен опит в борбата с болестта и съхраняването на косата си.Представянето на технологията Paxman ще се проведе на 4.02, понеделник, от 10.30 ч. в учебната залата към МБАЛ Сердика на ул. „Дамян Груев” № 6 /бивша болница по ендокринология/.Специално за повода в София пристига представител на Paxman Scalp Cooling System – г-жа Ана Паркър.", "date": "2019.01.30", "title": "В Световния ден за борба с рака у нас идва технология за запазване на косата при химиотерапия"}
{"url": "https://www.novinite.bg/articles/170456/Dneven-horoskop-za-sryada", "text": "Днес сте в консервативно настроение, което може да бъде малко радикално. Трябва да забавите темпото малко и да обмислите какво може да се промени, като направите големи планове. Днес е страхотен ден да направите нови планове и да се организирате, вашите хора определено са готови за нещо ново. Трябва да успеете да постигнете сериозен напредък, след като направите първата крачка.Ако успеете да бъдете съсредоточени само върху един голям проблем в живота ви днес, ще постигнете огромен напредък, но късмет с това. Ще ви бъде малко трудно да се справите с всичко, което животът ви поднася днес. ", "date": "2019.01.30", "title": "Дневен хороскоп за сряда"}
{"url": "https://www.novinite.bg/articles/170498/Postaviha-svetofar-na-zebra-do-Yujniya-park", "text": "Поставиха светофар на опасна пешеходна пътека в близост до Южния парк. Съоръжението ще обезопаси пресичащите бул. \"Петко Ю. Тодоров\" към парка, съобщи БГНЕС. Преди време там имаше няколко инцидента и след искане на живеещите в близост, общината най-после постави светофар. Той ще регулира движението на пешеходната пътека, която е се намира в отсечката между ул. \"Нишава\" и кръстовището на \"Петко Ю. Тодоров\" с \"Гоце Делчев\" На това място е натоварено движението и често шофьорите карат с висока скорост. В края на миналата година там имаше два тежки инцидента. През ноември бе блъснат мъж, които загина, а жена пострада тежко, докато презича на пешеходната пътека. На тази пешеходна пътека пресичат много майки с колички и деца през уикендите, отивайки към Южния парк. Също така в този участък на пътя винаги има много паркирани автомобили през почивните дни, пише ", "date": "2019.01.30", "title": "Поставиха светофар на зебра до Южния парк"}
{"url": "https://www.novinite.bg/articles/170458/Aleks-i-Dani-Petkanovi-stanaha-roditeli", "text": "Една от най-известните двойки в България Алекс и Дани Петканови станаха родители на момченце. Това стана ясно от публикувана снимка с малкия красавец в Инстаграм профила на щастливата майка.  Бебето носи красивото име Габриел, а под снимката Алекс в типичния си шеговит тон е написала \"Най-накрая и от мен да излезе човек\". ", "date": "2019.01.30", "title": "Алекс и Дани Петканови станаха родители"}
{"url": "https://www.novinite.bg/articles/170463/Kak-da-si-dresirash-drakon-Tajnstveniyat-svyat-v-kinata-ot-petak", "text": "След феноменалния успех на предходните филми от един от най-обичаните анимационни франчайзи, идва ред на зашеметяващата развръзка с Как да си дресираш дракон: Тайнственият свят. Поставена в романтичната утопия на тайнствен драконов свят и представена чрез най-върховни приключения, дългоочакваната анимация подсказва за съвсем нова, дръзка посока, която ще завладее зрителите и ще ги изненада с много интригуващи събития. Какво обаче прави една история наистина вълнуваща?Отговорът е - появата на един забележителен женски дракон с очарователното име Светъл бяс. Попаднал в плен на любовта и готов на всичко, за да впечатли мистериозната красавица, Беззъб е поставен пред редица избори, които със своя съдбоносен характер ще определят бъдещето му, приятелството му с Хълцук и пътя му напред. С една изключително драматична нотка във взаимоотношенията и преживяванията, Как да си дресираш дракон: Тайнственият свят ни увлича със специфичния си чар и присъщата величествена визия от едни далечни, викингски времена. Нови дракони, нов злодей, нови препятствия по пътя към спасяването на така изящния и неприкосновен свят на дракони и викинги ще бележат стремежа към реализирането на дълбоко заложените в тях житейски призвания. Нямаме търпение да изпитаме усещането от магични пътешествия, грандиозни битки и непредсказуеми обрати заедно, затова затаете дъх и разберете Как да си дресираш дракон: Тайнственият свят – в кината от 1 февруари на 2D, 3D, IMAX и 4DX.", "date": "2019.01.30", "title": "Как да си дресираш дракон: Тайнственият свят - в кината от петък"}
{"url": "https://www.novinite.bg/articles/170493/Balgarski-poshti-preduprejdava-za-falshivi-saobshteniya-ot-tyahno-ime", "text": "„Български пощи“ ЕАД уведомява, че се разпращат фалшиви MMS от името на дружеството. В съобщенията фигурира логото на „Български пощи“ ЕАД.Текстът гласи, че дружеството провежда томбола и всяка сряда раздава 10 смартфона на печелившите, а за участие в томболата получателят на съобщението трябва да предостави лични данни от дебитна или кредитна карта.„Български пощи“ ЕАД обръща внимание, че не провежда томбола, не раздава награди и при никакви поводи не изисква лични данни от дебитна или кредитна карта.", "date": "2019.01.30", "title": "''Български пощи'' предупреждава за фалшиви съобщения от тяхно име"}
{"url": "https://www.novinite.bg/articles/170482/Varnenska-firma-v-skandala-Alo-Banov-sam", "text": "Варненска строителна компания е водещ партньор в сдружението „Антична Сердика” , което се опитва да спаси от плащането на 700 000 неустойка Боил Банов като зам.-министър на културата. Скандалът беше огласен от депутатката от БСП Елена Йончева, която представи запис как Банов дава указания да бъдат подправени документи, за да не си вземе държавата неустойката. Целта е да се избегне завеждане на дело от страна на държавата към строителите заради забавяне на изпълнение В ДЗЗД „Антична Сердика“ освен „Пътища и мостове“ ЕООД  със собственик Росен Колелиев участват още „Реставрация“ ЕАД, „Пътстрой Варна“ ЕООД и „Финанс Груп 2013“ ЕООД. Сдружението изпълнява втория и третия етап на ремонта на Ларгото в столицата.Над 15 млн. лв., осигурени от Оперативна програма „Регионално развитие 2007 – 2013“ (ОПРР), са инвестирани в разкриване, реставриране и адаптиране за туристически посещения на части от Древна Сердика в центъра на София.Обектът е открит тържествено в присъствието на премиера Бойко Борисов през април 2016 година. Две години по-късно обаче избухва скандал след като се оказва, че по Ларгото има много дефекти : счупени плочки, напукани стъкла и течове върху останките на антична Сердика.Обектът е в гаранция още три години и ремонтът на ремонта трябва да бъде поет пак от фирмата изпълнител.Тогава Росен Колелиев заявява, че ремонтът е направен качествено и отговорността за щетите не е на строителната му фирма.„Нашите ангажименти като гаранционно обслужване ще си ги изпълним, но мен ме боли, защото този комплекс е уникален и той трябва да се поддържа, а две години някаква никаква поддръжка. За тези две години по собствено желание, въпреки нашите писма, в които обясняваме причините за повредите, сме ги вършили тези работи – без да проявяваме претенции, но разберете – това не може да продължава вечно”, твърди Колелиев.„Ние ще поемем ремонта, който считаме, че е по наш пропуск, от нашата дейност. Но не можем за всичко да отговаряме. През зимата са минавали снегорини и са разбили настилката.  Под разбитата настилка има отводнителна система, която е запушена.Няма фирма, която да я почиства и заради това се образуват течове върху древните останки”, обяснява още Колелиев.\r\n\r\n\r\n\r\n", "date": "2019.01.30", "title": "Варненска фирма в скандала “Ало, Банов съм“"}
{"url": "https://www.novinite.bg/articles/170483/Nad-6000-srebarni-bijuta-zadarjaha-mitnicheski-slujiteli-v-rajona-na-Dunav-most-pri-Ruse", "text": "6048 сребърни бижута, част от които родирани, с общо тегло 16 981,59 грама или близо 17 кг задържаха митнически служители от отдел „Митническо разузнаване и разследване Дунавска“ в ГД „Митническо разузнаване и разследване“ на Агенция „Митници“ (ГДМРР на АМ) в района на Дунав мост при Русе. Накитите са открити в салона на автобус, пътуващ от Турция към Румъния, който пристигнал на ГКПП Дунав мост вечерта на 27.01.2019 г. Гривните, пръстените, обеците, синджирчета и другите накити са били разпределени в 30 пакета, събрани в торба, оставена близо до задната врата като багаж. Общата им стойност е над 62 500 лева. Срещу турски гражданин, пътуващ в автобуса, е образувано бързо производство по описа на ТО МРР Дунавска под надзора на Районна прокуратура Русе.", "date": "2019.01.30", "title": "Над 6000 сребърни бижута задържаха митнически служители в района на Дунав мост при Русе"}
{"url": "https://www.novinite.bg/articles/170492/Otmeniha-bedstvenoto-polojenie-v-smolyanskoto-selo-Mugla", "text": "Кметът на Смолян Николай Мелемов отмени днес в 14 ч бедственото положение за с. Мугла, съобщиха от пресцентъра на общината. Пътят за селото е пробит за високопроходими МПС-а и продължават дейностите по разчистването му. От 9,30 ч тази сутрин в Мугла има и електричество. Днес от общината изпратиха за втори път хранителни продукти и лекарства за жителите на селото.", "date": "2019.01.30", "title": "Отмениха бедственото положение в смолянското село Мугла"}
{"url": "https://www.novinite.bg/articles/170461/ES-othvarlya-novite-pregovori-za-Brekzit", "text": "Министър-председателят на Обединеното кралство Тереза Мей и парламентът в Лондон получиха категоричен отпор на исканията си за промени в договора за излизането на страната от структурите на Европейския съюз, подчертава влиятелният германски национален ежедневник Die Frankfurter Allgemeine Zeitung.Председателят на Европейския съвет, Доналд Туск, заяви че сделката между Обединеното кралство и Европейския съюз няма да бъде предоговаряна, след като британският парламент гласува за замяна на споразумението относно ирландския защитен механизъм с неустановени \"алтернативни споразумения, съобщава агенция Reuters.\"Споразумението за оттегляне е и остава най-добрият и единствен начин да се осигури правилно оттегляне на Обединеното кралство от Европейския съюз“, заяви Туск чрез говорител.\"Защитният механизъм е част от споразумението за оттегляне, и то няма да бъде предоговаряно“.Туск добави, че ЕС ще продължи с подготовката за непредвидени обстоятелства, както и с ратифицирането на съществуващото споразумение за изтегляне, което е спряно от страна на Великобритания.", "date": "2019.01.30", "title": "ЕС отхвърля новите преговори за Брекзит"}
{"url": "https://www.novinite.bg/articles/170487/Putin-i-Erdogan-startirat-Godina-na-kulturata-i-turizma-prez-april", "text": "Турският зам.-министър на културата и туризма Ахмет Халук Дурсун изрази очакване, че през април президентите на Турция и Русия Владимир Путин и Реджеп Тайип Ердоган ще дадат старт на взаимната инициатива \"Година на културата и туризма\" (на двете страни). Говорителят на Кремъл Дмитрий Песков потвърди, че Путин и Ердоган са обсъждали този въпрос по време на срещата им на 23 януари в Москва. Стартът на мероприятието е планиран за 8 април в Болшой театър.", "date": "2019.01.30", "title": "Путин и Ердоган стартират \"Година на културата и туризма\" през април"}
{"url": "https://www.novinite.bg/articles/170496/Zasnemaneto-na-reklamen-klip-ogranichava-dvijenieto-v-stolicata", "text": "Във връзка със заснемането на рекламен клип се забранява престоят и паркирането на пътни превозни средства с изключение на автомобилите на снимачния екип и извън местата в режим на платено паркиране \"служебен абонамент\", както следва:„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2019.01.30", "title": "Заснемането на рекламен клип ограничава движението в столицата"}
{"url": "https://www.novinite.bg/articles/170490/Mladen-Marinov-MVR-nyama-danni-Stajko-Stajkov-da-e-napuskal-stranata", "text": "МВР няма данни Стайко Стайков да е напускал страната. Това коментира вътрешният министър Младен Маринов на граничния пункт \"Капитан Андреево\". Младият мъж все още не е разпитван и версията за неговото отвличане не е потвърдена, съобщи още министър Маринов.\"Стайков твърди, че не е в състояние, с което да дава данни на полицията, така че той е в медицинско заведение. В момента, в който това стане възможно, колегите ще разговарят с него, за да изясним всички факти и обстоятелства. МВР болница е достатъчно добре охранявано заведение. Настаненият там се охранява от ГД \"Охрана\", със сигурност няма по-сигурно място от МВР болница\", отбеляза Маринов.", "date": "2019.01.30", "title": "Младен Маринов: МВР няма данни Стайко Стайков да е напускал страната"}
{"url": "https://www.novinite.bg/articles/170444/Oblachno-s-prevealyavaniya-ot-darj-shte-e-vremeto-dnes", "text": "Днес облачността ще е по-често значителна. На места ще има превалявания от дъжд, в планинските райони над 1000 метра – от сняг. Отново повече като количество ще са валежите в западните райони и Рило-Родопската област. В Северозападна България, поради ниските температури, ще има условия за поледици. В източната половина от страната ще духа слаб до умерен югоизточен вятър и там ще е най-топло. Преобладаващите максимални температури ще бъдат между 3° и 8°, в Източна България до 12°-14°.В планините ще е облачно, на много места с валежи от сняг, под 1000 метра – от дъжд. По-значителни ще са валежите в Рило-Родопската област. Ще духа силен южен вятър, който след обяд ще отслабва. Максимална температура на височина 1200 метра 3°, на 2000 метра – около минус 2°.По Черноморието облачността ще е значителна, на места ще превалява слаб дъжд. Ще духа слаб до умерен югоизточен вятър. Максимални температури на въздуха: 10-12°. Температурата на морската вода е 6-7°. Вълнението на морето ще бъде 2-3 бала.", "date": "2019.01.30", "title": "Облачно с превеалявания от държ ще е времето днес"}
{"url": "https://www.novinite.bg/articles/170495/Sofiya-shte-ima-akvapark-skoro-SPA-s-basejni-vav-Vazrajdane", "text": "Oт днес започват строителните дейности по разширението на парка в Зона Б-5 в район \"Възраждане“. Така че скоро София ще има своя първи авкавапрк.Изграденият преди няколко години парк ще бъде разширен с още 25 декара, като върху тях ще бъде обособена паркова зона с широки открити пространства и площадки за отдих с различна големина.На терен от 6600 кв. м ще бъде изграден аквапарк с 5 открити басейна – три, от които детски, един развлекателен с дълбочина 140 см и хидромасажен, допълват от Столичната община.Проектът предвижда 2 водни пързалки тип \"ролба“ с по 1 улей и 1 пързалка с 3 успоредни улея в северната част на комплекса, предназначени за лица с ръст над 130 см.В зоната ще бъде изграден закрит басейн и SPA център с ползване на минералната вода от находището \"Баталова воденица“.Водният атракцион ще може да приеме до 500 посетители.В обслужващата сграда ще бъде разположено и заведение за бързо хранене.В зелените площи е предвидено поставянето на 130 пейки, шезлонги и 2 чешми.Пет зелени площадки ще бъдат разположени в периферията на парка в близост до второстепенните подход.Специална атракция ще бъде съществуващият сега голям дъб с корона с диаметър 25 метра.В централната зона на парка ще бъдат оформени поляни за слънчеви бани, пикник и свободни игри.Заедно с откритата през 2016 г. първа част от 52 дка от парка със сух фонтан, амфитеатър, детска площадка, паркинг и изцяло обновения спортен комплекс \"Спортна София-2000“, който се простира на площ от близо 24 декара, след приключване на започващото разширение, София ще разполага с една зелена зона за спорт и рекреация на площ от общо 100 декара.", "date": "2019.01.30", "title": "София ще има аквапарк, скоро – SPA с басейни във \"Възраждане\""}
{"url": "https://www.novinite.bg/articles/170446/Tri-pati-nad-normata-sa-finite-prahovi-chastici-vav-vazduha", "text": "Опасно мръсен въздух в столицата. Отчетени са стойности три пъти над нормата тази сутрин. Показателя \"Air Quality'' на Европейската комисия показват тези данни Най-мръсен въздух в София дишат в кварталите \"Орландовци\", \"Надежда\" и \"Левски\", пишеПрипомняме, че до края на 2019 г. градът ще се сдобие с 22 сензора за измерване качеството на въздуха. Направено е специално проучване за това къде да бъдат поставени. Местата вече са ясни. Идентификацията на местата за разполагане на сензорите, както и цялостното изграждането на Отворената платформа от данни за въздуха, се реализират по проект „Ефективно използване на новите технологии за чист атмосферен въздух“ (AIRTHINGS), финансиран по Програма „Балкани – Средиземно море“ (2014 – 2020) на Европейския съюз. Вижте още: Поставят 22 сензора за измерване на въздуха в София Освен това софиянци ще могат да следят в реално време качеството на въздуха  чрез нова платформа на Столична община. Адресът, на който може да се направи проверка на средночасовите стойности на фини прахови частици (ФПЧ), измерени от станциите на Изпълнителната агенция по околна среда на МОСВ, както и средноденонощните нива за изтеклото денонощие е  ", "date": "2019.01.30", "title": "Три пъти над нормата са фините прахови частици във въздуха"}
{"url": "https://www.novinite.bg/articles/170472/Zaloviha-blizo-polovin-ton-heroin-na-Kapitan-Andreevo-na-vlizane-v-Balgariya", "text": "Турските власти на ГКПП Капъкуле/Капитан Андреево са заловили пратка с 454 кг хероин при опит да бъде пренесен нелегално в България, предава БТА. Хероинът е бил укрит в ремаркето на ТИР, натоварен с материали за обзавеждане на бани (корита за душ кабини).При проверката на рентгеновата система е бил отчетен повече товар от указания в документите. Тогава екипи на Дирекцията за борба срещу наркотрафика са предприели обстойно претърсване. В акцията са участвали и специално обучени кучета.Наркотикът е бил открит в тайници, разположени в ремаркето под товара. Стойността на дрогата на черния пазар се изчислява на 90,8 млн. турски лири.Задържан е шофьорът на камиона, но не се съобщава нито името, нито националността му. От дирекцията по сигурността в Одрин съобщиха, че по случая е започнато следствие.По данни на Дирекцията за митниците и търговията в област Тракия от началото на 2019 година досега са били проведени шест акции срещу наркотрафика, при които са били заловени 834 кг наркотици.", "date": "2019.01.30", "title": "Заловиха близо половин тон хероин на \"Капитан Андреево\" на влизане в България"}
{"url": "https://www.novinite.bg/articles/170448/Patni-markirovki-za-nezryashti-gi-vodyat-kam-tramvajna-liniya-i-steni", "text": "Пътната маркировка за незрящи по наскоро ремонтираната столична улица \"Граф Игнатиев\", ги отвежда съвсем близо до релсите на трамвая. За това сигнализираха те пред Нова тв. Оказва се, че това не е единственото място, където ги дебнат опасности. Маркировката на ул. \"Солунска\" на няколко места ги отвежда към сгради и стени, а ремонтът там също завърши съвсем скоро, пише Пътната маркировка за незрящи може да бъде за информация и за внимание. По плочките има ивици, които показват накъде да върви човекът с увреждане. Релефни с полусфери за тези, които сигнализират за опасност. В наредбата за достъпна среда за населението е написано, че спирките, пътните платна и местата с препятствия трябва да завършват с плочки за внимание, които да накарат незрящия да спре. Не би трябвало да има объркване според столичната община в този случай. Директорът на дирекция \"Транспортна инфраструктура\" Даниел Евлогиев обясни, че маркировката свършва преди релсите, защото такъв вид водеща ивица оказва, че следва да бъде променена посоката на движение. По „Граф Игнатиев” обаче ще бъдат поставени допълнителни елементи за осигуряване на безопасност. А когато ремонтът бъде завършен изцяло, ще се извърши проверка на маркировката. Колкото до маркировката на ул. \"Солунска\", която води хората с увреждания към стена и градинки, от общината заявяват, че щом усетят сградата пред себе си, те ще разберат, че не могат да продължат напред. ", "date": "2019.01.30", "title": "Пътни маркировки за незрящи ги водят към трамвайна линия и стени"}
{"url": "https://www.novinite.bg/articles/170451/Katastrofa-zatvori-glaven-pat-E-79", "text": "Катастрофа затвори международния път Е-79 в Кресненското дефиле. Тир с македонска регистрация и джип с арменска регистрация са се блъснали челно край Кресненските ханчета, в посока Кресна.Двамата водачи са пострадали леко, но не са откарани в болница. След удара, товарният автомобил се е забил в мантинелата, а влекачът увиснал над река Струма.Движението по пътя от Симитли към ГКПП „Кулата“ бе ограничено. Леките автомобили се отбиват на пътен възел Симитли по посока Банско и Гоце Делчев, а товарните изчакват на място.", "date": "2019.01.30", "title": "Катастрофа затвори главен път Е-79"}
{"url": "https://www.novinite.bg/articles/170445/Stefan-Danailov-se-vrashta-na-scenata-na-Narodniya-teatar", "text": "Стефан Данаилов лично обяви в социалната мрежа, че се връща на сцента на Народния театър с негов личен културен проект.  Големият български актьор получава пиесата на Питър Куилтър \"Актрисата\" от Аня Пенчева. Освен че ще играе, той ще бъде и постановчик на премиерното заглавие в Народния театър през май тази година. На сцената той ще бъде заобиколен от свои студенти, Аня Пенчева също ще бъде там. Музиката на постановката е на Иван Лечев. Костюмите са дело на Елена Иванова.   “Актрисата” разказва за една популярна и обичана звезда и за момента, когато решава да се сбогува със сцената. Последната ѝ постановка е “Вишнева градина” на Чехов. Аня Пенчева ще видим в ролята на Лидия. А Данаилов влиза в образа на швейцарския банкер Чарлз, който от 30 години е влюбен в героинята ѝ. Премиерата е на 2 май 2019 г, пише ", "date": "2019.01.30", "title": "Стефан Данаилов се връща на сцената на Народния театър"}
{"url": "https://www.novinite.bg/articles/170452/Predstavyat-noviya-shef-na-API", "text": "В сряда представят новия шеф на АПИ. Областният управител на Ловеч Георги Терзийски ще поеме ръководството на агенцията.  Това ще се случи, след като правителството го освободи от досегашния му пост.Пътната агенция остана без ръководство, след като бившият председател Светослав Глосов подаде оставка заради фалстарта на електронната система за винетките.", "date": "2019.01.30", "title": "Представят новия шеф на АПИ"}
{"url": "https://www.novinite.bg/articles/170457/Prohodat-Prevala-e-otvoren-za-dvijenie", "text": "\r\nОбластният управител Недялко Славов отмени частичното бедствено положение, отнасящо се за прохода \"Превала\", информира областната пресслужба. Движението през прохода е възстановено, но задължително с вериги. Областният кризисен щаб наблюдава състоянието на язовирите и реките, нивата им са значително повишени след обилните дъждове в по-ниските части на планинската област.\r\n \r\n\r\n\r\n\r\n\r\n\r\n", "date": "2019.01.30", "title": "Проходът „Превала“ е отворен за движение"}
{"url": "https://www.novinite.bg/articles/170449/5-obshtinski-uchilishta-shte-imat-fizkulturni-saloni-prez-2019", "text": "Пет училища в Столична община ще се сдобият с физкултурни салони през тази година. Зали за часовете по физическо и за спорт ще имат в 37 СУ в район „Люлин“, 175 ОУ в с. Мрамор, 176 ОУ в с. Негован, 64 ОУ в кв. „Симеоново“ и 100 СУ в район „Сердика“, а изграждането им е заложено в бюджета на Столична община за 2019 г., съобщи в социалната мрежа зам.-кметът Ирина Савина, пише До момента тези общински училища са без физкултурни салони. Финансирането им ще е от предвидените в проекто бюджета за 2019 г. 9 млн. лв. за разширението на 10 училища. Общо за строителство и реконструкция на образователна инфраструктура за 2019 г. са заложени над 28 млн. лв. Планувани са 19 млн. лв., с които ще продължи изграждането и реконструкцията на 7 детски градини. Техният ремонт е започнат през 2018 г., ще започне обновяване и реконструкция на още 8. 15-те детски заведения се намират в районите „Нови Искър“, „Лозенец“, „Триадица“, „Подуяне“, „Красно село“, „Люлин“, „Изгрев“, „Овча купел“, „Студентски“, „Витоша“ и „Искър“. ", "date": "2019.01.30", "title": "5 общински училища ще имат физкултурни салони през 2019"}
{"url": "https://www.novinite.bg/articles/170464/Otkriha-trup-na-vazrastna-jena-v-blagoevgradsko-selo", "text": "84-годишна жена бе открита мъртва в покрайнините на село Бело поле, Община Благоевград, в сряда сутринта, съобщава БГНЕС.Полицаи извършват оглед на мястото. Към момента няма данни за насилствена смърт. По първоначалната информация жената е паднала в ров от бивша варница.", "date": "2019.01.30", "title": "Откриха труп на възрастна жена в благоевградско село"}
{"url": "https://www.novinite.bg/articles/170453/Boto-Botev-Otvlichaneto-na-Stajko-Stajkov-e-skalapena-istoriya", "text": "Тезата, че Стайко Стайков не е знаел, че е издирван от „Интерпол“, е несериозна и недостатъчно добре обмислена. Така криминалистът Ботьо Богев коментира случая с отвлечения син на на алкохолния бос Миню Стайко в студиото на БНТ.Издирването винаги е било ахилесовата пета на криминалистиката. „Интерпол“ не е разследващ орган, а осъществява документалните действия за издирването на дадено лице, а работата се осъществява от полицейските служби, допълни той.", "date": "2019.01.30", "title": "Ботьо Ботев: Отвличането на Стайко Стайков е скалъпена история"}
{"url": "https://www.novinite.bg/articles/170447/Rekonstrukciya-na-vodoprovodi-promenya-dvijenieto-v-Sofiya", "text": "Във връзка с реконструкцията на улични водопроводи по ул. \"Св. Георги Софийски\", ул. \"Яков Крайков\" и бул. \"Ген. Едуард И. Тотлебен /южен локал/ и улична канализация по ул. \"Яков Крайков\" и \"ул. \"Феликс Каниц\" от 30.01.2019г. до 15.02.2019г. се въвеждат следните промени в организацията на движение:От 00:00 часа на 30.01.2019г. до 24:00 часа на 15.02.2019г. се закриват местата за почасово платено паркиране по южното локално платно на бул. \"Ген. Едуард И. Тотлебен\" между бул. \"Иван Е. Гешов\" и ул. \"Богдановец\" и на бул. \"Пенчо Славейков\" на 40м преди ул. \"Абоба\" в посока бул. \"Прага\".", "date": "2019.01.30", "title": "Реконструкция на водопроводи променя движението в София"}
{"url": "https://www.novinite.bg/articles/170467/V-1435-uchilishta-i-detski-gradini-ne-se-uchi-dnes", "text": "В 1435 училища и детски градини днес, 30 януари 2019 г., са преустановени учебните занятия.От днес в грипна ваканция са учениците от 52 училища в област Търговище.Продължава грипната ваканция за учениците от 267 училища в София-град, от 194 училища в Пловдивско, 124 училища в област Благоевград, 122 училища във Варненско, 105 - в област Плевен, и 41 - в област Кюстендил.В 83 училища в област Велико Търново,  в 80 училища в област Хасково, в  70 -  в област Русе,  в 59 - в област Разград, и в 72- в област Кърджали, също няма учебни занятия.Учениците от 61 училища в област Монтана, от 40 училища в област Враца и от 32 училища и три детски градини в област Видин също не ходят на училище.Няма учебни занятия още в 11 училища в София област, в 7 - в област Ловеч и в 4 училища в община Белово, област Пазарджик.Поради лоши метеорологични условия не се учи в 8 училища в област Смолян.", "date": "2019.01.30", "title": "В 1435 училища и детски градини не се учи днес"}
{"url": "https://www.novinite.bg/articles/170459/Otmeniha-chastichnoto-bedstveno-polojenie-v-Smolyansko", "text": "След пускане на движението през проход Превала областният управител на Смолян Недялко Славов отмени частичното бедствено положение, което беше в сила през изминалите два дни. Това съобщиха от пресцентъра на Областна администрация – Смолян. Проходите и участъците от републиканската пътна мрежа се разчистват и обработват. Движението през проход Рожен е забранено за МПС над 12 т, както и тегленето на ремаркета и полуремаркета. За проход Превала са в сила следните ограничения: автомобилите до 12 тона се движат задължително с вериги, а движението за МПС над 12 т. и тегленето на ремаркета и полуремаркета е ограничено. В по-ниските части от област Смолян валежите от дъжд са обилни. Язовир „Златоград“ и хвостохранилището при Ерма река преливат. До достигане на нивото на преливане на яз. „Пловдивци“ остават 50 см. Наблюдават се нивата на реките Арда, Върбица, Неделинска и при Мадан, които са значително повишени, като пикът на нивата им се очаква днес и утре. В областта няма бедстващи хора и откъснати населени места, с изключение на село Мугла, където продължават дейностите по разчистване. Денят е учебен за всички общини. Без затруднения се оказва спешна медицинска помощ и се извършват планирани операции и хемодиализа. С цел да се осигури безопасност за туристите днес ски зоната в курортен комплекс Пампорово не работи поради силен вятър и снегонавяване.", "date": "2019.01.30", "title": "Отмениха частичното бедствено положение в Смолянско"}
{"url": "https://www.novinite.bg/articles/170469/Promenyat-marshruta-na-604-zaradi-rekonstrukciya-na-vodoprovod", "text": "Маршрутът на автобусна линия 604 се променя от 30 януари до 15 февруари 2019 г. Това се налага заради реконструкция на водопровод по ул. „Св. Георги Софийски“, ул. „Яков Крайков“ и бул. „Ген. Едуард И. Тотлебен“ (южен локал) и канализация по ул. „Яков Крайков“ и ул. „Феликс Каниц“. Автобусът ще се движи по следния маршрут: в посока УМБАЛСМ „Пирогов” колите ще се движат - от бул. „Акад. Иван Е. Гешов” надясно по централното пътно платно на бул. „Ген. Едуард И. Тотлебен”, надясно по бул. „Пенчо Славейков”, надясно по ул. „Св. Георги Софийски” и по маршрута до гара „Искър”. Временна начална и крайна автобусна спирка на 604 е с код 6299 „УМБАЛСМ Пирогов - временна” на бул. „Пенчо Славейков” на 40 м преди ул. „Абоба” в посока бул. „Прага“. В променения участък колите ще спират на спирка с код 0392 „бул. Цар Борис ІІІ” на бул. „Цар Борис ІІІ” по маршрута на автобусни линии № 74, 260 и N3. Закриват се и местата за почасово платено паркиране по южното локално пътно платно на бул. „Ген. Едуард И. Тотлебен“ между бул. „Акад. Иван Е. Гешов“ и ул. „Богдановец“ и на бул. „Пенчо Славейков“ на 40 м преди ул. „Абоба“ в посока бул. „Прага“ за същия период от време, пише ", "date": "2019.01.30", "title": "Променят маршрута на 604 заради реконструкция на водопровод"}
{"url": "https://www.novinite.bg/articles/170466/Davat-5-mln-lv-za-zaplati-na-sveshtenicite", "text": "Министерският съвет отпуска 5 млн. лв. за Дирекция \"Вероизповедания”. Това стана ясно от думите на премиера Бойко Борисов в началото на правителственото заседание.\r\n„Патриархът лично ме помоли за парите, които им се полагат, да им бъдат преведени по-бързо, за да могат да изплатят заплатите на свещениците“, уточни Борисов.\r\n", "date": "2019.01.30", "title": "Дават 5 млн. лв. за заплати на свещениците"}
{"url": "https://www.novinite.bg/articles/170474/Jordanka-Fandakova-Obshtinata-nyama-otnoshenie-kam-remonta-na-Largoto", "text": "Йорданка Фандъкова каза пред журналисти в МС, че общината няма отношение към ремонта на Ларгото в столицата.Не съм запозната и нямам отношение към ремонта на Ларгото, това коментира столичният кмет Йорданка Фандъкова, запитана дали общината е участвала в контрола на изпълнението на обекта.Проектът беше изпълняван от Министерството на културата. Ние получихме този обект, за да го стопанисваме, каза Фандъкова.По-рано днес Елена Йончева изнесе информация, че на фирма изпълнител на обекта е била опростена неустойка от 700 хиляди лева.", "date": "2019.01.30", "title": "Йорданка Фандъкова: Oбщината няма отношение към ремонта на Ларгото"}
{"url": "https://www.novinite.bg/articles/170470/Avangardniyat-indi-pop-artist-Jonathan-Bree-idva-v-Sofiya", "text": "Новозеландският певец, автор на песни и продуцент, добил голяма популярност в Европа преди всичко като солов артист, идва за първи път у нас по покана на Reel Feel и Sofia Live Club. Пленителният му богат инструментален инди поп, отличаващ се с плътни замечтани вокали и изпипан аранжимент, отвеждащ в други светове, бързо спечели симпатиите на меломаните и насочи вниманието към хипнотичните му парчета. Част от летните дати от турнето вече са разпродадени, а за радост на българската публика София се включва в програмата с концерт на 8 май.Големият пробив на Jonathan Bree идва като следствие на третия му самостоятелен албум Sleepwalking, част от който е песента You’re So Cool, превърнала се в истинска сензация. Авангардното парче грабна вниманието на публиката и за кратко време събра милиони гледания в YouTube с характерното си звучене и странната визия, напомняща 60-арска банда, носеща маски от ликра. Оригиналното черно-бяло видео в мистичен ретро стил е режисирано от самия Bree, а Time Out Magazine New York заслужено го отличи с първо място в класацията си през 2017 година.В работата си Jonathan Bree доказва силна пристрастеност към поп и псайхеделик звученето от 60-те и 70-те, стреми се към богатството на пластове в аранжимента, като използва акустични инструменти и рядко прибягва до студийни ефекти. Негови идоли в подхода към писането и записването на музика са Brian Wilson от The Beach Boys и Sir George Martin, известен още като “шестият от The Beatles” заради огромния му принос в продукцията на групата. Техническите ограничения, характерни за студийните записи от това време, служат като вдъхновение и предизвикателство за експериментите на Bree, а резултатът е повече от интересен.Jonathan пише първата си песен още като 9-годишен, на 12 вече свири на барабани и записва с The Plaster Saints.  През 1998 заедно с Heather Mansfield основава The Brunettes, с които издава 4 албума и 4 EP-та. През 2002 година със Scott Mannion от инди поп бандата The Tokey Tones създават лейбъла Lil’ Chief Records, през който излизат и албумите на The Brunettes, които се радват на позитивен отзвук, като Holding Hands, Feeding Ducks се превръща в своеобразна класика в Нова Зеландия. Бандата печели популярност и в Обединеното кралство благодарение на парчето BABY (Brunettes Against Bubblegum Youth), включено в рекламна кампания за сериала Hollyoaks. Кавърът им на Lovesong на The Cure за компилацията на American Laundromat Records (A Tribute to The Cure) също е оценен високо от критиката и публиката, а песента им Red Rollerskaters е включена в саундтрака на играта NBA2K11.След работата си с The Brunettes Jonathan копродуцира албума на Princess Chelsea, включва се с вокали и режисира видеото към песента The Cigarette Duet, което става вайръл и достига повече от 40 милиона гледания. Постепенно се оттласква от по-традиционните форми на попа, изследва класическата музика, експериментира с бароковото звучене на инструменти като челеста, включва повече струнни и се движи по ръба на авангардното.На 8 май Sofia Live Club и Reel Feel ще посрещнат мистериозния Jonathan Bree с неговата изпипана, оригинална визуална и звукова естетика, запленяваща с умелото преминаване от мрачен инди поп към мечтателно псайхъделик звучене. Промоционалните билети за тази специална меломанска вечер са на цена от 25 лв., вратите на клуба отварят в 20.00 ч., а началният час е 21.00 ч. Продажбата стартира от 10.00 ч. на 29 януари в мрежата на Eventim и OMV.", "date": "2019.01.30", "title": "Авангардният инди поп артист Jonathan Bree идва в София"}
{"url": "https://www.novinite.bg/articles/170479/Ubijstvo-v-stolicata-sin-pogubi-bashta-si-v-Ovcha-kupel", "text": "Възрастен мъж е открит убит в столичния ж.к. „Овча купел“. За престъплението е задържан синът.Сигналът за починал мъж в апартамент в жк. „Овча купел“ е подаден още на 27 януари около 9:45 часа. Изпратените на място полицейски екипи установили самоличността - 85-годишен, живеещ на адреса. При първоначалния оглед по тялото на възрастния човек са установени следи от насилие.В резултат на предприетите оперативно-издирвателни и процесуално-следствени действия е установено, че извършител на деянието е 68-годишният син на жертвата, съобщват от пресцентъра на МВР. Задържан е с полицейска мярка до 24 часа.След доклад на събраните материали в Софийската градска прокуратура мъжът е привлечен като обвиняем. Наложена му е мярка за неотклонение „Задържане под стража“ за срок до 72 часа.", "date": "2019.01.30", "title": "Убийство в столицата - син погуби баща си в \"Овча купел\""}
{"url": "https://www.novinite.bg/articles/170477/Patriarh-Neofit-pozdravi-Bogoslovskiya-fakultet-na-SU-za-praznika-mu", "text": "\r\nПатриарх Неофит изпрати поздравителен адрес до преподавателите и студентите от Богословския факултет на Софийския университет \"Св. Климент Охридски\" за празника на Светите Трима светители, съобщиха от Българската патриаршия.\r\n\r\n\r\n\r\n\r\n\r\n", "date": "2019.01.30", "title": "Патриарх Неофит поздрави Богословския факултет на СУ за празника му"}
{"url": "https://www.novinite.bg/articles/170480/Golyam-pojar-na-Botevgradsko-shose-v-Sofiya", "text": "Пожар гори на столичния бул. „Ботевградско шосе“, съобщиха за Дарик от МВР. По първоначална информация гори хале, пригодено за автосервиз и складово помещение към него. Няма данни за пострадали при инцидента. Сигналът на тел. 112 е подаден малко преди 12:30 ч.На място има 5 екипа на пожарната, които все още се опитват да овладеят огъня. Причините за пожара тепърва ще се изясняват.", "date": "2019.01.30", "title": "Голям пожар на „Ботевградско шосе” в София"}
{"url": "https://www.novinite.bg/articles/170471/Glavniyat-prokuror-se-samosezira-sled-obvineniyata-sreshtu-Boil-Banov", "text": "Главният прокурор Сотир Цацаров се самосезира и разпореди незабавно извършване на проверка по повод изнесените от Елена Йончева данни на пресконференция на ПП БСП за корупционни действия на министъра на културата Боил Банов от времето, когато е бил зам.-министър. Проверката е възложена на Специализираната прокуратура предвид качеството на лицето, за което са представени данните и твърденията за извършени корупционни прояви, в резултат на които е опростена неустойка на изпълнителя  в размер на 700 000 лева, съобщиха от държавното обвинение. Още днес ще се пристъпи към изискване на цялата документация по сключването и изпълнението на договора за строителство на обект „Ларгото“, културно комуникационен комплекс „Сердика“ 2- 3 етап. Ще бъдат снети и обяснения от лицата, имащи отношение към случая, уточниха още от прокуратурата.", "date": "2019.01.30", "title": "Главният прокурор се самосезира след обвиненията срещу Боил Банов"}
{"url": "https://www.novinite.bg/articles/170489/Veliko-Tarnovo-pochete-golemiya-balgarski-darjavnik-Stefan-Stambolov", "text": "Велико Търново почете Стефан Стамболов. С военен ритуал в Старата столица бе отбелязана 165-годишнината от рождението на големия български държавник. Жители на града, ученици и млади хора, общественици и представители на институции, организации и сдружения се събраха пред паметника на Стамболов, за да си спомнят за живота и делото на бележития българин, роден във Велико Търново и управлявал България в периода 1887-1894 година. Програмата започна с литературно-музикалната композиция „Стефан Стамболов - революционер, поет, държавник“, изпълнена от учениците Десислава Димитрова, Мирослава Дончева и Бирджан Яначков. Слово произнесе директорът на Регионалната библиотека Петко Р. Славейков“ Иван Александров, който припомни, че именно 30 януари е датата, считаната от историците за рождена на Стефан Стамболов.Подчертано бе, че само 21-годишен, Стамболов вече е възприет като наследник на Апостола на свободата на Васил Левски, веднага след Априлското въстание готви съпротива срещу Османската империя, а по време на Освободителната война оказва много голяма помощ за военното разузнаване и сам снабдява войските с храна и провизии. По време на честването бе изтъкната също голямата заслуга на Стефан Стамболов за изграждането на основите на модерната България, за създаването на висшето образование, за развитието на икономиката и стопанството. Благослов бе отслужен от отец Славчо, а венци и цветя в знак на признателност поднесоха заместник-кметовете на Велико Търново Ганчо Карабаджаков и проф. Георги Камарашев, председателят на Общинския съвет Венцислав Спирдонов, областният управител проф. Любомира Попова, ректорът на ВТУ проф. Христо Бонджолов, началникът на НУВ „Васил Левски“ бриг. генерал Пламен Богданов. Същото сториха представители на различни институции, организации, сдружения, клубове, ученици и жители на Старата столица.", "date": "2019.01.30", "title": "Велико Търново почете големия български държавник Стефан Стамболов"}
{"url": "https://www.novinite.bg/articles/170488/Elhovo-i-Bolyarovo-shte-izgrajdat-instalacii-za-prerabotka-na-otpadaci", "text": "Министърът на околната среда и водите Нено Димов подписа днес договор за изграждане на инсталации за преработка на отпадъци за общините Елхово и Болярово. Проектът включва компостираща инсталация с капацитет 4000 тона годишно и инсталация за предварително третиране с капацитет 1600 тона годишно. До момента в двете общини няма инсталации и съоръжения за предварително третиране на битови отпадъци и за рециклиране чрез компостиране на зелени и биоразградими отпадъци. С успешното изпълнение на проекта ще се изгради необходимата инфраструктура за екологосъобразното управление на отпадъците на територията на Елхово и Болярово и ще се подобри качеството на околната среда за хората в общините. Съоръженията ще обслужват над 17 000 жители. Общият размер на инвестицията е над 9,7 млн. лв. Оперативна програма „Околна среда 2014-2020 г.“ осигурява безвъзмездна финансова помощ в размер на над 7,2 млн. лв. Срокът за изпълнение на проекта е 30 месеца.", "date": "2019.01.30", "title": "Елхово и Болярово ще изграждат инсталации за преработка на отпадъци"}
{"url": "https://www.novinite.bg/articles/170478/NAP-napomnya-na-targovcite-za-smyanata-na-kasovite-aparati", "text": "Националната агенция за приходите (НАП) напомни, че остават само 60 дни до смяната на касовите апарати. Изискването се отнася за всяка регистрирана по ДДС фирма.Новите правила ще за софтуерите ще спомогнат да не се укриват приходи, както и да се намали броят на манипулациите като производителите на такъв софтуер са длъжни да го модифицират и да обявят пред НАП съответствието му със законовите изисквания.Крайният срок за подмяна е 1 април т.г.Дотогава търговците трябва да приведат софтуерите си във форма, която отговаря на изискванията. До края на май пък регистрираните по ДДС трябва да подадат декларация в приходната агенция с електронен подпис, потвърждаващ информацията за софтуер. По данни на НАП към момента има 13 такива софтуера. В процес на обявяване са още 15 софтуера за управление на продажбите.а издадените касови бележки наброяват 1.5 млн. Върху тях е отпечатан и QR кодът, приет като изменение миналата година. Общият брой на касовите апарати на регистрираните по ДДС е 185 000 към края на 2018 г., като 40% от тях могат да бъдат софтуерно доработени, без да се налага смяна на хардуера. Фирмите само с 1 касов апарат пък са близо 76 000, сочат данните на НАП.От ресорната агенция съветват търговците незабавно да се свържат с производителя на софтуер, който ги обслужва, за да планират необходимите промени до края на март.", "date": "2019.01.30", "title": "НАП напомня на търговците за смяната на касовите апарати"}
{"url": "https://www.novinite.bg/articles/170473/Vejdi-Rashidov-Oshte-togava-sam-pratil-sluchaya-s-Largoto-na-sad", "text": "Бившият министър на културата и настоящ депутат от ГЕРБ Вежди Рашидов коментира в кулоарите на парламента скандала с ремонта на „Ларгото“ в столицата.По-рано през деня депутатът от БСП Елена Йончева изнесе звукозапис, на който според нея се чува гласът на министъра на културата Боил Банов. По думите ѝ, от записа става ясно, че в качеството си на зам.-министър на културата през 2016 г. Банов опрощава неустойка за 700 000 лв. на фирмата-строител на втори и трети етап от Ларгото, тъй като се е забавила със строежа.Рашидов обясни, че с негов подпис е заведена молба за изплащане на неустойките за забавянето на строителството на обекта.„След връщането ми от лечение в Германия съм подписал заповед да се заведе дело, да се изплати неустойка за забавени срокове“, подчерта Вежди Рашидов.Рашидов напомни, че са минали европейски и всякакви одити относно „Ларгото“.", "date": "2019.01.30", "title": "Вежди Рашидов: Още тогава съм пратил случая с „Ларгото“ на съд"}
{"url": "https://www.novinite.bg/articles/170475/Valeri-Simeonov-ne-vyarva-na-Elena-Joncheva", "text": "Депутатът от Обединени патриоти Валери Симеонов коментира в кулоарите на парламента, че не вярва на колежката си Елена Йончева и скандала с министъра на културата Боил Банов.„Хващал съм в лъжа Елена Йончева. Не съм сигурен, че и сега не лъже\", каза още бившият вицепремиер.„По никакъв начин не мога да приема, че хвърлянето на публични обвинения през медиите трябва да бъде насърчаван и трябва да му обръщаме внимание. Аз съм свидетел, сигурен съм, че и вие сте свидетели, че много често Елена Йончева лъже. Откъде да знам дали това, което казва, е истина или не е“, добави Симеонов.Според него би било редно първо да се изчака да се направи предварителната проверка и ако материалите стават за даване на съд, тогава да се коментира.„Помните ли онази лъжа, при която беше пробутана стара снимка от оградата, че била съборена, а се оказа, че снимката била правена още по време на градежа на оградата на един мост. Аз я хванах в 7-8 изопачавания на факти и лъжи, свързани с оградата. Откъде да знам дали това, което казва сега за Боил Банов е истина“, каза още Валери Симеонов.", "date": "2019.01.30", "title": "Валери Симеонов не вярва на Елена Йончева"}
{"url": "https://www.novinite.bg/articles/170465/Joncheva-Darjavata-funkcionira-po-primera-Alo-Banov-sam", "text": "Депутатът от БСП Елена Йончева даде специална пресконференция, в която, по думите й, разкрива схеми за корупция в строителството.Тя пусна запис, на който според нея се чува гласът на министъра на културата Боил Банов. Йончева твърди, че записът доказва как Боил Банов, настоящият министър на културата, в качеството си на зам.-министър през 2016 г., опрощава 700 000 лв. неустойка на фирма строител на втори и трети етап от Ларгото, тъй като се е забавила със строежа. \"Удивителното в този разговор е с каква лекота днешният вече министър от кабинета \"Борисов“ договаря схеми в ущърб на държавата. „Аферата „Ало,…Банов съм” е пример за това как днес функционира българската държава”, заяви Йончева.В телефонен разговор, който започва с „Ало, … Банов съм“, тогавашният заместник-министър дава указания как да бъдат подправени документи, за да не получи държавата въпросната сума,  разговаря с независим одитор, а с ръководителя на фирмата договарят как да синхронизират документите, за да не плати фирмата неустойката, която дължи за закъснениетотвърди депутатът от БСП.\"Записът е направен, защото служителите са били вкарани в незаконна схема и като застраховка\", обясни Йончева.Ето и част от разговора от записа:Банов: Имаме такъв проблем. Поради забава на СМР за период от 33 дни, те са сметнали 0.2 от стойността на договора и сумата е 690 000 - 700 000 неустойка. Ние трябва да ги искаме от онези... Сядаш с Мечкунов или с не знам кой, правиш акт 10 и го раздробяваш. Може ли да го организираме? Но трябва да са периоди,в които няма строителна документация.Служител: Това е строителният надзор, инвеститорският и Мечкунов, трябва да подпишат? Те ще подпишат ли?Банов: Ами ще разпишат...Служител: Значи така да направят, че тези 33 дни...Банов: Тези 33 дни да се покрият с акт 10 назад, за да изчезне въобще това условие... Но това, трябва да го направим до дни.", "date": "2019.01.30", "title": "Йончева: Държавата функционира по примера „Ало, Банов съм”"}
{"url": "https://www.novinite.bg/articles/170481/GERB-Joncheva-pusna-falshiva-novina", "text": "ГЕРБ защити Банов, новината на Йончева била фалшив. Ние твърдо стоим зад Боил Банов и ангажиментите му като министър. Пощенската кутия на Елена Йончева си позволи да разхвърля из цялото медийно пространство едни фалшиви новини и аз твърдя, че това е в следствие на \"голямата жега\", която тя трябва да угаси около себе си. Това е позицията на ГЕРБ, обяви депутатът Тома Биков в кулоарите на парламента.\"Поредната фалшива новина. Помните ли Хасково? Нищо в прокуратурата. Помните ли оградата? Едни снимки, едно подмятане и пак нищо. Моля всички ви да спрете да наричате Елена Йончева разследващ журналист. Това е доносничество.  Няма да се занимаваме повече с нейните \"разследвания\". Йончева е употребявана от социалистическата партия да води \"черната им борба\", каза още Биков.Според него БСП се превърнала в сайт за фалшиви новини, чийто редактор е Елена Йончева.Редно би било да изчакаме да се направи предварителната проверка и ако материалите стават за даване на съд, тогава да ги коментираме, каза пък председателят на НФСБ Валери Симеонов.\"Лично аз съм свидетел, че много често Елена Йончева лъже. От къде да знам дали това, което казва, е истина или не е\", коментира Симеонов. \"Помните ли онази лъжа как беше пробутала една стара снимка от оградата, че била съборена. Снимката се оказа, че е правена още по време на градежа на оградата на един мост\", посочи той и допълни: \"Там аз я хванах в някъде седем-осем изопачавания на факти и лъжи, свързани с оградата\".", "date": "2019.01.30", "title": "ГЕРБ: Йончева пусна фалшива новина"}
{"url": "https://www.novinite.bg/articles/170503/Ekspert-Elena-Joncheva-izleze-s-falshiva-novina-oborena-za-2-chasa", "text": "Мислех, че БСП ще спрат с безумията си. Елена Йончева 5 дни ни занимаваше с нещо ексклузивно, а накрая излезе с фалшива новина, оборена точно за 2 часa. За Народното събрание и нивото \"първа дама\" на БСП, такива разкрития са изключително нелепи. Това заяви социологът Александър Владимиров в предаването \"Плюс-минус\" по Нова телевизия. Коментарът е по повод изнесените данни от депутатката от БСП Елена Йончева за корупционни схеми с участието на министърът на културата Боил Банов. По думите ѝ става дума за строителството на обект \"Ларгото\", културно-комуникационен комплекс „Сердика“ 2-3 етап, когато в качеството си на зам.-министър по културата Банов опрощава 700 хил. лева неустойка на фирмата-строител. \"Всички чакахме да видим какво е това голямо разкритие на Йончева. Прокуратурата обаче трябва да каже своята дума, тъй като това е компетентният орган. Нормално е БСП да застанат зад Елена Йончева. Въпросът е как ГЕРБ ще изиграе този скандал. Лесно от записите може да се провери дали думите на Боил Банов ще съвпаднат с изваденото от Йончева\", коментира още Арман Бабикян – експерт по политически маркетинг. \"Не знам защо Корнелия Нинова нарича Йончева разследващ журналист, след като тя е правила само документални филми, но не и разследвания. Йончева е работила като депутат по темата за границата, заразена вода с уран и аферата в Хасково, но нищо не е направила по тези теми\", завърши Александър Владимиров.", "date": "2019.01.30", "title": "Експерт: Елена Йончева излезе с фалшива новина, оборена за 2 часа"}
{"url": "https://www.novinite.bg/articles/170486/Zaharieva-Bez-vizi-za-patuvashtite-do-Velikobritaniya-za-tri-meseca", "text": "Българските граждани, които пътуват за до 3 месеца във Великобритания, няма да имат нужда от визи. Същото ще важи и за англичаните у нас. Това стана ясно от думите на външния министър Екатерина Захариева след среща за Brexit в Министерския съвет.„Всички държави членки работим по това да има сделка за Brexit, но така или иначе трябва да бъдем готови и за вариант без сделка. Днес българското правителство одобри решение на Министерски съвет в план в две части - едното е за прилагане на споразумението за напускане, а другото напускане на Великобритания без сделка. Целта е се опитаме да минимализираме, до колкото е възможно, негативните последици, които ще има във всяка една от сферите“, посочи тя.Според Захариева по отношение на гражданите на ЕС и българските граждани е поет ангажимент, тези, които живеят на територията на Великобритания до 29 март тази година да запазят правата си, които ползват.„Днес българското правителство пое ангажимент към гражданите на Великобритания, около 7 000 души, които живеят на територията на България, да имат наистина лесна и проста процедура за регистрация, да мога да продължат да живеят и да се чувстват добре тук”, обясни още министър Захариева.Българите, които сега живеят на Острова, ще трябва да преминат през безплатна и улеснена електронна процедура, за да получат право на уседналост.", "date": "2019.01.30", "title": "Захариева: Без визи за пътуващите до Великобритания за три месеца"}
{"url": "https://www.novinite.bg/articles/170476/Banov-zayavi-che-obvineniyata-na-Joncheva-sa-skalapeni", "text": "След обвиненията на Елена Йончева за корупция министърът на културата Боил Банов заяви, че данните са скалъпени. Преди минута приключи изявлението на министъра на културата Боил Банов. \"Готов съм да подам оставка, ако тя ми бъде поискана\", каза той, но ще подам тази оставка не от чувство за вина, каза още, без да стане ясно дали от разговора му с премиера Бойко Борисов тази оставка вече е поискана. Това, което смята Боил Банов за записите, разпространени от депутата Елена Йончева, е, че това е опит за гавра. Според него този запис вероятно е монтаж от различни негови изказвания. Ето какво каза той.“Тази искова молба е на министерство на културата, която аз като зам.-министър съм съгласувал във връзка с иск към фирмата за просрочено време и за неизпълнени дейности за 750 хил. лева. Това, което се скалъпва в момента, между другото, за да бъда откровен докрай съвсем, ще ви кажа, че от четири години съм рекетиран с някакви записи, лицето се казва Ангел Ангелов и беше директор на дирекция \"Европейски програми\" в министерство на културата. Вежди Рашидов го уволни за поредица гафове, за несправяне, включително и с хипотези такива. Така че четири години съм рекетиран с този запис. Само че аз съм много спокоен и всички, които работят с мен знаят, че аз не се подавам на рекет\".Това заяви Боил Банов и каза още: \"Не съм разстроен, ядосан съм\" и допълни многократно, е, че въпросният Ангел Ангелов наистина го е рекетирал, но това не се е случвало през последните четири-пет дни, а въпросните записи, които бяха разпространени, според него, са от периода 2015-2016 година.", "date": "2019.01.30", "title": "Банов заяви, че обвиненията на Йончева са скалъпени"}
{"url": "https://www.novinite.bg/articles/170494/Rumen-Porojanov-Iskame-da-realizirame-agneta-ot-balgarski-porodi-na-pazara-na-Sauditska-Arabiya", "text": "Искаме да реализираме агнета от български породи на пазара на Саудитска Арабия. Освен българските, имаме и над 130 000 животни от нови породи, които се развиват през последните години. Пазарът е много голям и има потенциал да развием ефективно сътрудничество, включително и ферми, които да работят за износ. Това каза министърът на земеделието Румен Порожанов по време на среща с д-р Хамад бин Абдулазиз Албатшан, заместник-министър на околната среда, водите и земеделието на Кралство Саудитска Арабия. Министърът подчерта, че за да бъде стартиран износът е необходимо да се финализира ветеринарната документация, за което Българската агенция по безопасност на храните е изпратила всички документи. По време на срещата стана ясно още, че поради интерес от страна на българския бизнес за износ на живи животни за Саудитска Арабия, БАБХ е изпратила писмо до Министерството на околната среда, водите и земеделието с искане за откриване на такава процедура. При пчелния мед, към момента има изготвен здравен сертификат за износ, който предстои да бъде одобрен от страна на Саудитска Арабия. “Работим на много високи темпове, имаме добра визия за създаването на съвместно предприятие. То ще е добър сигнал, както към българския, така и към саудитския бизнес“, подчерта Порожанов. По време на срещата стана ясно, че България ще участва и през 2019 г. на „Сауди Агрофуд“ – най-голямото селскостопанско изложение в Саудитска арабия и едно от най- мащабните в арабския свят. На срещата присъства и българският посланик в Саудитска Арабия Димитър Абаджиев. Д-р Хамад бин Абдулазиз Албатшан, от своя страна потвърди големия интерес на Саудитска Арабия за засилване на отношенията между двете страни в аграрния сектор. По думите му през последната година страната е внесла осем милиона овце и има интерес към българската продукция. Преди срещата си с министър Порожанов той посети Центъра за оценка на риска по хранителната верига към МЗХГ, предвидени са срещи в Българската агенция по безопасност на храните, както и посещения в български ферми.", "date": "2019.01.30", "title": "Румен Порожанов: Искаме да реализираме агнета от български породи на пазара  на Саудитска Арабия"}
{"url": "https://www.novinite.bg/articles/170484/Rumyana-Arnaudova-Dannite-na-Joncheva-sochat-prestaplenie", "text": "По повод изнесената по-рано днес информация от Елена Йончева говорителят на главния прокурор Румяна Арнаудова сподели, че данните сочат престъпление по служба и безстопанственост. Според депутата от БСП министърът на културата Боил Банов е опростил на фирма-изпълнител на обекта за реновация на \"Ларгото\" неустойка от 700 хиляди лева.\"Екип от трима прокурора стартира днес проверка, като се изиска цялата документация по случая. Ще бъдат снети обяснения от всички лица, които имат информация по случая, за да бъде изяснено това, което ни е необходимо да решим дали да започнем наказателно производство\", заяви Арнаудова.\"Прослушахме тези записи, разпознахме гласове на хора, които считаме за автори на престъпленията. Ще поканим тези хора на разговор\", уточни говорителят на главния прокурор.\"Полагаме максимални усилия максимално бързо да стигнем до извод има ли престъпление или не\", допълни Арнаудова.", "date": "2019.01.30", "title": "Румяна Арнаудова: Данните на Йончева сочат престъпление"}
{"url": "https://www.novinite.bg/articles/170485/Jotova-i-poslanik-Temirtaj-Izbastin-obsadiha-kulturnite-vrazki-mejdu-Balgariya-i-Kazahstan", "text": "„Основната ни цел е съхраняването на българския език.“ Това заяви вицепрезидентът Илияна Йотова на среща с посланика на Република Казахстан у нас Темиртай Избастин. Вицепрезидентът отбеляза, че с екипа й са установили контакти с българската общност в Казахстан. В Павлодарска област живеят по официални данни 2500 представители на българската общност. До неотдавна зам.-председател на Асамблеята на народите на Казахстан, в която влизат представители от всички етноси, е бил Олег Димов – казахстански политик с български произход, който е починал неотдавна. Над 120 различни етноса живеят на територията на Казахстан. Вицепрезидентът и казахстанският посланик изтъкнаха традиционно добрите отношения между двете страни и двата народа. Двамата се обявиха за засилване на сътрудничеството във всички сфери. Акцент в разговорите бяха културните връзки и сътрудничеството в областта на образованието. Вицепрезидентът призова за по-активно участие на младежи от Казахстан на различни фестивали, които се провеждат в България. По думите на Илияна Йотова са необходими повече форуми, които да представят казахската култура и традиции, както и научни конференции. Вицепрезидентът и посланикът на Казахстан изразиха обща позиция за силата на културната дипломация. „Тя успява да премине и през най-здраво залостените врати“, посочи Илияна Йотова.", "date": "2019.01.30", "title": "Йотова и посланик Темиртай Избастин обсъдиха културните връзки между България и Казахстан"}
