{"url": "http://www.novinite.bg/articles/147149/30-godini-ot-obyavyavaneto-na-sSvejen-za-arhitekturno-istoricheski-rezervat", "text": "В България има много уникални места. Село , сгушило се между Карлово и Пловдив, е едно от тях. /Дарик/ Местните са категорични, че лобното място на войводата Хаджи Димитър е точно на връх Кадрафил, който е над то. В околността на  има тракийски могили, останки от крепости, калета и манастири. Тази година  отбелязва 600 години история и 30 години от обявяването си за архитектурно-исторически резерват.Разположено в Сърнена Средна гора. Преди години в   е имало училище, читалище, здравна служба. Днес средната възраст на жителите му е 70 години, но бабите и дядовците умело ползват фейсбук.\r\nКметството също комуникира чрез фейсбук. Христо Енков отдава това на факта, че през зимата в то остават малко хора, а пък и много свеженци отдавна живеят в големите градове - София, Пловдив, Варна, Бургас. Той разказва, че в \"добрите години\" населението на  е достигало 5000 души и населеното място е било околийски център на 32 села. Сега има много хора, които живеят извън то, но милеят за него и затова е кметът направил , за да може те да получават информация. Енков се е върнал у нас след дълги години зад граница и е кмет на  от октомври 2015г. В миналото той е бил мениджър, а сега е начертал пълна с идеи програма за мандата си, която е закачил на входа на кметството, за да може всеки да я прочете. И обещава да я изпълни.\r\nПо думите на Енков голяма част от обещанията вече са осъществени и той се надява да успее да върне старата слава на то. \r\nПо повод инициативата да звъни на съселяните си, Енков отбелязва, че в  зимата е тежка, със сняг и поледици, а хората са възрастни и се чувства задължени към тях. \"Когато нямаш възможност да си вземеш продукти или те е затрупал снегът, или близките ти са далеч, направихме \"Добро утро, \", за да ги чуем дали имат нужда от нещо\", казва кметът. Идеята била на съпругата му, която е датчанка но много харесва България.\r\n", "date": "2017.07.16", "title": "30 години от обявяването на с.Свежен за архитектурно-исторически резерват"}
{"url": "http://www.novinite.bg/articles/147140/Mladejat-postradal-pred-diskotekata-v-Byala-pochina", "text": "18-годишното момче, което пострада тежко при инцидент в град Бяла на 8 юли е починало към 21.00 часа снощи в Университетската болница в Русе. Това съобщиха от лечебното заведение в крайдунавския град , съобщи Дарик. Инцидентът стана около 5.50 часа на 8 юли в центъра на Бяла. Младежът беше настанен с тежка черепно-мозъчна травма в лечебното заведение след сбиване и спор за цигара пред дискотека. От прокуратурата обясниха, че 32-годишен нападател е нанесъл удар с ръка в главата на 18-годишния младеж, при който момчето пада и си удря главата в тротоарните плочки. Районният съд в Бяла задържа за постоянно в ареста нападателя. Заради случая в града в продължение на три дни бяха организирани протести. Кметът на Бяла Димитър Славов съобщи, че днес и утре в града е обявен Ден на траур.", "date": "2017.07.16", "title": "Младежът пострадал пред дискотеката в Бяла почина"}
{"url": "http://www.novinite.bg/articles/147151/Nova-grupa-nelegalni-emigranti-zadarjani-kraj-Svilengrad", "text": "Петнадесет нелегални емигранти са задържани в района на ГПУ-Свиленград, съобщиха от пресцентъра на МВР. /Дарик/ Тази сутрин в 8.00 часа от района на Свиленград на телефон 112 е подаден сигнал за опит за преминаване на държавната граница. На място са изпратени гранични патрули, които са установили 15 нелегални мигранти на наша територия - седем деца, четирима мъже и четири жени. Те заявили, че са граждани на Сирия. Образувано е досъдебно производство и продължава работата за изясняване на обстоятелствата по случая. Сигналът за преминаването на групата е подаден от народния представител от БСП Елена Йончева, която е била на мястото с бивш служител на МВР. ", "date": "2017.07.16", "title": "Нова група нелегални емигранти задържани край Свиленград"}
{"url": "http://www.novinite.bg/articles/147154/Selfi-maniyata-vze-novi-jertvi", "text": "Жена демонстрира колко вредни могат да бъдат \"селфитата\", унищожавайки серия от предмети на изкуството в търсене на перфектния ъгъл. Моментът на буквално катастрофалната суета бе уловен на видео в арт пространството за инсталации и изложби \"Фортийнт фактъри\" в \"Линкълн Хайтс\", Лос Анджелис. На кадрите се вижда как въпросната жена се навежда назад, търсейки идеалния ъгъл за снимката си по време на изложбата \"Хиперкейн\" на базирания в Хонг-Конг артист Саймън Бирш и други международни колаборатори. /Дарик/Намирайки ъгъла, но загубвайки баланса си, жената бутва първия пиедестал, а с него и скулптурата отгоре му. Следвайки \"ефекта на доминото\" изведнъж целия ред произведения на изкуството се оказват унищожени на пода.Инцидентът се е случил преди 2 седмици и е причинил непоправими щети на близо 12 скулптури, някои от които изградени от благородни метали, мрамор, дърво, найлон и метален скрап. По първоначални оценки нанесените щети възлизат на повече от 200 000 долара.", "date": "2017.07.16", "title": "Селфи-манията взе нови \"жертви\""}
{"url": "http://www.novinite.bg/articles/147150/Verijna-katastrofa-na-magistrala-Trakiya", "text": "Лек автомобил катастрофира на магистрала \"Тракия\" в близост до Ихтиман. Инцидентът стана в посока София. На място пристигнала линейка, която да окаже помощ, но минути, след като спряла на мястото на катастрофата, в нея се врязал трети автомобил, съобщава Нова.  Ранени са най-малко четирима души – шофьорът на първия автомобил, както и екипът на линейката.Към мястото са изпратени още три екипа на Спешна помощ от Елин Пелин и два от София. Всички пострадали се транспортират към столичната болница \"Света Анна\". От АПИ информираха, че движението при 44-46 км е ограничено и съветват да се използва обходният маршрут Ихтиман-София.", "date": "2017.07.16", "title": "Верижна катастрофа на магистрала \"Тракия\""}
{"url": "http://www.novinite.bg/articles/147145/Startira-koloezdachna-obikolka-po-sluchaj-180-godini-ot-rojdenieto-na-Vasil-Levski", "text": "Колоездачна обиколка по случай 180 години от рождението на Васил Левски стартира този следобед. Хиляди състезатели от страната и чужбина ще преминат днес и утре по маршрута Карлово – Троян – Ловеч, съобщава Дарик. Обиколката започва в 14.30 часа от Карлово. При провеждане на първия етап от състезанието, чийто финал ще бъде в Троян, от полицията са взети необходимите мерки за охрана на обществения ред и осигуряване безопасността на движението. За времето от 13.45 ч. до 17.00 ч.  поетапно ще бъдат спирани моторните превозни средства по маршрута: Карлово – с. Васил Левски – гр. Баня – околовръстен път – Сопот – с. Анево – с. Иганово – с. Кърнаре – Троян. В периода 13.00 ч. – 17.30 ч., затворен за движение ще е проходът “Троян – Кърнаре”. Обходният маршрут по време на ограничението ще е през Прохода на Републиката, уточняват от Агенция \"Пътна инфраструктура\".  Служителите на реда напомнят на водачите в посочения пътен участък да шофират с намалена скорост и повишено внимание, като спазват стриктно полицейските указания. Колоездачите ще продължат обиколката си в понеделник, 17 юли по отсечката Троян - Ловеч. ", "date": "2017.07.16", "title": "Стартира колоездачна обиколка по случай 180 години от рождението на Васил Левски"}
{"url": "http://www.novinite.bg/articles/147155/16-godini-zatvor-za-ubijstvo-na-kotki", "text": "В Калифорния американец бе осъден на 16 години затвор за убийството на 21 котки./Дарик/ Както съобщават местните медии, 26-годишният Робърт Фармър е извърши убийството на животни, някои от които просто излезли на разходка от домовете на стопаните си. Домашните любимци започнали да изчезват в един от районите на града през септември 2015 г., а след това започнали да ги намират мъртви.Месец след първото мистериозно изчезване на животни, на паркинга на магазин полицията открила кола, на чието табло лежала мъртва котка. В автомобила са открити и ръкавици с кръв и косми, както и ловджийски нож. Престъпникът в този момент спял в колата.", "date": "2017.07.16", "title": "16 години затвор за убийство на котки"}
{"url": "http://www.novinite.bg/articles/147162/Izrael-ne-odobryava-planovete-na-Moskva-i-Vashington-za-Yujna-Siriya", "text": "Израел се обявява категорично против плановете на Москва и Вашингтон за примирие в южната част на Сирия, тъй като това би позволило на Иран да разшири присъствието си в региона. Това съобщи в неделя израелският вестник \"Аарец\", който се позова на премиера Бенямин Нетаняху. /БГНЕС/Според изданието премиерът е съобщил позицията си на президента на Франция Еманюел Макрон на днешната среща в Париж. Договореностите за осигуряване на примирието в южните части на Сирия бяха достигнати по време на срещата на президентите на Русия и САЩ Владимир Путин и Доналд Тръмп на 7 юли в кулоарите на срещата на върха на Г20 в Хамбург.", "date": "2017.07.16", "title": "Израел не одобрява плановете на Москва и Вашингтон за Южна Сирия"}
{"url": "http://www.novinite.bg/articles/147164/Neodobrenieto-kam-Tramp-v-SASht-skacha-do-58", "text": "Обществената подкрепа за президента Доналд Тръмп спада, сочи допитване, а той трябва да преодолява множество неуспехи в изпълнението на предизборната си програма и в усилията си да отмени и замени Обамакеър. /БГНЕС/Почти 6 месеца след като встъпи в длъжност Тръмп е изправен пред намаляващо одобрение на дейността му, спаднало от 42 на сто през април на 36 процента, според допитване на в. „Уошингтън поуст” и телевизия Ей Би Си нюз, проведено сред 1001 възрастни американци.Неодобрението на Тръмп е скочило до 58 на сто.48 на сто от анкетираните „силно не одобряват” дейността на държавния глава – показател, който е бил регистриран единствено по време на втория мандат на президента Джордж Буш.48 на сто смятат, че глобалното лидерство на САЩ е отслабено откакто Тръмп влезе в Белия дом, докато 27 на сто смятат, че лидерството на САЩ е укрепнало.Преобладаващата част от респондентите (66 на сто) казват, че нямат доверие или се доверяват само донякъде на Тръмп в преговорите с чуждестранни лидери, особено с президента на Русия Владимир Путин (също 66 на сто).От тях, 48 процента казват, че въобще нямат доверие на Тръмп в преговорите с Путин.Само 33 на сто от анкетираните републиканци смятат, че Русия се е опитвала да влияе на резултата от изборите, но при демократите този процент е 80.Като цяло, 60 на сто от всички американци смятат, че Русия се е опитала да се меси в изборите – леко покачване от 56 на сто през април.Едва 7 процента от републиканците казват, че кампанията на Тръмп е улеснила руските усилия, но това се споделя от 65 на сто от демократите.Допитването е проведено в периода 10-13 юли.", "date": "2017.07.16", "title": "Неодобрението към Тръмп в САЩ скача до 58%"}
{"url": "http://www.novinite.bg/articles/147163/Snegat-v-Chili-vze-jertvi", "text": "Един човек загина, а други двама са ранени в резултат на снеговалеж в чилийската столица Сантяго. /БГНЕС/Както се съобщава от Националната служба на извънредните ситуации, поради голямото количество паднал сняг, без електричество са 215 000 потребители.Жертвата на стихията е охранител на болница, който се подхлъзнал пред сградата и при падането си ударил главата. Медицинска помощ е оказана и на две жени, пострадали от токов удар. Животът им не са в опасност. Заради снега са блокирани някои пътища.Последният силен снеговалеж в Сантяго е през 2007 година. Юли е най-студеният месец в чилийската столица, но температурата рядко пада под 0 градуса. ", "date": "2017.07.16", "title": "Снегът в Чили взе жертви"}
{"url": "http://www.novinite.bg/articles/147165/Vazmojna-otmyana-na-poleti-zaradi-Brekzit", "text": "Авиокомпании ще анулират продадени билети за полети от Великобритания за Европа, ако правителството на Обединеното кралство не успее да договори с Брюксел излизането от ЕС, съобщава БГНЕС.Предупреждението за възможна отмяна на полети ще бъде напечатано на билетите за 2019, които ще са в продажба от март догодина. „Ще отменяме полети.Ще отменяме пътувания на хора за празниците през лятото на 2019”, заяви ръководителят на ирланската авиокомпания Ryanair Майкъл О\"Лири.Според осведомени източници, засега британското правителство не успява да се споразумее с ЕС, така че договорът за открито небе, действащ в рамките на ЕС, да остане в сила.Решението за излизане от ЕС беше взето от британците на референдум на 23 юни 2016.На 29 март Великобритания официално задейства процеса на излизане от общността като предаде на председателя на Европейския съвет Доналд Туск уведомително писмо.Съгласно правилата в член 50 на Лисабонския договор за излизане от ЕС, Великобритания трябва да напусне състава на обединението до 29 март 2019 – точно 2 години след активирането на процеса по напускане. ", "date": "2017.07.16", "title": "Възможна отмяна на полети заради Брекзит"}
{"url": "http://www.novinite.bg/articles/147146/Film-za-zlatnite-sakrovishta-otkriti-v-Balgariya", "text": "Британски екип снима филм за златните съкровища, открити в България и съхранявани във фондовете на музеите в страната. Представител на телевизия BBC и на Бритиш музеум в момента са в Пазарджик, за да заснемат материал за находките от селищната могила в село Юнаците със съдействието на местни музейни експерти и дългогодишния ръководител на разкопките в обекта доц. д-р Явор Бояджиев от Националния археологически институт с музей при БАН, съобщава Дарик.Вниманието на чуждестранния екип е привлечено от миниатюрното златно мънисто, намерено при проучванията през миналата година. Смята се, че то е най-старото обработено  в света, датирано 4600 години преди Христа и е следа от високо развита култура, част от която е и то от Варненския халколитен некропол. Научното откритие стана световна сензация. Бижуто е част от фонда на Регионалния исторически музей в Пазарджик. Едновременно с това текат и тазгодишните проучвания на селищната могила. В полевата работа редом с научните работници участват и много доброволци от САЩ и Нова Зеландия. За проучванията са отпуснати допълнително 18 000 лева от Министерството на културата. Допълнителната сума ще позволи да се удължи сезонът на разкопките или в по-кратък период в тях да се включат повече участници, за да бъде по-ефективен общият им труд. Част от парите ще бъдат вложени в консервацията на обекта до следващия археологически сезон.", "date": "2017.07.16", "title": "Филм за златните съкровища, открити в България"}
{"url": "http://www.novinite.bg/articles/147139/Vasil-Levski-180-godishnina-ot-rojdenieto-mu", "text": "През годините се откриват все нови и нови паметници на  у нас и в чужбина, умножават се историческите трудове, филмите и публикациите за неговото свято дело, но като че ли най-вълнуващи си остават документите, свързани с него, писмата му, тефтерчето… Точно на тях са посветени днес двете изложби, с които Националната  „Св.св. Кирил и Методий” отбелязва 180 годишнината от рождението на великия българин, допринесъл с дела и със собствената си саможертва за възкръсването на България от пепелищата на игото. /БГНЕС/Колкото и да е невъзможно трудно сме се опитали да разкажем живота на Апостола от раждането му до неговата смърт, сподели д-р Руслан Иванов, главен архивист в „Български исторически архив” на Националната  „Св.св. Кирил и Методий”. Едната от двете ни изложби е озаглавена „Посветен на Отечеството”и тук всеки посетител може да види писмото на  до Панайот Хитов, в което той казва: „Ако печеля- печеля за цял народ, ако губя- губя само мене си”. Другият интересен документ е протокол от Общото събрание на Българския революционен централен комитет в Букурещ от пролетта на 1872 г. , на което делегатите приемат програма и устав и избират Л. Каравелов за председател, а Васил  и Панайот Хитов за членове. В документа може да се видят подписите на участниците в заседанията, включително и този на Апостола, както и записани решенията, които касаят революционната дейност и бъдещото въстание. В та има 11 постера, в които са включени много документи, свързани с живота и дейността на Левски.Има един интересен текст във в.”Зора”, брой 5312 от 14 март 1937 г., където е обявен Народния комитет „Васил ”за честването на 100-годишнината от рождението му. Председател на Народния комитет е д-р Димитър Киров, който е от известен възрожденски род, ерудиран човек, завършил образованието си във Франция, бил е и председател на Българския лекарски съюз. Неговата майка Елисавета Попова, която доживява до 104 г., е най-малката дъщеря на възрожденския учител Райно Попович, а неговият баща д-р Киро Попов е съратник на Дякона и е обесен през 1877 г. от турците.Самата Елисавета Попова има спомен за Васил  покрай съпруга си. Една от инициативите тогава за честванията е да се издаде втората част от изследването на Димитър Страшимиров за Васил  , тъй като със средства на комитета през 1929 г. е издадена само първата част от та на Левски. На 100-годишнината на Апостола е посветена и издадената през 1937 г. възпоменателна книга от комитета за честването и карловското сдружение „Васил ”- Пловдив, с автори Христо Борин и Вичо Иванов. В нея освен художествени произведения са включени и текстове за Васил  от такива учени-ерудити като д-р Петър Миятев, Иван Унджиев, Димитър Т. Страшимиров, Петър Динеков.Признателните наследници са осъзнавали през всички тези години какво дължат на този голям българин. Сред изложените книги, които допълват документалната , е първото издание на та на  от Иван Унджиев. Това забележително, задълбочено изследване съдържа повече от 1100 страници. Тази  проследява живота му стъпка по стъпка и е издадена през 1945 г. В нея има много бележки под линия които са много подробни и са ценни за всеки изследовател и читател . Всъщност, първият биограф на великия българин е Георги Кирков, който е и първият директор на Народната библиотека. Следващия биограф е Захари Стоянов, по-късно- Димитър Страшимиров с неговия документален сборник за живота и делото на Апостола.Нашата пътуваща  „Посветен на Отечеството”, която ще видите днес посети доста градове в страната , докато стигне дотук, разказа ни и доц. д-р Любомир Георгиев, ръководител на направление „Опазване на ръкописно, документално и книжовно наследство”. И веднага фиксира вниманието ни върху най-съкровеното, останало от великия българин. Няма друг документ,свързан с , който да предизвиква толкова голям интерес- безспорно това е неговото прословуто тефтерче.То представя преди всичко неговата личност, а не революционната му дейност.Тефтерчето е на разположение на Националната  и се пази в БНБ, поради редица причина, свързани със сигурността на автентичния документ.Където и да е излагано публично най-големи разговори и спорове предизвиква написаното от ръката на Апостола „Народе ????”И все още няма достатъчно ясен отговор…Изумява неговата прецизна отчетност, за всяка похарчена от него пара, има записани и съставки на лекарства, с които, вероятно е лекувал раните си, в него има дори рецепти за приготвяне на бои.Сега всеки българин може да види оригинала и да се докосне до него чрез последното дигитално издание на тефтерчето.Втората изложба за Левски тук, в Националната библиотека, също е посветена на 180 г. от рождението му и в нея ще може да се видят европейските измерения на политиката и влиянието на европейските идеи на случващото се в България по онова време, поясни Камелия Божилова, архивист в „Български исторически архив” на Националната библиотека.Експозицията е под надслов: “Да бъдем равнопоставени с другите европейски народи… Зависи от нашите собствени сили”.Любопитно е едно от таблата „Млада Европа”, чрез него могат да се проследят идеите на Гарибалди и Мацини от Италия, как те проникват в България и какво влияние оказват върху българите. Създава се цяло течение българи-гарибалдийци- тук са снимките на Петко Киряков- капитан Петко войвода, Димитър Общи и др., уточнява Божилова. Може би, най-точната оценка за мястото на Апостола в народната памет даде доц. Любомир Георгиев: „Всеки човек има нужда от нещо свято, неоспорвано…За мнозина наши народни водачи има различни гледни точки- едни ги приемат и харесват, други им опонират,има резерви към тях, но Левски е сякаш един от малцината, който обединява възхищението на огромното мнозинство от българите със своята саможертва, организационен талант, със своите ясни и светли възгледи за бъдещето на България”.", "date": "2017.07.16", "title": "Васил Левски -180 годишнина от рождението му"}
{"url": "http://www.novinite.bg/articles/147148/Otnovo-protest-sreshtu-dejstviyata-na-kmeta-Marin-Rachev", "text": "Жители на община Септември отново излизат на протест срещу действията на кмета Марин Рачев. Днес от 12:00 часа те ще „открият” символично недовършената детска площадка в квартал „Гарата” на село Варвара и ще питат кмета къде са парите, предвидени за нея, предава Дарик. Недоволните припомнят, че на 11 януари т.г. Марин Рачев сключи договор за построяване на детски площадки в общината на стойност над 250 хил. лв., в който има клауза за 100% авансово плащане. Обществената поръчка е обявена само ден преди Коледните празници м.г., а изпълнителят е избран и договорът с него е подписан за рекордните 10 работни дни (на 11 януари 2017 г.). Членовете на Инициативния комитет „Да спасим Община Септември” настояват да получат пълна информация за изпълнението на договора, който се финансира изцяло с публични средства, и кои детски площадки на територията на общината са построени или предвидени за построяване. Миналата неделя около 100 протестиращи жители на община Септември направиха спонтанно преминаване по две пешеходни пътеки на пътя Пазарджик – Велинград и така блокираха движението на превозни средства. Те поискаха Сметната палата и Агенция \"Държавна финансова инспекция\" да направят пълна ревизия на всички обществени поръчки, реализирани по времe на мандата на кмета Марин Рачев. Инициативният комитет \"Да спасим Община Септември\" иска още проверка и прозрачност на назначенията и уволненията на служители в общинските дружества, както и отмяна на решението на Общинския съвет за въвеждане на скандалната такса за пренос на кубичен метър минерална вода, която е най-висока от цялата страна. Жителите не са съгласни със 7-кратното увеличаване на таксата за водопренос - до 3,60 лева на куб. метър, което според тях ще доведе до унищожаване на туризма в района и ще остави без прехрана цели семейства. В началото на тази седмица Марин Рачев заяви пред журналисти, че проявите на недоволство са организирани само от един ползвател на минерална вода – Николай Проданов и го обвини публично, че му е пращал в кабинета мутри, за да го сплаши. Според кмета в момента няколко човека се опитват да обсебят минералните извори и не искат да имат конкуренция. Общината пък се опитвала да даде възможност на повече фирми да развият туристически услуги. Над 200 човека проявяват интерес към инвестиции във Варвара, твърди още Рачев и уверява, че с действията си той и екипът му защитават обществения интерес.", "date": "2017.07.16", "title": "Отново протест срещу действията на кмета Марин Рачев"}
{"url": "http://www.novinite.bg/articles/147141/Dajdove-nad-Zapadna-i-Centralna-Balgariya", "text": "Оранжев и жълт код за обилни валежи и гръмотевични бури са обявени за 16 области на страната и столицата за 16 юли, неделя, сочи справка в сайта на Националния институт по метеорология и хидрология към БАН. /Дарик/   В неделя над Западна и Централна България ще се развива мощна купесто-дъждовна облачност. На много места ще има валежи и гръмотевични бури. Очакват се градушки. Има условия за значителни количества. Над източните райони ще преобладава слънчево време с временни увеличения на облачността, там валежи не се очакват.  От север-североизток с умерен, в източните райони и временно силен вятър ще нахлува хладен въздух. Температурите ще се понижат и максималните ще бъдат между 17 и 22 градуса, на места в Югоизточна България до 27-28 градуса.  Оранжев код за обилни валежи и гръмотевици е обявен за девет области на страната и София за 16 юли. Предупреждението е в сила за областите Ловешка, Габровска, Пловдивска, Пазарджишка, Смолянска,  Благоевградска, София-област, София-град, Пернишка и Кюстендилска. В тези райони се очаква да има значителни валежи от дъжд, придружени с гръмотевични бури. Прогнозираните сумарни количества за денонощието са 35-60 л/кв.м. Ще има условия и за градушки.  За седем области на страната е обявен жълт код за обилни валежи и гръмотевична активност за 16 юли. Предупреждението е в сила за областите Монтанска, Врачанска, Плевенска, Великотърновска, Старозагорска, Хасковска, Кърджалийска. В тези райони се очаква да има значителни валежи от дъжд, придружени с гръмотевични бури. Прогнозираните сумарни количества за денонощието са 15-35 л/кв.м. Ще има условия и за градушки. През нощта срещу понеделник валежите ще продължат и отново на много места ще са значителни.\r\n\r\n\r\n\r\n", "date": "2017.07.16", "title": "Дъждове над Западна и Централна България"}
{"url": "http://www.novinite.bg/articles/147158/Postradali-pri-katastrofa-na-patya-Ruse-Byala", "text": "Трима души пострадаха при тежка катастрофа между два автомобила на пътя Русе-Бяла. Това съобщи директорът на областната полицейска дирекция в Русе старши комисар Теодор Атанасов./Дарик/Сигналът е подаден малко след 17:00 ч. днес. Два автомобила са се блъснали челно в района на ТИР паркинг \"Мидата\". Веднага на място са изпратени три линейки и екипи на полицията.От Спешна помощ обясниха, че пострадалите - двама мъже и жена, са откарани в Университетската болница в Русе. Най-тежко е състоянието на 45-годишната жена, която е с политравма и с опасност за живота. Двамата мъже са с контузии и травми.Заради инцидента движението се осъществява по обходен маршрут през град Две могили и село Иваново.", "date": "2017.07.16", "title": "Пострадали при катастрофа на пътя Русе-Бяла"}
{"url": "http://www.novinite.bg/articles/147159/Poroite-v-Smolyansko-podkopaha-glavnata-patna-otsechka-Dospat-Teshel", "text": "Заради пороите в Смолянско, се свлече подпорна стена в центъра на Борино, като подкопа и главната пътна отсечка Доспат – Тешел. Инцидентът станал около 12:30 ч. днес./Дарик/ Вследствие на валежите каменна зидария се е свлякла на пътя и е затворила едното платно, уточниха от Областно пътно управление в Смолян. Проблемният участък е сигнализиран с пътни знаци.Преминава се с повишено внимание в едното платно, с изчакване.  Падащи камъни по пътните платна пък има по всички направления в областта, но вследствие на това няма затворени пътища или създадени по-големи проблеми.  ", "date": "2017.07.16", "title": "Пороите в Смолянско подкопаха главната пътна отсечка Доспат – Тешел"}
{"url": "http://www.novinite.bg/articles/147157/Vremenno-spirane-na-vadasnabdyavaneto-v-Sofiya-Na-17-yuli-2017-g", "text": "На 17 юли 2017 г. (понеделник), във връзка с изпълнение на инвестиционен проект за реконструкция на уличен водопровод на ул. „Шандор Петьофи“ Център, се налага спиране на водоподаването от 9:00  до 21:00 часа на клиентите на „Софийска вода”, живеещи в района на: по ул. „Шандор Петьофи“ от бул. „Витоша“ до ул. „Цар Асен“ по ул. „Удово“ от ул. „Шандор Петьофи“ до ул. „Доспат“/Дарик/   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Удово“ ъгъла с ул. „Шандор Петьофи“.  След възстановяване на водоснабдяването е възможно временно повишаване  мътността на водата.На 17 юли 2017 г. (понеделник), във връзка с изпълнение на инвестиционен проект за реконструкция на уличен водопровод до ул. „Борова гора“ с. Пасарел, се налага спиране на водоподаването от 9:00  до 21:00 часа на клиентите на „Софийска вода”, живеещи в района на: по ул. „Вец Пасарел“ от №56 до №66   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Вец Пасарел“ бл. 3. След възстановяване на водоснабдяването е възможно временно повишаване  мътността на водата. След реализацията на тези инвестиционни проекти клиентите на „Софийска вода” живеещи в района ще почувстват значително подобреното качество на предоставяните услуги. На 17 юли 2017 г. (понеделник), във връзка с подмяна на сградно водопроводно отклонение на ул. „Цветан Радославов“ жк. „Гео Милев“ се налага спиране на водоподаването от 10.00  до 17:00 часа на клиентите на „Софийска вода”, живеещи в района на: ул. „Цветан Радославов“ №11, №13, №15 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Алфред Нобел“ ъгъла с ул. „Цветан Радославов“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . “Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.07.16", "title": "Временно спиране на вадаснабдяването в София На 17 юли 2017 г."}
{"url": "http://www.novinite.bg/articles/147160/Mikrobus-e-padnal-v-reka-Iskar", "text": "Една жена е починала, след като микробус, пътуващ по ул. \"Самоковско шосе\" в София, е паднал в река Искър. Това съобщи  комисар Тенчо Тенев, началник на отдел „Пътна полиция“ към Столична дирекция на вътрешните работи (СДВР). /Дарик/   Автомобилът се е движел с висока скорост и е излязъл от пътното платно. Той е управляван от българин, а в него са пътували английски граждани.   67-годишна английска гражданка е починала на път за болницата. При инцидента има и други пострадали пътници от микробуса, които обаче не са със сериозни наранявания. Те са били прегледани и освободени от болницата.   Комисар Тенев съобщи, че на територията на столицата в днешния ден има и инцидент с блъсната пешеходка.   \"Двама души, баща и син, са катастрофирали на бул. \"Цариградско\" шосе в района на Горубланяско ханче и в момента се преглеждат от лекари\", добави той.", "date": "2017.07.16", "title": "Микробус е паднал в река Искър"}
{"url": "http://www.novinite.bg/articles/147156/Zelenite-ploshti-v-Sofiya-prodaljavat-da-namalyavat", "text": "Пореден протест срещу застрояването на зелените площи в София. Този път недоволството е в столичния квартал \"Дружба\", където тази сутрин багери са влезли в терен близо до езерото/Дарик/  Живеещите на близо се събрали на спонтанна демонстрация и успели да спрат опитите за зареждане на мястото. От \"Обществен съвет Дружба\" посочват, че статутът на земята е променен - от зелен става кафяв.   От 2009 година частно лице е собственик на земята и днес направи опит да постави ограда там. Самата земя е попаднала под реституция, след като статутът й е променен. А собствениците имат намерение да си извадят разрешително за строеж и да построят осеметажна сграда на зелената площ.   Хората от квартала са готови да протестират и пред местната администрация. Предстои да се изискват всички документи и разрешителни по случая от администрацията на район „Искър“.", "date": "2017.07.16", "title": "Зелените площи в София продължават да намаляват"}
{"url": "http://www.novinite.bg/articles/147161/Izklyucheno-osvetlenieto-v-tunela-pri-Kresnenskoto-hanche", "text": "Изключено е осветлението в тунела при Кресненското ханче, съобщиха от Агенция \"Пътна инфраструктура\" (АПИ)./Дарик/   Причина е повреда в електрическото захранване.   От АПИ съветват шофьорите да се движат с повишено внимание.", "date": "2017.07.16", "title": "Изключено осветлението в тунела при Кресненското ханче"}
{"url": "http://www.novinite.bg/articles/147142/Amerikanski-voenen-transportiran-po-speshnost-do-bolnicav-Plovdiv", "text": "Военнослужещ от Въоръжените сили на САЩ беше транспортиран този следобед от Учебен  \"Корен\" до УМБАЛ „Свети Георги” в Пловдив с вертолет от състава на Военновъздушните сили на Република България, съобщиха от Министерството на отбраната. /Дарик/Заболяването на ия не е животозастрашаващо и не е свързано с участието му в учението \"PEACE SENTINEL 17\", което се провежда на а край Ново село, допълват от военното министерство. По неофициална информация от лечебното заведение, американският  е получил остра бъбречна криза, което наложило транспортирането му до Пловдив. До пристигането на военния , полиция бе отцепила пътя към Университетската  „Свети  Георги” от към Спешното отделение.", "date": "2017.07.16", "title": "Американски военен транспортиран по спешност до болница в Пловдив"}
{"url": "http://www.novinite.bg/articles/147153/Seriozna-vodoprovodna-avariya-v-Plovdiv", "text": "Заради ремонтни дейности по отстраняване на възникнала авария на главен водопровод на кръстовището на бул.\"Христо Ботев\" с бул.\"Цар Борис III-ти Обединител\" в Пловдив, се налага отклоняване на част от трафика на моторни превозни средства в района. От полицията са въвели временна организация на движението. /Дарик/ Автобусите от градския транспорт се движат с променен маршрут. Част от тях минават по улиците \"Цанко Дюстабанов\" и \"Авксентий Велешки\", а тези в посока ЖР \"Тракия\" се движат по ул. \"Петко Д. Петков\", съобщиха от ОП \"Организация и контрол на транспорта\". Района на аварията - части от бул.\"Христо Ботев\", бул.\"Цар Борис III-ти Обединител\" и ул.\"Авксентий Велешки\", са с нарушено водоподаване. Липсата на вода в домакинствата на абонатите, намиращи се в този участък, ще продължи до отстраняване на аварията.   ВиК дружеството се отнася с разбиране към всички свои засегнати потребители за временно причиненото неудобство. ", "date": "2017.07.16", "title": "Сериозна водопроводна авария в Пловдив"}
{"url": "http://www.novinite.bg/articles/147147/Chasti-ot-pokrova-i-rizata-na-Sv-Bogorodica-pristigat-v-Plovdiv", "text": "Ковчежето с частиците от покрова и ризата на Св. Богородица от храма на Руския православен университет „св. Йоан Богослов“ ще пребивават в Пловдивската епархия на Българската православна църква. С молба към Светейшия патриарх Кирил се е обърнал Пловдивският митрополит Николай, а пристигането на светините в България е свързано с деня на св. великомъченица Марина и с храмовия празник на митрополитския храм на Пловдив. /Дарик/ В навечерието на празника тази вечер от 18:00 ч., в Катедралния храм „Успение Богородично” в Пловдив ще бъдат посрещнати част от покрова и одеждите на Света Богородица, донесени от игумен Петър Еремеев, наместник на Високо-петровския мъжки манастир в Москва и ректор на Руския православен университет „Св. Йоан Богослав”. Също така от Света Гора в Атон ще бъде донесено и подарено на Пловдивската митрополия копие на чудотворната икона на Св. Богородица-„Всецарица”, след което в литийно шествие светините ще бъдат пренесени до Митрополитския храм „Света Марина”, където ще бъдат поставени за поклонение на вярващите. От 18.30 ч. ще започне празничната архиерейска вечерня.   Утре, на 17 юли, когато се чества паметта на света великомъченица Марина, в едноименния Митрополитски храм, в 9.00 Негово Високопреосвещенство Пловдивския митрополит Николай ще възглави светата Литургия по повод празника, в съслужение с митрополити - членове на Светия Синод на Българската православна църква, епископи и свещеници.   На всеки богомолец ще се дава за благословение икона с образа на св. Богородица и памук, осветени на светините, и ще бъде помазван с елей за здраве и благополучие.  С благословението на Светейшия патриарх Московски и на цяла Русия Кирил частиците от покрова и ризата на Пресвета Богородица се пазят в храма на Руския православен университет от 2012 г. Пренасянето им в църквата „Св. ап. и ев. Йоан Богослов“ под Вяз ознаменува възраждането на богослужебния живот в храма след 85-годишен период на разорение. В наши дни храмът е не само духовен център на Православния университет, но и място за поклонничество за православните московчани. Заедно с частиците от ризата и покрова на Св. Богородица с благословението на Негово Светейшество там се пази мощехранителница с частица от главата на св. великомъченик Георги, а също и частици от мощите на светите Петър и Феврония,Тази чудотворна икона датира от ХVII век и се намира на левия проскинитарий до североизточната колона на съборния храм в манастира “Ватопед”- на Света Гора, Атон. Съгласно разкази на монаси от манастира един съвременен пример за това, че иконата е особено благодатна, е следното събитие: Един младеж влязъл в храма и отивал да се поклони на иконата, но от нея със силен шум излязла несътворена светлина под формата на слънчев диск, който ударил младежа в гърдите и го хвърлил на земята. Щом се съвзел, младежът изповядал със сълзи, че е живял далеч от Бога и е бил отдаден на занимания с магия. Така чудотворната намеса на Пресвета Богородица помогнала на младежа да се опомни и поправи, и да придобие духовен живот, като последва тайнствения живот на Църквата. Иконата има също и способността, и благодатта да лекува страшните злокачествени заболявания. Известни са нелечими случаи на злокачествени заболявания, които са излекувани в наши дни след прочитане на Молебен канон на Пресвета Богородица пред тази чудотвонрна Богородична икона “Всецарица”, която е, Погубителката на раковата язва и Тайната Сладост на жестоко страдащите.", "date": "2017.07.16", "title": "Части от покрова и ризата на Св. Богородица пристигат в Пловдив"}
{"url": "http://www.novinite.bg/articles/147152/Bira-ot-limec", "text": "Технология за устойчиво отглеждане на еднозърнест лимец, подходящ за производство на бира, създадоха учени от Института по растителни генетични ресурси в Садово, съобщава Дарик. Това става в рамките на международен проект.каза доц. д-р Станислав Стаматов от Института по растителни генетични ресурси в Садово.  Специалистите започнали подбор на гъстотата и времето на сеитба, обработката на почвата и крайните резултати били повече от впечатляващи.допълни доц. д-р Стаматов. каза и гл. асистент Николая Велчева от Садовския растителен институт. По проект лимецът, отглеждан по този начин, ще се използва и за производство на бира. “”, заяви доц. Станислав Стаматов.  Лимец се отглежда в различни региони на страната, но учените от Садово се надяват с тяхна помощ културата да стане още по–атрактивна за земеделските производители в България.  ", "date": "2017.07.16", "title": "Бира от лимец"}
{"url": "http://www.novinite.bg/articles/147143/Britanski-turisti-nanasyat-shteti-za-milioni", "text": "\"Туристикус британикус\" е представител на един специфичен вид, който напусне ли обичайното си местообитание, радикално подобрява способността си да се налива с алкохол и да се закача с другия пол\", цитира Дарик германски източници.   Подобен спектакъл се разигра наскоро в курорта Палманова на испанския остров Майорка, където дивите крясъци на група голи британци дълго време огласяха центъра на курортното селище. Но какво да ги правиш - нали всяка година оставят огромни суми пари не само в курортите на Майорка, но и в България, Хърватия или Турция, пише германското издание.Новият трик на някои от тях обаче е на път окончателно да развали имиджа им, разясняват по-нататък що е то „holiday sickness fake\". Става дума за симулиране на болест по време на почивката, от което хотели и туроператори понасят щети за милиони. В курортите по Средиземноморието например от известно време насам се наблюдават необяснимо много случаи на чревни инфекции сред британските туристи.   Асоциацията на британските туроператори (ABTA) твърди, че предявените искания за компенсации са нараснали с 430% в сравнение с 2015 година. Междувременно се знае, че туристите предявяват тези искания с помощта на специално създадени за целта фирми. През последните три години случаите станаха толкова много, че сега проблемът стигна чак до британското правителство. И докато външният министър Борис Джонсън се пошегува, че сънародниците му явно имат най-чувствителните стомаси на света, премиерът Тереза Мей обяви, че иска да затвори правната вратичка, позволяваща предявяването на подобни искания - с цел да се намалят разходите на туроператорите и хотелите за съдебни процеси, които в повечето случаи надхвърлят сумата на поисканите от туристите обезщетения.В редица чуждестранни курорти вече има фирми, които се опитват да набират нови клиенти - понякога с абсурдни методи. Изданието разказва как линейка със сирена обикаляла из курорт на остров Тенерифе, а право да се качи в нея имал всеки, който твърдял, че страда от някаква чревна инфекция. Всеки път случаите завършвали с жалби до съответните туроператори.  Подобни трикове засягат особено болезнено Майорка. Асоциацията на британските туроператори съобщава, че през миналата година хотелиерите там са претърпели загуби в размер на около 50 милиона евро. И тъй като на практика не могат да се защитават по юридически път, някои от тях вече обявиха, че ще вдигнат цените на пътуванията. ТУИ и Томас Кук дори възнамеряват да спрат да предлагат оферти „ол инклузив\" на британски туристи, а в краен случай може даже изобщо да не ги допускат до своите хотели. Ако изпълнят тези закани, \"туристикус британикус\" няма да има друг избор, освен да си остане у дома.", "date": "2017.07.16", "title": "Британски туристи нанасят щети за милиони"}
{"url": "http://www.novinite.bg/articles/147144/Vazstanovyavat-detskiya-lager-Bachkovo", "text": "По идея на монашеското братство от Бачковския манастир деца от цялата страна ще могат да почиват в бившия пионерски лагер \"Пеньо Пенев\" край село Бачково. Предстои ремонт на помещенията, но едва след като Министерският съвет прехвърли собствеността на сградите към манастира, съобщава Дарик. Преди 12 години с решение на правителството сградите и земята на пионерския лагер са включени в активите на държавното дружество \"Ученически отдих и спорт\" при неговото учредяване и базата е преименувана на \"Бачково\". Въпреки това до днес тя не е използвана по предназначение и се руши. Дори не е сложена табела с новото име. Бачковският манастир обаче вече е успял да получи документи за собствеността си върху две трети от земята в базата. Затова игуменът на обителта предлага тя да се използва. \", каза архимандрит Симон – игумен на Бачковския манастир. За тази година са предвидени две смени за 100 деца скаути и за 20 от русенската епархия. Разходите за почивката ще се поемат от манастира. Гостите ще могат да опознаят и резервата \"Червената стена\", в който се намира почивната база., допълни архимандрит Симон. От Министерството на образованието потвърдиха за интереса към базата на Бачковския манастир, но уточниха че все още не е уточнен статутът на част от имотите, към които претенции е предявила и Община Асеновград.", "date": "2017.07.16", "title": "Възстановяват детския лагер \"Бачково\""}
