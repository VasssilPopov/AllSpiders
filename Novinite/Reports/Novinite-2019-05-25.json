{"url": "https://www.novinite.bg/articles/175930/Sad-zaporira-smetki-i-imoti-na-kmeta-na-Septemvri-i-na-saprugata-mu", "text": "Заради иск на Антикорупционната комисия за над 9 милиона лева Пазарджишкият окръжен съд запорира сметки и имоти на кмета на Септември Марин Рачев, на съпругата му и на свързани с тях фирми. Претенциите на комисията са за незаконно придобито имущество.Решението на комисията е на база шест тома доказателствен материал, част от който е и прословутото тефтерче, което бе открито в спалнята на Рачев при обиска през февруари миналата година. В него са записани големи суми пари и инициали на хора. Тогава Специализираната прокуратура му повдигна обвинение за източване на общината като действащ кмет. Реакцията на Инициативния комитет \"Да спасим община Септември\", който предизвика проверките. Адвокат Николай Баташки: \"Продължаваме да питаме защо Министерството на финансите бездейства, след като Община Септември е във фактическа неплатежоспособност, тоест фалит, и на сайта на Министерството е посочена информация за поети задължения от над 22 милиона лева, без да е ясно за какво са тези поети задължения\".Определението за запор на имотите и банковите сметки на Рачев и кръга около него не е окончателно, но обжалването му пред Пловдивския апелативен съд не спира изпълнението му. Преди седмица Рачев получи условна присъда от 2 години и половина заради укрити данъци в големи размери за период преди да стане кмет на Септември.", "date": "2019.05.25", "title": "Съд запорира сметки и имоти на кмета на Септември и на съпругата му"}
{"url": "https://www.novinite.bg/articles/175920/Spirat-dvijenieto-na-kamionite-nad-12-t-po-avtomagistralite", "text": "На 26 май /неделя/ от 12 ч. до 20 ч., се спира движението на камионите над 12 тона по автомагистралите и най-натоваренитe пътища. За улеснение на трафика и повишаване безопасността на движение в участъците с ремонт на автомагистралите „Тракия“ и „Хемус“ има две ленти за София и една за Бургас или Варна.Агенция „Пътна инфраструктура“ апелира шофьорите да карат разумно и със съобразена скорост, да спазват правилата за движение и да не използват аварийните ленти. Eмоционалното шофиране не гарантира по-кратко пътуване, но застрашава живота и здравето на всички останали, които спазват правилата. В участъците с ремонт на АМ „Хемус“, в района на виадуктите при 19-ти км /виадукт „Потоп“/, при 36-ти и 37-ми км /виадукт „Коренишки дол“/ и при 51-ви километър, от 10 ч. в събота - 25 май, до 10 ч. в понеделник - 27 май, когато много хора ще пътуват към столицата, ще има две ленти за София и една Варна. В пиковите часове при интензивен трафик е възможно по-бавно предвижване в участъците с ремонт на АМ „Хемус“ и поради това шофьорите е необходимо да предвидят повече време за пътуване и да не предприемат рискови изпреварвания. Обновяването на виадуктите и тръбата за София на тунел „Витиня“, изграждани преди повече от 30 години, е наложително и трябва да бъде направено, за да се пътува след това по-удобно и безопасно. На АМ „Тракия“ се ремонтира платното за Бургас на виадуктите - при 13- ти, 15-ти и 20-ти километър. За улеснение на трафика от 10 ч. в събота - 25 май, до 10 ч. в понеделник - 27 май, в района на участъците с ремонт, ще има две ленти за София и една Бургас. На обектите се работи изключително интензивно, за да може ремонтните дейности на АМ „Тракия“ да приключат преди началото на активния туристически сезон. Алтернативен маршрут на АМ „Тракия“ в посока Бургас е Подбалканският път I-6, а на АМ „Хемус“ в посока Монтана и Видин - проходът „Петрохан“ и Искърското дефиле. За улеснение на трафика през Владая и повишаване на пътната безопасност на 26 май ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по- удобно и безопасно. Алтернативен маршрут на първокласния път през Владая е АМ „Струма“. Движението на моторните превозни средства над 12 т се ограничава по най-натоварените пътни направления въз основа на съвместна заповед на АПИ, ГД „Национална полиция“ и ИА „Автомобилна администрация“. Предвижда се спиране на движението на 26 май /неделя/ от 12 ч. до 20 ч., по следните участъци:  автомагистралите; 2  път I-1 с. Ребърково - Ботевград, като движението се пренасочва по път II- 16 Ребърково - Своге - Софийски околоврестън път в посока София;  път I-1 - от Благоевград до ГКПП „Кулата“;  път I-4 п. в. „Коритна“ - Велико Търново - Шумен;  път I-5 Русе - Велико Търново;  път I-8 ГКПП „Калотина“ - София;  път I-9 Варна - Бургас;  път II-18 Околовръстен път на град София;  път II-99 Бургас - Царево. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). Карта с временната организация на движението на МПС над 12 т по участъците от републиканската пътна мрежа в почивние дни около 24 май 2019 г. в приложения линк - http://www.api.bg/index.php/bg/karti/vremenna- organizaciya-po-uchastci-ot-rpm-za-mps-nad-12-t-za-pochivnite-dni-okolo-24-maj/ Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2019.05.25", "title": "Спират движението на камионите над 12 т по  автомагистралите"}
{"url": "https://www.novinite.bg/articles/175921/Dnes-e-den-za-razmisal-predi-evrovota", "text": "Днес е денят за размисъл преди изборите за Европейски парламент. Забранена е политическата агитация и публикуването в медиите на социологически проучвания.В срок до днес, включително, Централната избирателна комисия регистрира наблюдатели и публикува на интернет страницата си техен регистър, съобщава БТА.До 17.00 ч. днес партиите, коалициите и инициативните комитети подават в районните избирателни комисии /РИК/ заявление за регистрация на застъпниците на кандидатските листи.РИК регистрира до изборния ден застъпниците и им издава удостоверения. РИК води публичен регистър на застъпниците по кандидатски листи, който публикува на интернет страницата си.В срок до днес определените СИК получават техническите устройства и всички други изборни книжа и материали, необходими за машинното гласуване. ", "date": "2019.05.25", "title": "Днес е ден за размисъл преди евровота"}
{"url": "https://www.novinite.bg/articles/175925/MVnR-Nyama-informaciya-za-postradali-balgari-pri-eksploziyata-v-Lion", "text": "Към 21 ч българско време няма информация за пострадали българи при експлозията в Лион. Това съобщават от МВнР.  От там допълват, че посланик Ангел Чолаков е разговарял с представители на българската общност във френския град, които са го информирали, че постоянно живеещите ни сънародници там са живи и здрави.", "date": "2019.05.25", "title": "МВнР: Няма информация за пострадали българи при експлозията в Лион"}
{"url": "https://www.novinite.bg/articles/175951/Balgari-bili-na-metri-ot-vzriva-v-Lion", "text": "13 са ранените при взрива на пешеходна улица в Лион. Властите разследват терористичен акт. Няколко българи са се оказали на метри от атаката, предаде Нова телевизия.Полицията в Лион продължава активно да издирва предполагаемият извършител. Говори се за терористичен акт, въпреки че до този момент няма член или организация, които са поели отговорността за извършеното нападение. Антитерористичната прокуратура работи по случая, което е ясен знак, че може би наистина става въпрос за терористична атака.Във френския град Лион е една от най-големите български общности във Франция.Българка се оказва пряк и неволен свидетел на атаката. Зорница Стоянова живее и работи от години в Лион. В момента, когато взривът избухва, жената e в отсрещната сграда. Соделя през сълзи шока от преживяното.„В 17:30 напусках работа. Чаках асансьора, до мен беше една възрастна жена на 78-години. Не видяхме какво точно се случва. В момента, в който е избухнала бомбата, чухме силните писъци, крещенето. Хората бяха изплашени. Биеха по вратата на главния вход на сградата, за да се скрият, явно ги беше страх, че ще продължи. Ние не знаехме какво точно се случва. След това дойдоха Бърза помощ и полиция”, разказа Зорница Стоянова.Повече от час след инцидента Зорница остава блокирана в сградата, където заедно с други свидетели дава показания пред полицейските власти. „Полицията ни държа много време, повече от час. Разпитваха ни дали сме видели нещо, дали сме чули нещо. Разпитваха абсолютно всички. Търсеха и най-малката информация, което е съвсем нормално. Имаше много лекари и Бърза помощ, които постоянно се интересуваха от това как сме и как се чувстваме всички. Беше ужасно. Имаше много  деца и хора, които гледаха отвсякъде”, каза още Стоянова.Междувременно, полицията продължава издирването на основния заподозрян за взрива. Става дума за мъж, избягал с велосипед. Той е бил заснет от охранителна камера да оставя чанта пред пекарна в Лион малко преди експлозията. „Мъжът е заснет от камерите, така че знаем откъде е дошъл и накъде се е отправил”, заяви кметът на втори район в Лион - Дени Броликие. 13 души са пострадали при взрива, повечето са приети в болница с леки наранявания.„Нараняванията са причинени от парчета стъкла от хладилната витрина, която е изпочупена от експлозията. Има повърхностни наранявания от парчета метал”, каза още Броликие. Разследването на експлозията е поето от специалисти по борба с тероризма, обявиха от прокуратурата.", "date": "2019.05.25", "title": "Българи били на метри от взрива в Лион"}
{"url": "https://www.novinite.bg/articles/175919/Dnes-shte-ima-razkasana-oblachnost", "text": "Днес ще има разкъсана облачност намаляваща до предимно слънчево. След обяд, главно над източните и планинските райони, отново ще се развива купеста и купесто-дъждовна облачност и на много места там ще превали и прегърми. Ще духа до умерен, в Дунавската равнина и Горнотракийската низина временно силен западен вятър. Максималните температури ще са предимно между 22° и 27°.Преди обяд в планините ще преобладава слънчево време. След обяд ще се развива купеста и купесто-дъждовна облачност и на много места ще превали и прегърми. Ще е ветровито, с умерен, по високите и открити части - силен вятър от запад-северозапад. Максималната температура на височина 1200 метра ще е около 15°, на 2000 метра - около 10°.По Черноморието облачността ще е разкъсана намаляваща до предимно слънчево. След обяд ще се развива купеста и купесто-дъждовна облачност и ще има валежи, придружени с гръмотевици. Ще духа до умерен западен вятър, който след обяд временно ще се ориентира от югозапад. Максималните температури ще са между 20° и 23°. Температурата на морската вода е 17°-20°. Вълнението на морето ще е 1-2 бала.", "date": "2019.05.25", "title": "Днес ще има разкъсана облачност"}
{"url": "https://www.novinite.bg/articles/175931/Signali-za-problemi-s-dostavkata-na-mashinite-za-glasuvane", "text": "От Централната избирателна комисия съобщиха за сигнали, свързани с проблеми с доставката на машините за гласуване, пише БНР.От фирмата доставчик \"Сиела Норма\" твърдят, че МВР променя предварително съгласувани графици за пренасяне на машини.Проблеми са установени в Софийска област, Враца и 23-ти район в София град. ЦИК ще изпрати писмо за съдействие до ръководството на МВР и до фирмата доставчик, каза председателят на комисията Стефка Стоева.Централната избирателна комисия покани на спешна среща по казуса с доставката на машините до секциите директора на Националната полиция главен комисар Христо Терзийски. ", "date": "2019.05.25", "title": "Сигнали за проблеми с доставката на машините за гласуване"}
{"url": "https://www.novinite.bg/articles/175941/Trima-ot-ranenite-v-Lion-sa-vse-oshte-v-bolnica", "text": "Трима от 13-те ранени при вчерашното нападение в центъра на френския град Лион са все още на лечение в болница, предаде ДПА, като цитира кмета на Лион.Жерар Колон каза пред телевизия Бе Еф Ем, че само един от тримата, оставащи в болница, е в сериозно състояние и че е можело \"нещата да са по-зле\".Специалисти по борба с тероризма разследват експлозията, станала около 17.30 ч. местно врече вчера до пекарна на ул. \"Виктор Юго\", в пешеходна зона на Лион.Полицията публикува в Туитър снощи призив към свидетели и снимка от охранителни камери на заподозрян, когото нарече опасен. Причината за експлозията още не е ясна. Според медии заподозреният избягал с велосипед, след като оставил взривното устройство.", "date": "2019.05.25", "title": "Трима от ранените в Лион са все още в болница"}
{"url": "https://www.novinite.bg/articles/175934/Asteroid-s-diametar-16-km-shte-premine-dnes-kraj-Zemyata", "text": " цитирана от агенция ЮПИ.Небесното тяло е кръстено от учените 1999KW4 и притежава своя собствена луна. Астероидът ще бъде видим до 7 юни. Въпреки че той е класифициран като потенциално опасен, няма вероятност от сблъсък с нашата планета, предаде БТА.При най-голямото си приближаване астероидът с форма на орех ще бъде на отстояние от над 5 милиона километра от Земята.Астрономите от обсерваторията в Аресибо в Пуерто Рико ще имат възможността да изучат отблизо състава и формата на бинарното небесно тяло. По формата си с две сферични образувания 1999KW4 напомня на прочулите се напоследък свои събратя Бену и Рюгу, които бяха изследвани респективно от мисии на американското и японското космическо ведомство.", "date": "2019.05.25", "title": "Астероид с диаметър 1,6 км ще премине днес край Земята"}
{"url": "https://www.novinite.bg/articles/175932/Abiturienti-izlizat-na-protest-pred-MON-zaradi-maturata-po-anglijski-ezik", "text": "Абитуриенти излизат на протест пред Министерството на образованието и науката в понеделник с искане да бъде променена матурата по английски език, на която те се явиха в четвъртък. Според зрелостниците, изпитът е съдържал „неточности, двусмислици и граматични грешки”.Срещу матурата по английски стартира онлайн петиция часове след провеждането ѝ. До момента тя е получила над 7000 гласа подкрепа. В социалните мрежи активно се коментират отделни въпроси от матурата, които според зрелостниците са двусмислени или некоректни.На свой ред от просветното министерство обещаха да направят проверка, но призоваха абитуриентите да изпращат до електронната поща на ведомството сигнали с конкретни сгрешени въпроси от матурата.На изпита по английски език в четвъртък, който е част от втората задължителна матура по предмет по избор на учениците, се явиха над 14 000 абитуриенти. Резултатите от изпита ще станат ясни до 13 юни.", "date": "2019.05.25", "title": "Абитуриенти излизат на протест пред МОН заради матурата по английски език"}
{"url": "https://www.novinite.bg/articles/175935/Avtomobil-se-zabi-v-kanavka-na-patya-Plovdiv-Asenovgrad", "text": "съобщава Plovdiv24.bg.Лек автомобил се е забил в отводнителния канал покрай новия път.На мястото има и полицейски екип. Няма информация как се стигнало до инцидента, нито дали има пострадали.", "date": "2019.05.25", "title": "Автомобил се заби в канавка на пътя Пловдив - Асеновград"}
{"url": "https://www.novinite.bg/articles/175928/Katastrofa-blokira-stolichniya-bul-Carigradsko-shose", "text": "Катастрофа между микробус и автомобил блокира столичния бул. „Цариградско шосе”. Тя е станала в района на бившия хотел „Плиска”.В посока от Пловдив към центъра на София се е образувала голяма колона от автомобили.Шофьорите се съветват при възможност да избират алтернативни маршрути.", "date": "2019.05.25", "title": "Катастрофа блокира столичния бул. „Цариградско шосе”"}
{"url": "https://www.novinite.bg/articles/175937/MVR-poema-ohranata-na-izbornite-sekcii", "text": "Започна подготовката на изборните секции за евровота утре. След като бъдат запечатани, те ще бъдат предадени за охрана на полицията и ще бъдат отворени утре - в началото на изборния ден. Иво Никодимов е в избирателна секция в столичния район \"Младост\".", "date": "2019.05.25", "title": "МВР поема охраната на изборните секции"}
{"url": "https://www.novinite.bg/articles/175938/Golyamo-kolichestvo-kontrabandni-cigari-izze-policiyata-ot-chasten-dom-v-selo-Yunacite", "text": "Голямо количество контрабандни цигари иззе полицията от частен дом в пазарджишкото село Юнаците. Стоката е конфискувана. По случая е образувано бързо полицейско производство.", "date": "2019.05.25", "title": "Голямо количество контрабандни цигари иззе полицията от частен дом в село Юнаците"}
{"url": "https://www.novinite.bg/articles/175924/Dneven-horoskop-za-sabota", "text": "Някой се нуждае от съвет от вас, макар че със сигурност няма да дойде и да ви попита. Използвайте енергията си, за да разберете кой е този човек и поне опитайте да му помогнете.Днес се чувствате много по-свързани с емоциите си от обикновено. Ако можете днес си вземете почивка, ще ви се отрази доста добре. Ще ви бъде доста трудно да се справите с ежедневните си задължения.Трябва малко да подредите живота си. Не е толкова трудно, наистина и днес ще откриете, че имате подходящата енергия, за да направите точно това. Всичко ще се подреди по възможно най-добрия начин. Вижте повече на : ", "date": "2019.05.25", "title": "Дневен хороскоп за събота"}
{"url": "https://www.novinite.bg/articles/175922/Ranenite-sled-eksploziyata-v-Lion-sa-veche-13", "text": "13 са вече ранените след експлозията в Лион. Няма данни за пострадали българи, съобщава Външното ни министерство. Смята се, че взривът на търговската улица \"Виктор Юго\" е причинен от \"бомба с шрапнели, с пирони, болтове и винтове\".До момента не е заловен извършителят. Издирването продължава.Почти целият път, по който той е преминал е заснет от камери, тъй като на уличката, на която се е случил атентата има много от тях. Неговите следи обаче се губят след като пресича местната река Рона.", "date": "2019.05.25", "title": "Ранените след експлозията в Лион са вече 13"}
{"url": "https://www.novinite.bg/articles/175950/V-Kosovo-arestuvaha-trima-dushi-v-podozrenie-za-trafik-na-organi", "text": "\r\nВ село Чаглавица близо до столицата на Косово вчера полицията арестува двама чуждeстранни граждани и един косовски албанец. Косовската полиция съобщи, че арестуваните са заподозрени за организация и трафик на човешки органи, информира македонската информационна агенция МИА.\r\n\r\n\r\n\r\n\r\n\r\n", "date": "2019.05.25", "title": "В Косово арестуваха трима души в подозрение за трафик на органи"}
{"url": "https://www.novinite.bg/articles/175926/Papa-Francisk-za-parvi-pat-naznachi-jeni-vav-vajen-organ-na-Vatikana", "text": " предаде Ройтерс.Решението беше приветствано от католически женски организации, които го определиха като значителен напредък, предава БТА.Три монахини и една мирянка бяха назначени вчера в Синода на епископите, основан през 1965 г. като съвещателен орган към папите. Говорител на Ватикана каза, че това са първите жени, които стават членове на съвета от неговото създаване.Две от четирите жени са италианки - сестра Алесандра Смерили, която е преподавател по икономика, и Сесилия Коста - преподавател по социология. Другите са сестра Мария Луиса Берсоса Гонсалес от Испания и сестра Натали Бекар от Франция.", "date": "2019.05.25", "title": "Папа Франциск за първи път назначи жени във важен орган на Ватикана"}
{"url": "https://www.novinite.bg/articles/175929/Zaloviha-stotici-migranti-v-sasedna-na-Balgariya-provinciya", "text": "Повече от 500 нелегални мигранти са задържани на територията на Турция в рамките на едно денонощие, разкриха източници от кръговете по сигурността, предава Анадолската агенция.В северозападната провинция Одрин, граничеща с Гърция и България, жандармерията е заловила 343 мигранти с афганистански, пакистански, алжирски, доминикански и бангладешки произход. В Чанаккале, друга северозападна провинция, са задържани 29 граждани на Афганистан и Ирак, които са се подготвяли да преминат на гръцка територия.Отделно от това, силите на жандармерията са арестували 36 нередовни мигранти, включително деца в провинция Айдън, предаде Канал 3. При редовен патрул в провинция Адана са арестувани други 57 нелегални мигранти. В допълнение, силите за сигурност са държали 49 нередовни мигранти в източната провинция Карс при едновременни операции. Всички мигранти се насочват към провинциалните дирекции за миграция.", "date": "2019.05.25", "title": "Заловиха стотици мигранти в съседна на България провинция"}
{"url": "https://www.novinite.bg/articles/175939/Dve-jalbi-za-narusheniya-sa-postapili-v-Rajonnata-izbiratelna-komisiya-v-Pazardjik", "text": "Две жалби са постъпили в Районната избирателна комисия в Пазарджик, съобщи за \"Хоризонт\" говорителят Тони Власев:\"Първата жалба е от гражданката Донка Шопова, която е жител на село Попинци, за неправилно и нерегламентирано разлепени плакати. След извършената проверка се установи, че така подаденият сигнал не отговаря на действителността. Не е коректен. Втората жалба е за това, че върху плакат на една политическа сила е разлепен плакат на друга политическа сила. Това е в Пазарджик. Беше извършена проверка. Установи се, че разлепването на плакатите е на частно помещение. Оставили сме жалбата без движение, тъй като нямаме нужните права да въздействаме върху собственика на частния имот\".", "date": "2019.05.25", "title": "Две жалби за нарушения са постъпили в Районната избирателна комисия в Пазарджик"}
{"url": "https://www.novinite.bg/articles/175943/CIK-Kam-momenta-nyama-konstatirani-narusheniya-v-denya-za-razmisal", "text": "„В момента тече заседание, като се разпределят доклади и за това не може да се каже със сигурност дали нарушенията няма да бъдат разгледани в по-късните часове. Централната избирателна комисия днес ще заседава през целия ден, затова ако постъпят някакви сигнали за нарушения в деня на размисъл, то те ще бъдат разгледани\", подчерта говорителят на Централната избирателна комисия.По думите му изборните книжа са изпратени до Районните избирателни комисии. „Мисля, че е нормално предаването на изборните книжа и материалите в секционните избирателни комисии. Това ще се извършва през целия ден и в края на деня би трябвало всичко да е нормално и навсякъде да са предадени в срок, за да може утре да започне изборният ден спокойно\", каза още Андреев.", "date": "2019.05.25", "title": "ЦИК: Към момента няма констатирани нарушения в деня за размисъл"}
{"url": "https://www.novinite.bg/articles/175940/Vesela-Cherneva-Reformata-na-ES-e-neminuema", "text": "Реформата на ЕС е неминуема, заяви пред БНР Весела Чернева – директор на Софийския офис на Европейския съвет за външна политика.„Тихото мнозинство, проевропейското мнозинство в страните-членки трябва да си даде сметка, че, за разлика от предишни години, тези избори ще бъдат моментът, в който Европа ще реши накъде да тръгне. Ако дадем това решение в ръцете на крайни, маргинални партии и групи, то тогава толкова по-зле за нас и за един проект, който съществува благодарение на поддръжката именно на тази проевропейска среда. …Ако традиционните партии си мислят, че те могат просто да направят една малко по-широка коалиция, за да съберат мнозинство в ЕП и да продължат да карат по стария начин, това следващия път именно проевропейците няма да им простят“.Това, което европейците търсят, може да се обобщи в 3 основни линии, посочи Чернева в интервю за предаването „Събота 150“:„Едната е – да запазим свободите – на пътуване, на търговия, на работа. Втората е – искаме повече сигурност и отбрана. Третото – европейците искат повече кохезия. Това са много трудни задачи, но това е задачата на политиците“.По думите ѝ, има много голяма подкрепа за ЕС, но тя върви заедно с огромно притеснение на хората за бъдещето на Съюза:„Нашата анкета обхваща 14 страни-членки, над 50 хил. души. Повече от половината от тях смятат, че ЕС би могъл да се разпадне до 10 години, ако не се вземат мерки. Хората разбират, че опасността е голяма. Тук разделение Изток – Запад – Север – Юг няма“.Весела Чернева коментира и темата „Брекзит“ на фона на предстоящите европейски избори.„Останаха две опции на масата – твърд Брекзит или втори референдум. Това е основният въпрос – накъде ще тръгне Великобритания“.Време за преговори с британците ще се намери, въпросът е кой ще ги води, изказа мнение тя и продължи„Вторият въпрос е как единството на ЕС ще продължи да бъде поддържано по този въпрос, ако има много други проблемни неща, по които ЕС не може да се договори. Това, с което в момента ЕС е истински силен, е, че има един ясен фронт от 27 страни-членки, които гласуват като една по отношение на Брекзит. Дали този фронт няма да стане по-хлабав и няма да е по-трудно да бъде запазвано това единство“.Ако видим голямо присъствие на евроскептични и антиевропейски партии в ЕП, то тогава наистина може да се стигне до много бавно, трудно, мъчително избиране на шефовете на основните институции на ЕС, прогнозира Весела Чернева и добави:„Блокира ли се този процес, не може да се назначи ЕК, не могат да се изберат председатели на комисиите в ЕП, въобще дейността на основни звена може да бъде замразена поне на високите нива. Участието на Великобритания в тези избори има значение, защото групата на антиевропейските партии, благодарение на г-н Фараж, ще нарасне и то не незначително. Другият проблем е, че ако се стигне до такова мъчително избиране, особено на председател на ЕК и ЕП, можем да видим и много трудности в приключването на Брекзит, т.е. да се окаже така, че и европейските институции вече не са толкова добри партньори в тези преговори“.", "date": "2019.05.25", "title": "Весела Чернева: Реформата на ЕС е неминуема"}
{"url": "https://www.novinite.bg/articles/175927/Tramp-zayavi-che-sachuvstva-na-Mej", "text": "Американският президент Доналд Тръмп каза, че му е жал за британската министър-председателка Тереза Мей, която днес обяви, че ще се оттегли в началото на юни, предадоха Асошиейтед прес и ДПА, цитирана от БТА. \"Много я харесвам\", каза Тръмп за Мей пред репортери в Белия дом. \"Това е за доброто на нейната страна\", каза президентът и я нарече \"много силна\" личност, работила усърдно. Той добави, че след две седмици ще се срещне с нея по време на посещението си във Великобритания.", "date": "2019.05.25", "title": "Тръмп заяви, че съчувства на Мей"}
{"url": "https://www.novinite.bg/articles/175936/Beliyat-dom-zaobikoli-Kongresa-za-orajejni-sdelki-sas-Sauditska-Arabiya", "text": "Американското правителство прибегна до рядко използвано извънредно право, за да заобиколи Конгреса и да прокара 22 сделки за продажба на оръжие на Саудитска Арабия,  Обединените Арабски емирства и Йордания на общата сума от 8,1 милиарда долара, предаде БТА.Държавният секретар на САЩ Майк Помпейо уведоми Конгреса за решението да се използва „вратичка“ в Закона за контрола върху оръжейния износ, е взето, за „възпиране на иранската агресия“ и укрепят способностите за самоотбрана на партньорите на САЩ, за да не се влоши ситуацията в Залива и в Близкия изток, съобщиха информационните агенции.Помпейо увери, че администрацията смята само веднъж да използва това извънредно право. Той каза, че някои от сделките са били представени на конгресмените преди 18 месеца, но те не предприели нищо, а забавянето им може да създаде проблеми в момент, когато нестабилността в региона се засилва. Президентът Доналд Тръмп обяви вчера, че САЩ смятат да изпратят още 1500 войници в Близкия изток, за да подсилят американския отговор на неуточнена иранска заплаха.Одобряването на сделките, за които става дума, ще позволи да се продадат боеприпаси с точно насочване, други бомби и муниции, както и средства за поддръжка на самолети.", "date": "2019.05.25", "title": "Белият дом заобиколи Конгреса за оръжейни сделки със Саудитска Арабия"}
{"url": "https://www.novinite.bg/articles/175945/Boryat-se-za-jivota-na-30-godishen-maj-ot-Botevgrad-otkrit-v-lokva-krav-mnogokratno-namushkan", "text": "Около 15.30 часа вчера – 24 май, е подаден сигнал за мъж с прободни рани в дома му в Ботевград. 30-годишният мъж е транспортиран и настанен за лечение с опасност за живота. Извършен е оглед на местопрестъплението. По случая е образувано досъдебно производство. Продължава изясняването на всички факти и обстоятелства около инцидента, съобщиха от Пресцентъра на ОДМВР.Според неофициална информация, инициалите на открития с прободни рани мъж са В. Б. Той е работил в една от големите фирми в Ботевград. Негови познати твърдят, че не е бил конфликтна личност, нито се е занимавал с противозаконни дейности. По време на инцидента бабата на младия мъж е била в къщата, но в стая на друг етаж. Тя не е чула никакъв шум. Сред съседите няма очевидец на случилото се. ", "date": "2019.05.25", "title": "Борят се за живота на 30-годишен мъж от Ботевград, открит в локва кръв многократно намушкан"}
{"url": "https://www.novinite.bg/articles/175942/IZBORI-NA-PLAJA-Dve-sekcii-shte-rabotyat-v-rajona-na-Halkidiki", "text": "Денят на вота съвпадна с три почивни дни, при това на прага на активния сезон за пътувания. Заради многото българи, които избират Гърция в такива моменти, в района на Халкидики ще бъдат отворени две секции.Днес там също е ден на размисъл. Утре за гърците вотът ще бъде решаващ – те ще гласуват за представители в ЕП и за местни избори. Много от сънародниците ни там не знаят, че могат да гласуват само срещу лична карта.13 ще бъдат избирателните секции в Гърция, като най-много ще бъдат в Атина.Утре гласуваме за 17 бъдещи български представители в ЕП. Секциите в чужбина са общо 191.Как изглеждат цифрите за вота - 13 партии и 8 коалиции регистрираха кандидатски листи. В изборите участват и 6 независими кандидати. Общият брой на хората, които имат право на глас е 6 355 633 души, но трябва да се отчете фактът, че този тип избори обичайно са с ниска избирателна активност.", "date": "2019.05.25", "title": "ИЗБОРИ НА ПЛАЖА: Две секции ще работят в района на Халкидики"}
{"url": "https://www.novinite.bg/articles/175933/Pochina-Nobeloviyat-laureat-po-fizika-Mari-Gel-Man", "text": "Американският учен Мъри Гел-Ман, който е носител на Нобелова награда за физика за приноса си за класификация на елементарните частици и за откритията си, свързани с тяхното взаимодействие, почина на 89-годишна възраст, предаде ТАСС. Това бе оповестено на сайта на основания от него институт Санта Фе в щата Ню Мексико.\"Поднасяме най-дълбоките си съболезнования на семейството, приятелите и колегите на Гел-Ман в тези трудни времена\", се казва в съобщението.Ученият е починал в дома си. Причините за смъртта му не се съобщават.Мъри Гел-Ман получи Нобелова награда за физика през 1969 г.", "date": "2019.05.25", "title": "Почина Нобеловият лауреат по физика Мъри Гел-Ман"}
{"url": "https://www.novinite.bg/articles/175944/Signal-za-agitaciya-v-Starozagorsko", "text": "Сигнал за агитация в старозагорското с. Дълбоки бе получен от политическа сила на редакционната ни поща.Според наличната информация жител на с. Дълбоки е призовавал други хора от селото съселяни да гласуват за определена политическа сила в деня за размисъл.Мъжът също е раздавал агитационни материали на партията, на която е привърженик.Подателите на сигнала са поискали Районната избирателна комисия в Стара Загора да се сезира по случая.", "date": "2019.05.25", "title": "Сигнал за агитация в Старозагорско"}
{"url": "https://www.novinite.bg/articles/175949/Balgariya-organizira-191-izbiratelni-sekcii-zad-granica-za-evroizborite", "text": "Министерството на външните работи (МВнР) организира за европейските избори общо 191 избирателни секции зад граница, изборните материали са пристигнали в 190 секции и пътуват към последната - в Техеран. Това съобщиха от пресцентъра на ведомството. От Външното министерство напомнят, че правото да упражнят своя глас в изборите за членове на Европейския парламент от България на 26 май имат българските граждани, които са навършили 18 години към изборния ден включително, живели са най-малко през последните три месеца в България или в друга държава членка на Европейския съюз и имат там адресна регистрация по постоянен и настоящ адрес, не са поставени под запрещение и не изтърпяват наказание лишаване от свобода. Гласуването се извършва в избирателни секции в дипломатическите и консулските представителства на страната ни, както и в избирателни секции извън тях, когато законодателството на приемащата държава го позволява. Избиратели без настояща регистрация у нас или в друга страна в ЕС се премахват от избирателните списъци. Избирателят може да поиска да бъде включен от властите в избирателен списък преди изборите. Ако той не е включен в избирателен списък на секция извън България, може да бъде добавен в деня на изборите на място. В такъв случай трябва да се представи документ за самоличност и да се попълни стандартна декларация, че съответното лице отговаря на критериите (например през последните три месеца лицето е живяло в България или в друга страна в ЕС), че не е гласувало на същите избори и няма да гласува в друга секция. Българските граждани, командировани за попълване на съставите на СИК на задграничните ни представителства, имат право да упражняват правото си на глас в съответната избирателна секция. Това се отнася и за останалите командировани зад граница български служители.Ако сте от България, но живеете постоянно в страна извън ЕС, не можете да гласувате, напомнят от МВнР. Изборният ден извън страната започва в 7.00 ч. местно време и приключва в 20.00 ч. местно време. Служителите на Министерството на външните работи няма да коментират изборния процес. При необходимост от коментари медиите следва да се обръщат към представители на СИК и ЦИК, от чиято компетентност е изборният процес.", "date": "2019.05.25", "title": "България организира 191 избирателни секции зад граница за евроизборите"}
{"url": "https://www.novinite.bg/articles/175923/Noviyat-leten-sezon-startira-oficialno-na-1-yuni", "text": "Дните около 24 май традиционно привличат стотици хора по родното Черноморие. Затова на повечето плажни ивици вече има обходни двойки водни спасители, които да гарантират сигурността на първите летовници. Новият сезон стартира официално на 1 юни.Слънчев бряг е най-големият курортен комплекс,  който младежите по традиция избират за първи плаж покрай абитуриентските балове. Затова от началото на седмицата дежурни спасители обхождат ивицата и гарантират безопасност„Имаме обходни двойки - на всеки плаж по 6 обходни двойки, т.е. по 12 спасителя на всеки един плаж. Работното ни време е пълно, както и през сезона от 8 сутринта до 18 вечерта. Момчетата са с дългогодишен стаж, отговорни спасители”, каза Здравка Кутрев - отговорник водно спасяване Слънчев бряг - Север и Централен.Затова и първите посетители на курорта са спокойни. „По-спокойно е така със спасителите, иначе става много опасно. Много са безотговорни хората и така се чувстваме много по-сигурни”, каза Свилена.„По-спокойно, според мен сезонът вече започва, тепърва, но има доста хора в курорта”, коментира Тея.И на този плаж, както на повечето набирането на водни спасители е част от предизвикателствата, тъй като квалифицираните кадри са малко. „Работим предимно с ядро от наши момчета, които са дългогодишни наши служители и които се стимулират извън сезона”, посочва още Здравка Кутрев.Освен сигурността ,която ще гарантират водните спасители на плажуващите, това лято концесионерите на Слънчев бряг - Централен и Северен са помислили и за още нещо- осветление на пясъчната ивица.„Цялата ивица е осветена от единия до другия край и така сме подобрили безопасността на туристите. Има и жива охрана, денонощна е и в момента има, патрулират пак двойки. А вече от 1 юни започват доста сериозни охранителни мерки, денонощни на плажа”, коментира Кирил Спасов - концесионер на Слънчев бряг - Север и Централен.Това лято цените на чадърите и шезлонгите в Слънчев бряг остават непроменени. ", "date": "2019.05.25", "title": "Новият летен сезон стартира официално на 1 юни"}
{"url": "https://www.novinite.bg/articles/175948/Napadnaha-medicinski-ekip-v-Goce-Delchev", "text": " съобщава БГНЕС.Сигналът е подаден към 11:00 ч. от центъра на града. Информацията е, че пациентът не е психично болен.Към момента няма информация за травмите на медиците, които са в шок. Има нанесени щети на линейката", "date": "2019.05.25", "title": "Нападнаха медицински екип в Гоце Делчев"}
{"url": "https://www.novinite.bg/articles/175946/Tragediya-v-Blagoevgrad-Otkriha-obesen-izcheznaliya-na-11-maj-Petar-Amov", "text": "Намериха обесен тази сутрин изчезналия преди дни Петър Иванов Амов от Благоевград. На трупа му, висящ на дърво в местността “Ловен дом” над Благоевград, се натъкнал случаен минувач, който незабавно подал сигнал на тел. 112.Полицията обяви за издирване 48-годишния благоевградчанин, който е в неизвестност от обяд на 11 май. За последно е видян от роднини в района на ул. \"Тодор Александров“ в Благоевград, на която се намира и жилището му. Екип на полицията е на мястото на трагичния инцидент. Какво е накарало мъжа да сложи край на живота си към момента остава неясно, информира struma.bg. Петър Амов е завършил първия випуск на Американския университет и е преподавал английски в Стопанския факултет на ЮЗУ. Известно време е живял в Канада при брат си Велизар, след което се е прибрал.", "date": "2019.05.25", "title": "Трагедия в Благоевград: Откриха обесен изчезналия на 11 май Петър Амов"}
{"url": "https://www.novinite.bg/articles/175947/MVnR-Sekciite-v-chujbina-sa-gotovi-da-posreshtnat-izbiratelite", "text": "МВнР организира общо 191 избирателни секции зад граница. Изборните материали са пристигнали в 190 секции и пътуват към последната - в Техеран.Дипломатическата ни централа припомня кои граждани може да гласуват в тези избори зад граница:Правото да упражнят своят глас в изборите за членове на Европейския парламент от Република България на 26 май 2019 г. имат българските граждани, които са навършили 18 години към изборния ден включително, живели са най-малко през последните три месеца в Република България или в друга държава – членка на Европейския съюз и имат там адресна регистрация по постоянен и настоящ адрес, не са поставени под запрещение и не изтърпяват наказание лишаване от свобода.Гласуването се провежда в избирателни секции в дипломатическите и консулските представителства на Република  България, както и в избирателни секции извън тях, когато законодателството на приемащата държава го позволява.Избиратели без настояща регистрация в Република България или друга страна в ЕС се премахват от избирателните списъци. Избирателят може да поиска да бъде включен от властите в избирателен списък преди изборите. Ако той не е включен в избирателен списък на секция извън България, може да бъде добавен в деня на изборите на място. В такъв случай трябва да се представи документ за самоличност и да се попълни стандартна декларация, че съответното лице отговаря на  критериите (например, че през последните три месеца лицето е  живяло в България или в друга страна в ЕС), че не е гласувало на същите избори и няма да гласува в друга секция.Българските граждани, командировани за попълване на съставите на  СИК на задграничните ни представителства, имат право да упражняват правото си на глас в съответната избирателна секция.  Това се отнася и за останалите командировани зад граница български служители.Ако сте от България, но живеете постоянно в страна извън ЕС, не можете да гласувате, посочиха още от Външно.Изборният ден извън страната започва в 7,00 ч. местно време и приключва в 20,00 ч. местно време.В изборния ден избирателят представя документ за самоличност (паспорт, лична карта или военна карта (само за военнослужещите). Припомняме ви и следните особености при медийното отразяване в изборния ден в чужбина:Журналистите ще могат да снимат в изборните помещения зад граница само с разрешение от СИК и ЦИК.Режимът на снимане и фотографиране от медиите в изборните помещения зад граница по време на изборите за членове на Европейския парламент от Република България ще се определя от СИК и ЦИК. Ръководителите на дипломатическите и консулските ни представителства ще решават дали да допуснат до територията на мисиите ни представители на медиите за заснемане на избиратели извън изборните помещения.Служителите на Министерството на външните работи няма да коментират изборния процес.При необходимост от коментари медиите следва да се обръщат към представители на СИК и ЦИК, от чиято компетентност е изборният процес", "date": "2019.05.25", "title": "МВнР: Секциите в чужбина са готови да посрещнат избирателите"}
