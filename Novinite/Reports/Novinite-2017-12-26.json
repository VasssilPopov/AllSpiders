{"url": "http://www.novinite.bg/articles/154858/200-leva-mesechno-ako-rabotish-na-50-km-ot-doma", "text": "200  лева месечно, ако работиш на 50 км от дома. Държавата ще покрива разходите за наем на жилище, такси за детска градина и дори интернет на всеки безработен, който започне работа през Бюрото по труда в друг град.Условията - работникът, трябва да е на трудов договор и да смени настоящия си адрес. Максималният срок за получаване на финансовите помощи е 12 месеца.", "date": "2017.12.26", "title": "200 лева месечно, ако работиш на 50 км от дома"}
{"url": "http://www.novinite.bg/articles/154848/Krichim-v-traur-zaradi-jertvite-na-katastrofa", "text": "Ден на траур е обявен в Община Кричим в памет на загиналите в тежката катастрофа на разклона за село Йоаким Груево до Пловдив. Тази нощ светлините на елхите в Кричим ще бъдат загасени. „Нека бъдем съпричастни с болката и тъгата по изгубените без време човешки животи!“, призова кметът на общината Атанас Калчев.Тежкият инцидент стана на 24 декември на пътя Пловдив -Пещера. При челен удар между микробус \"Фолксваген\" и лекавтомобил БМВ загинаха 37-годишната заместник-кметицата на община Кричим Нурджам Ристемова и двете й деца - 6-годишно момче и 15-годишно момиче.И трите жертви са пътували в БМВ-то. Бащата, който е шофирал, е 47-годишен. Той е в тежко състояние. Семейството е от Кричим. С опасност за живота е и другият водач - пловдивчанин на 31 години.", "date": "2017.12.26", "title": "Кричим в траур заради жертвите на катастрофа"}
{"url": "http://www.novinite.bg/articles/154854/Kakvo-shte-e-vremeto-na-Stefanovden", "text": "През нощта над по-голямата част от страната ще бъде ясно и почти тихо. На места в низините и котловините ще се образува мъгла или ниска слоеста облачност, които в Югоизточна България ще се задържат почти през целия ден. Над останалата част от страната през деня ще бъде предимно слънчево. Ще духа слаб южен вятър. Минималните температури ще са между минус 3 и 2 градуса, малко по-високи по Черноморието; максималните ще са между 9 и 14 градуса, в районите с мъгла малко по-ниски.Атмосферното налягане ще се понижава и към края на деня вече ще е близко до средното за декември.Над планините ще бъде предимно слънчево. Ще духа умерен, по високите и открити части до силен вятър от югозапад. Максималната температура на височина 1200 метра ще е около 6 градуса, на 2000 метра – около 0 градуса.По Черноморието ще преобладава слънчево време. В сутрешните часове на отделни места ще се образува ниска облачност или мъгла, по-трайни в южните райони. Ще духа слаб вятър от югозапад. Максималните температури на въздуха ще са 10-12 градуса. Температурата на морската вода е 8-10 градуса. Вълнението на морето ще бъде 2-3 бала.", "date": "2017.12.26", "title": "Какво ще е времето на Стефановден"}
{"url": "http://www.novinite.bg/articles/154852/Balgarskata-Koleda-sabra-nad-2-mln-leva", "text": "Над 2 милиона лева събра “Българската Коледа” от началото на петнадесетото издание на благотворителната кампания след края на спектакъла в Народния театър „Иван Вазов“ под патронажа на президента Румен Радев снощи. Радев бе сам на концерта, въпреки че по-рано от \"Дондуков\" 2 съобщиха, че съпругата му Десислава Радева също ще присъства на спектакъла. Към момента са изпратени над 484 000 дарителски SMS на номер 1117 и гласови обаждания на 0900 1117 от началото на кампанията, която беше обявена от президента Румен Радев в началото на декември. Оттогава досега в дарителската банкова сметка на инициативата са постъпили близо 1 525 000 лв., a над 16 000 лв. са дарени чрез системата ePay.bg. Набирането на дарения в рамките на кампанията е целогодишно.  На благотворителния спектакъл „Българската Коледа“ присъстваха и Цвета Караянчева, председател на Народното събрание, Негово Светейшество Българският патриарх и Софийски митрополит Неофит, Росен Плевнелиев, президент на Република България (22 януари 2012 – 22 януари 2017), дипломати, лекари и много деца на „Българската Коледа“. Допълнителна информация за „Българската Коледа“, както и начините, по които може да бъде направено дарение, са посочени на интернет-страницата на благотворителната инициатива: www.bgkoleda.bg. ", "date": "2017.12.26", "title": "Българската Коледа събра над 2 млн лева"}
{"url": "http://www.novinite.bg/articles/154838/Imen-den-dnes-praznuvat", "text": "Православната църква след тържеството в чест на великите свещени събития, случили се в деня на Христовото Рождество, този ден - 26 декември - събира вярващите да възхвалят с хвалебни и благодарствени песни Божията майка като избраница на Божия промисъл.Това събрание на вярващите на деня след Рождество Христово за прославяне на св. Богородица, която родила Спасителя, е наречено Събор на пресвета Богородица.Същия ден се чества паметта на св. Йосиф, обручник на св. Дева, за живота на когото са запазени малко сведения, а също и паметта на св. цар Давид като славен родоначалник на Исус Христос и на св. Яков, пръв християнски епископ на град Йерусалим.На 26 декември именници са Давид, Йосиф, Йосифа.", "date": "2017.12.26", "title": "Имен ден днес празнуват..."}
{"url": "http://www.novinite.bg/articles/154845/DPS-s-miting-na-Tyurkyan-cheshma", "text": "С възпоменание за жертвите на т. нар. Възродителен процес днес в село Могиляне Общинският съвет на ДПС Кирково организира Възпоменателен митинг-мевлид.Пред паметника „Тюркян чешма”, изграден в памет на 17- месечната Тюркян, убита по време на протестите през 1984 г. в Родопите, ще присъстват председателят на ДПС Мустафа Карадайъ, зам.- председателите на ДПС, членове на ЦОБ на ДПС, ПГ на ДПС, евродепутати, Младежко ДПС, кметове, общински съветници, гости от Турция, активисти и граждани, които ще изразят почитта си към жертвите, значимостта на събитията за падането на тоталитарния режим и настъпването на демократичните промени в България, съобщиха от ДПС. Преди 33 години масовите протести на турците в България имаха символа на съпротивителна гражданска енергия срещу режима на комунистическия диктатор Тодор Живков. Невинните жертви на репресивната комунистическа машина бяха трагична дан за демокрация и свобода, а не за нечий партиен авторитет и надмощие. 17-месечната Тюркян и другите жертви са герои на цялата демократична кауза и е неморално да бъдат присвоявани посмъртно от егоистичните напъни на която и да е партия, заяви в своя позиция лидерът на ДОСТ Лютви Местан. В текста му се казва още:Това бяха моите човешки аргументи да призова за департизиране на възпоменанието и за отбелязване на събитието със смирена почит без пропаганда. Гробовете на невинните жертви не са място за трупане на политически капитал. За ДПС призивът на Фикри няма никаква стойност. Те и тази година грубо ще партизират възпоменанието и ще превърнат героичните дати на цял един народ в свои партийни афиши. Гибелта не е партийна манифестация. Така всяка поредна година 26 и 27 декември вместо да обединяват демократичната общност в България, противопоставят хора с различни политически възгледи, но с еднакво право да почитат паметта на жертвите. ДПС и тази година ще монополизира събитието. А къде да застанат безпартийните български граждани и членовете на други партии, които не искат да са под знамената на ДПС, защото не одобряват политиката на тази партия?Тюркян е ценностен символ на всички български граждани – демократи, и не може да бъде „разкъсвана“ партийно. На ДПС е полезно да се припомни притчата за Соломон, вдъхновила Бертолт Брехт за разказа му „Кавказкият тебеширен кръг“, където Соломон отсъжда майчинство на детето на онази жена, която отказва да участва в разкъсването му.ДОСТ няма да участва в „разкъсването“ и партизирането на символи, които трябва да ни обединяват, а не да ни противопоставят партийно. Героите стоят по-високо от всички партии. Лютви Местан обяви, че ще  почете паметта на убитите, след като митингът на ДПС приключи.", "date": "2017.12.26", "title": "ДПС с митинг на Тюркян чешма"}
{"url": "http://www.novinite.bg/articles/154866/George-Ivanov-Balgariya-i-Makedoniya-sa-obrecheni-na-satrudnichestvo", "text": "България и Република Македония са съседни страни и като такива са обречени на взаимно сътрудничество. Това заяви македонският президент Георге Иванов по време на годишното си обръщение в парламента.Той отбеляза, че Договорът за приятелство и добросъседство, който беше подписан от премиерите на двете страни на 1 август, е резултат от компромиси, които не могат да удовлетворят всички.\"За да се постигне целта, това споразумение трябва да се разглежда от гледна точка на бъдещето, а не на миналото. Това е споразумение на общата история на двете държави и техните народи, и се отнася за периода от признаването на Република Македония от страна на Република България, съответно от 1992 година. Призовавам двете правителства да допринесат за постигането на целта на договора\", каза Иванов.Той добави, че споразумението създава атмосфера за по-голяма откритост и сътрудничество между църквите. \"Макар да съм вярващ, аз съм президент на светска държава, която е отделена от църквата\", каза Иванов, като добави, че не се намесва в работата на църквата, но като всеки вярващ очаква Македонската православна църква-Охридска архиепископия да бъде равноправна част от православния свят.Македонският президент подчерта, че популизмът има негативното влияние върху добросъседските отношения и лидерите от региона трябва да се поучат. В този контекст той спомена прословутата Тиранска платформа, която е популистка намеса във вътрешните работи на Македония, поради което политическата криза е прераснала в конституционна.Иванов се спря и на отношенията с Косово и Сърбия.„Ние все още чакаме доказателства от официален Белград за предполагаема обидна разузнавателна дейност срещу сръбските дипломати. Косовското правителство предостави финансова помощ на лица, извършили насилствени и терористични актове в Гошинце и Куманово. Така ли косовското правителство изразява благодарността си за грижите за над 350 000 косовски бежанци през 1999 г., признаването на косовската независимост и включването на Косово в регионалното сътрудничество“, каза Иванов.Македонският президент призова лидерите от региона внимателно да преценяват всяка своя дума. ", "date": "2017.12.26", "title": "Георге Иванов: България и Македония са обречени на сътрудничество"}
{"url": "http://www.novinite.bg/articles/154840/Grajdanskata-otgovornost-shte-zavisi-ot-povedenieto-na-patya", "text": "Гражданската отговорност ще зависи от поведението на пътя. До месеци тя поскъпва драстично за провинилите се шофьори.По информация на ДАРИК формулата, според която ще се изчислява кой колко да плаща, ще включва поведението ни на пътя за година назад.До въвеждането на системата Гражданската отговорност няма да поскъпва, обещават от Асоциацията на застрахователите. Средната полица ще остане 200 лева.Очаква се шофьорите с най-лоша история да плащат 200% повече от средната стойност на застраховката в момента, което означава почти 600 лева, а за онези, които нямат нарушения, полицата да е наполовина.Опитите гражданската да е по-евтина за изрядните и по-скъпа за джигитите продължават вече почти 10 години.От Комисията за финансов надзор този път са категорични – така наречената система „бонус малус” ще влезе в сила през 2018 г.„Нашите първоначални срокове, които запазваме, са до края на март да имаме нормативната уредба, която да бъде приета”, заяви Ралица Агайн.Консултант, нает от комисията, изготвя конкретната формула, според която ще се изчислява кой колко да плаща.Тъй като у нас този тип застраховка е свързана с автомобила, а не с шофьора, собствениците ще трябва да внимават на кого дават колата си.Подготвяйки новите правила, експертите ще трябва да изчистят и въпроса какво се случва с кола, с която са извършени множество нарушения и след това я купува изряден шофьор.", "date": "2017.12.26", "title": "“Гражданската отговорност“ ще зависи от поведението на пътя"}
{"url": "http://www.novinite.bg/articles/154851/Utre-spirat-dvijenieto-na-kamionite-nad-12-tona", "text": "Заради очаквания , утре от 14.00 ч. до 20.00 ч. ще бъде спряно движението на те над 12 тона по автомагистралите и най-натоваренитe пътища. Това информират от АПИ.Целта е повишаване на безопасността при пътуване и увеличаване на пропускателната способност на инфраструктурата в края на почивните дни за Коледа. Шофьорите трябва да тръгват на път с автомобили, подготвени за зимни условия, да карат внимателно и със съобразена скорост, да не предприемат резки маневри и да спазват въведените ограничения, пътната сигнализация и указанията на \"Пътна полиция\", която следи и предприема необходимите действия за организацията на движението.Забраната не важи за автомобили, превозващи бързоразвалящи се хранителни продукти и товари на температурен режим, живи животни и опасни товари. През Владая от 10.00 ч. до 20.00 ч. ще има две ленти за прибиращите се към София.", "date": "2017.12.26", "title": "Утре спират движението на камионите над 12 тона"}
{"url": "http://www.novinite.bg/articles/154837/Toplo-i-slanchevo-shte-bade-vremeto-dnes", "text": "Днес ще бъде слънчево и почти тихо. Преди обяд на места в низините и котловините ще има мъгла или ниска слоеста облачност. Топло време, с максимални температури между 9 и 14°, по-ниски в местата с мъгла.Атмосферното налягане е по-високо от средното за декември - слабо ще се понижи.Над планините ще бъде слънчево. Ще духа умерен, по билата и силен вятър от запад-югозапад. Максимална температура на височина 1200 метра около 9°, на 2000 метра – около 4°.Над Черноморието ще бъде слънчево и почти тихо. Максимални температури на въздуха: 10°-12°. Температурата на морската вода е 9°-10°. Вълнението на морето ще бъде около 2 бала. ", "date": "2017.12.26", "title": "Топло и слънчево ще бъде времето днес"}
{"url": "http://www.novinite.bg/articles/154869/Patna-policiya-ochakva-pik-na-trafika-po-patishtata-na-1-i-2-yanuari", "text": "Заради очаквания засилен трафик в сряда - 27 декември, от 14.00 до 20.00 ч. ще бъде спряно движението на камионите над 12 тона по автомагистралите и най-натоваренитe пътища, информират от Агенция \"Пътна инфраструктура\". Целта е повишаване на безопасността при пътуване и увеличаване на пропускателната способност на инфраструктурата в края на почивните дни за Коледа.През Владая от 10.00 до 20.00 ч. ще има две ленти за прибиращите се към София.Пътната полиция очаква най-големият трафик по пътищата в страната за коледно-новогодишните празници да бъде на 1 и 2 януари следващата година, съобщи пред БНР инспектор Илия Георгиев. \"Очакваме да има по натоварен график, особено на входовете към големите градове. Голямото движение и по-засилен трафик ще има в началото на следващата година, евентуално на 1 и на 2 януари. Предупреждаваме хората да не употребяват алкохол и наркотични вещества, или техните аналози, и да управляват МПС.", "date": "2017.12.26", "title": "Пътна полиция очаква пик на трафика по пътищата на 1 и 2 януари"}
{"url": "http://www.novinite.bg/articles/154841/Dve-sa-versiite-za-vryazvaneto-na-avtobus-v-podlez-v-Moskva", "text": "Шофьорът на автобуса, който се вряза вчера във входа на подлез към станцията на метрото \"Славянски булевард\" в Москва, вероятно не е задействал спирачната система, предаде ТАСС, като се позова на компанията ГАЗ, която е производител на автобуса.\"Предварителният анализ на подробностите на произшествието показва, че в началото на движението колелата на автобуса рязко са завили надясно и той значително се е отклонил от следвания маршрут\", заяви компанията.\"При това може да се предположи с голяма доза на вероятност, че водачът не е задействал нито една от спирачните системи на автобуса, да не говорим за простата възможност за спиране на двигателя, в противен случай автобусът със сигурност би спрял\", каза компанията.Причината за катастрофата ще бъде определена след техническа експертиза на състоянието на автобуса и други задължителни в подобни случаи експертизи.Според органите на реда се разглеждат две версии за произшествието: шофьорът не се е справил с управлението или автобусът е бил неизправен.При катастрофата загинаха 4 човека, а 9 бяха ранени. Шофьорът е задържан.", "date": "2017.12.26", "title": "Две са версиите за врязването на автобус в подлез в Москва"}
{"url": "http://www.novinite.bg/articles/154864/Kak-dve-jeni-zaloviha-djebchijki-v-stolicata", "text": "Две решителни дами заловиха джебчии в столицата в навечерието на празниците. Гергана Попова, жертва на крадците, успява да ги проследи заедно със своя приятелка. В залавянето се включва полицията. Готови за помощ са  и хората, които пътуват заедно с двете жени в трамвая. Гергана публикува историята във „Фейсбук“, още докато чака в районното полицейско управление. Целта й е както да предупреди хората за опасността, така и да покаже, че има смисъл да сме активни и да се опитаме да се защитим. В последния работен ден преди празниците Гергана и приятелката й се качили в трамвай 7. Там се оказали и джебчиите - три жени и дете. Били толкова ловки - разказва Гергана, - че докато забелязала, че ципът на чантата й е леко отворен, вече били слезли. Тя и приятелката й тръгнали по престъпниците, а междувременно в кошчета край спирки намерили захвърлени портмонета. Видели джебчийките, които следили, на спирка в се качили заедно в трамвая. Измамниците се опитали да объркат преследвачките, като на следващата спирка слезли и се качили отново. Но двете жени не се помамили. Междувременно Гергана и приятелката й се обадили на 112 и ги свързали с полицията. Служителите на реда заръчали да бъде помолен ватманът да не отваря вратите на трамвая, тъй като са наблизо. Полицаите дошли за пет минути, а двете жени разпознали една от джебчийките и детето крадец и те били задържани. Другите две измамници успели да се изгубят в тълпата.Отишли в районното, откъдето Гергана разказа за случилото се и докато чакали в полицията, продължили да постъпват сигнали за открадната вещи. Пред Дарик Гергана каза, че жена, която живее в малък град край София, тъкмо била взела заплата на ръка - 600 лева, и се прибирала към къщи. Тогава осъзнала, че й липсва портмонето с цялото възнаграждение и била изключително нещастна. \"Замислих се на колко хора, които с честен труд са изкарали парите си, са объркали празниците\", спомня си тя. И решила да сподели историята си във Фейсбук, за да бъдат предупредени хората и да са на щрек, както и да знаят, че в такива случаи, когато човек е по-инициативен, може да се стигне до положителна развръзка.", "date": "2017.12.26", "title": "Как две жени заловиха джебчийки в столицата"}
{"url": "http://www.novinite.bg/articles/154844/Voenno-naprejenie-v-Severno-more-mejdu-Velikobritaniya-i-Rusiya", "text": "Военно напрежение в Северно море! Британски фрегата е съпроводила руски боен кораб близо до британски териториални води.Британската фрегата „Сейнт Олбънс” отплавала на 23 декември да проследи кораба „Адмирал Горшков” заради повишена активност при движението му в Северно море.Властите в Лондон съобщават, че друг кораб е бил повикан да ескортира руски разузнавателен кораб в Северно море и Ла Манша на Бъдни вечер. Хеликоптер пък бил изпратен по-късно да наблюдава други два руски плавателни съда.Британският министър на отбраната подчерта в изявление, че страната му няма да допусне каквато и да било форма на агресия и ще защитава териториалните си води.", "date": "2017.12.26", "title": "Военно напрежение в Северно море между Великобритания и Русия"}
{"url": "http://www.novinite.bg/articles/154850/Seriya-ot-lavini-ubiha-trima-dushi-v-shvejcarskite-Alpi", "text": "Серия от лавини отнеха живота на трима души в швейцарските Алпи. Жертвите в три отделни инцидента са французин и двама швейцарци.Падналият през последната седмица сняг осигури много добра снежна покривка и на места тя достига над 4 метра. Опасността от лавини е висока.Въпреки че карането на ски извън писти е много популярно, броят на жертвите от лавини в швейцарските Алпи остава относително стабилен през последните години – 20 годишно.", "date": "2017.12.26", "title": "Серия от лавини убиха трима души в швейцарските Алпи"}
{"url": "http://www.novinite.bg/articles/154857/Pochina-Kostadin-Chakarov-politicheskiyat-savetnik-na-Todor-Jivkov", "text": "\"Тази нощ, внезапно, от нас си отиде Костадин Чакъров – член на Политическото бюро на СКБ и председател на Съюза на комунистите в България до 2013 година\", съобщиха от Съюза.\"Думите не могат да изразят скръбта, която днес ни покоси!Коста почина едва навършил 70 години!Отиде си човекът, отдал цялото си сърце и мисъл на България, на Българската комунистическа партия, на Съюза на комунистите в България! След него остава делото му, което за нас ще бъде пример.Нека бъде светъл споменът за нашия приятел, другар и съратник! Вечна слава, благодарност и поклон пред паметта за другаря Костадин Чакъров!\"Това написа в съобщение до медиите Павел Иванов, председател на Съюза на комунистите в България. Преди малко повече от година Костадин Чакъров разказа пред NOVA за Тодор Живков - как е понасял тежестта на властта и как се е променил след 10-ти ноември.Лидерът зад маската на диктатора, тайните на БКП и истината за възродителния процес.", "date": "2017.12.26", "title": "Почина Костадин Чакъров - политическият съветник на Тодор Живков"}
{"url": "http://www.novinite.bg/articles/154853/SASht-oryazaha-operativniya-byudjet-na-OON-s-285-mln-dolara", "text": "Наричайки го „голяма стъпка в правилната посока“, постоянният представител на САЩ в ООН Ники Хейли обяви в неделя вечер историческо орязване на двегодишния оперативен бюджет на ООН, съобщава Investor. Хейли заяви, че планът ще свие средствата, предоставяни от САЩ, с 285 млн. долара за фискалната 2018-2019 г.„Неефективността и свръхразходите на ООН са добре известни“, каза Хейли. „Вече няма да позволим да се злоупотребява с щедростта на американския народ или тя да остане неконтролирана“.Тя добави, че „това историческо орязване на разходите – в допълнение на много други инициативи за едно по-ефективно и отговорно  – е голяма стъпка в правилната посока“.Бюджетът на ООН сега покрива двегодишен период, започвайки от януари на четна година.САЩ искаха бюджетът за 2018-19 г. да бъде намален с 250 млн. долара в допълнение на икономиите за 200 млн. долара вече предложени от генералния секретар на ООН Антонио Гутериш, предаде АФП преди две седмици.Гутериш предложи свиване на двегодишния бюджет на ООН до 5,4 млрд. долара, отписвайки 200 млн. долара за 2016-2017 г.САЩ плащат около 22% от бюджета на ООН, или около 3,3 млрд. долара, и 28% от бюджета за мироопазващи операции.Оперативният бюджет на ООН е отделен от този за мироопазване, който бе намален с 600 млн. долара миналата година под натиска на президента Доналд Тръмп.Американският президент заплаши миналата седмица да намали финансовата помощ за страните, гласували в подкрепа на проекторезолюцията на ООН, с която САЩ бяха призовани да оттеглят решението си да разпознаят Йерусалим за столица на Израел.При вота 128 гласуваха „за“ резолюцията срещу 9 „против“, а 35 страни се въздържаха, включително пет страни членки на Европейския съюз.", "date": "2017.12.26", "title": "САЩ орязаха оперативния бюджет на ООН с 285 млн. долара"}
{"url": "http://www.novinite.bg/articles/154843/Zemetresenie-ot-47-po-Rihter-v-Garciya", "text": "Земетресение от 4,7 по Рихтер е регистрирано тази нощ в Гърция, съобщава Европейския сеизмологичен център.Епицентърът на труса е бил на около 30 км югозападно от Лефкада на дълбочина 10 км. Регистриран е малко преди 02:00 часа българско време.Засега няма данни за пострадали или разрушения.", "date": "2017.12.26", "title": "Земетресение от 4,7 по Рихтер в Гърция"}
{"url": "http://www.novinite.bg/articles/154856/Maj-zastrelya-jena-i-dve-deca-vav-Finiks", "text": "Американската полиция заяви, че мъж е застрелял жена и две деца в жилищен блок във Финикс - столицата на щата Аризона, САЩ, предаде Асошиейтед прес.Вчера следобед полицията била повикана на мястото по сигнал за стрелба и открила отвън тялото на мъртвата жена.Полицейски говорител заяви, че полицаите опитали да разговарят със заподозрения, който се бил барикадирал в жилище в сградата. Мъжът, чиято самоличност е неизвестна, им дал да разберат, че е убил две деца.Няколко часа по-късно мъжът открил огън по служителите на полицията. Един полицай е ранен. След кратка престрелка заподозреният бил задържан. Няма данни той да е ранен.\r\n\r\n", "date": "2017.12.26", "title": "Мъж застреля жена и две деца във Финикс"}
{"url": "http://www.novinite.bg/articles/154849/9-ot-naj-strannite-koledni-rituali-ot-cyal-svyat", "text": "Коледа не би била същата без ритуалите, с които я свързваме. За хора от друга държава някои от тях сигурно биха били странни, както и ние бихме се учудили на част от техните. От Business Insider ни запознават със странни коледи традиции от цял свят.В Норвегия семействата крият метлите у дома от зли духове, които започват да вилнеят на Коледа. Според поверията в страната на празника небето се раздира от вещици, за които се смята, че може да откраднат метлите. В Каталуня на Коледа децата изрисуват пън с очи и уста и му поставят отгоре одеяло. Традицията се развива като Тио де Надал. Дървеният пън обикновено е прикрепян към пръчки и децата са окуражавани да го хранят и да си играят с него в дните преди Коледа.В Унгария семействата крият в елхата красива играчка, подобна на паяк. Който я намери, ще има късмет. В Исландия децата вярват вместо в традиционния Дядо Коледа в 13 тролове, за които се смята, че пристигат в градовете две седмици преди Коледа и си тръгват след празника.В Япония масово семействата посещават на Коледа KFC. Американската верига за бързо хранене има най-висок оборот в страната за цялата година на 25 декември.В Австралия Дядо Коледа често идва като сърфист. Температурите в страната на празника варират между 20 и 29 градуса, ето защо той често е посрещан на плажа.В Чехия жени потапят клонче от черешово дърво под вода на 4 декември – ако то е цъфнало на Коледа, ще се омъжат през следващата година.Във Франция децата оставят не чорапите, а обувките си край камината и Дядо Коледа, наричан Пер Ноел, ги пълни с подаръци.В Индия някои от християнските семейства декорират бананови дръвчета и манго растения. Някои от тях дори украсяват домовете си с листа от манго.", "date": "2017.12.26", "title": "9 от най-странните коледни ритуали от цял свят"}
{"url": "http://www.novinite.bg/articles/154859/Turskite-vlasti-zadarjaha-12-bojci-na-Islyamska-darjava", "text": "Турската полиция задържа12 бойци от терористичната групировка , които планирали да извършат нападения на територията на Турция по време на новогодишните празници, съобщи днес в. \"Сабах\", цитиран от ТАСС.По информация на вестника екстремистите били арестувани в град Адана в южната част на страната по време на специална операция. Двама от терористите са граждани на съседна Сирия. На 1 декември в Истанбул бяха задържани над 60 души по подозрения за връзки с , а в началото на ноември турската служба за сигурност съобщи за задържането на 283 души по подозрение в съпричастност с тази групировка. При арестите полицията откри 66 самоделни взривни устройства. Някои от задържаните планирали да извършат терористични нападения на различни места, включително в Анкара и Истанбул.", "date": "2017.12.26", "title": "Турските власти задържаха 12 бойци на \"Ислямска държава\""}
{"url": "http://www.novinite.bg/articles/154860/Konski-tramvaj-shte-se-dviji-po-ulicite-na-Belgrad-za-praznicite", "text": "Предприятието за  в  ще \"поздрави\" жителите на столицата за празниците по необичаен начин - както преди 125 години по улиците ще се появи , теглен от , предаде Танюг.Празнично украсеният и осветен конски  ще се движи днес и утре по линията Ташмайдан-Клуз от 17 до 19 часа местно време. На определени спирки кочияшът и кондукторът ще раздават бонбони.", "date": "2017.12.26", "title": "Конски трамвай ще се движи по улиците на Белград за празниците"}
{"url": "http://www.novinite.bg/articles/154861/V-Egipet-ekzekutiraha-15-dushi-osadeni-za-terorizam", "text": "Египетските власти екзекутираха 15 души, осъдени на смърт за тероризъм. Това съобщи телевизионният канал \"Скай нюз-Арабия\". Засега няма официална информация от египетските власти, предаде БТА.През последните години съдебните органи в Египет произнесоха десетки смъртни присъди на ръководители и привърженици на отстранената през 2013 г. от власт ислямистка организация \"Мюсюлмански братя\", както и на най-различни бойци от терористичната групировка ИДИЛ.На 7 декември египетският наказателен съд утвърди най-тежкото наказание срещу 13 членове на свързаната с \"Мюсюлмански братя\" екстремистка мрежа \"Агнад Мисър\" (\"Египетско войнство\"), след като присъдите бяха одобрени от върховния мюфтия. Те бяха обвинени в частност в организиране на над 40 терористични акта и нападения срещу силите за сигурност. Преди няколко дни наказателният съд в Кайро осъди на смърт още над 20 участници в нелегална терористична мрежа. Произнесените им присъди сега са при мюфтията за разглеждане.", "date": "2017.12.26", "title": "В Египет екзекутираха 15 души, осъдени за тероризъм"}
{"url": "http://www.novinite.bg/articles/154839/Otbelyazvame-Denya-na-bashtata", "text": "На втория ден от Коледа, 26 декември, в България се отбелязва Денят на бащата.Денят на бащата е празник, на който се чества бащинството и родителските грижи на мъжете. Обикновено на този ден се правят подаръци на бащите и семейството празнува заедно през деня. В последните години чествания има иВ повечето страни Денят на бащата е светски празник. Той съществува навсякъде по света, но се отбелязва на различни дати.На църковния празник Събор на Пресвета Богородица денят след Рождество Христово 26 декември, се чества паметта на Свети Йосиф, на св. цар Давид и на св. Яков. Денят е обявен за официален празник от 36-ото Народно събрание на 10 декември 1991 г.По решение на Второто национално общо събрание на съюза „Ние жените за достойнство и равенство“ (28 март 1997) църковният празник на Свети Йосиф Обручник, се отбелязва като празник на бащата. За първи път е отбелязан през 1997 г.Според католическата традиция празникът се чества на деня на св. Йосиф 19 март и така се отбелязва в Италия, Испания, Португалия, Белгия. В Аржентина, Великобритания, Венецуела, Еквадор, Зимбабве, Индия, Ирландия, Канада, Китай, Колумбия, Коста Рика, Куба, Малайзия, Малта, Мексико, Пакистан, Панама, Перу, Филипините, Сингапур, Словакия, САЩ, Турция, Франция, Холандия, Чили, Швейцария, Южна Африка и Япония Денят на бащата се отбелязва през третата неделя на юни.В Русия път празникът се чества на 23 февруари - Ден на защитника на отечеството, военен празник, считан от мнозина за ден на мъжа.", "date": "2017.12.26", "title": "Отбелязваме Деня на бащата"}
{"url": "http://www.novinite.bg/articles/154855/Phenyan-se-gotvi-da-izstrelya-razuznavatelen-spatnik", "text": "Северна Корея се готви да изстреля нов спътник, съобщи южнокорейският в. \"Чунан илбо\", цитиран от Франс прес. По различни канали напоследък научихме, че Северът е завършил нов спътник, наречен \"Кванмьонсон-5\", заяви южнокорейски правителствен източник за вестника. Те планират да изстрелят в орбита сателит, оборудван с камери и телекомуникационна техника, добави той. Според южнокорейските разузнавателни служби сателитът може да бъде изстрелян от подвижна установка, а не от обичайния ракетен полигон Сохе (Тончхан-ри), уточнява БТА.През октомври заместник-посланикът на Пхенян в ООН Ким Ин-рьон каза, че страната му следва четиригодишен план (2016-2020 г.) за разработване на \"спътници, спомагащи за икономическото развитие и подобряване на условията на живот на населението\". Той отбеляза, че Северна Корея е \"навлязла във фаза на практическо разработване на собствени сателити\" с успешното, според Пхенян, извеждане в орбита през февруари 2016 г. на спътника \"Кванмьонсон-4\". Според специалисти обаче \"Кванмьонсон-4\" не е успял да предаде никакви сигнали, което означава, че не работи. Миналата седмица Съветът за сигурност на ООН гласува девети пакет санкции, за да принуди Пхенян да се откаже от забранената си ядрена и ракетна програма, както и от изстрелването на спътници.", "date": "2017.12.26", "title": "Пхенян се готви да изстреля разузнавателен спътник"}
{"url": "http://www.novinite.bg/articles/154865/Turchin-tragna-pesha-ot-Istanbul-za-Jerusalim", "text": "Трийсет и пет годишният турчин Нуреттин Коч реши да тръгне пеша от Истанбул за Йерусалим, за да изрази възмущението си от решението на американския президент Доналд Тръмп да признае Йерусалим за столица на Израел, предаде Анадолската агенция.Въпреки студеното време Коч, който е тръгнал на път на 17 декември, вече е успял да стигне в градчето Болу на 262 км от Истанбул, където са го срещнали репортерите на Анадолската агенция.Мъжът казал, че се надява за 5-6 дни да стигне до Анкара, откъдето ще продължи за Хатай. Според него пътят до Йрусалим ще му отнеме около 2 месеца.\"В Йерусалим от години има насилие. Всеки трябва да направи по нещо за Йерусалим. Аз като мюсюлманин, като човек, се запитах какво бих могъл да направя и реших да тръгна на път\", казва Коч, цитиран от БТА.", "date": "2017.12.26", "title": "Турчин тръгна пеша от Истанбул за Йерусалим"}
{"url": "http://www.novinite.bg/articles/154867/Tachi-Sazdavaneto-na-specialen-sad-za-Kosovo-e-istoricheska-nespravedlivost", "text": "Създаването на специален съд за разследване на военните престъпления в Косово е историческа неправда. Това заяви президентът на страната и бивш полеви командир Хашим Тачи.„Това, което мислех през 2015 г., го мисля и днес. Специалният съд ще е една историческа неправда спрямо страната и Армията за освобождаването на Косово“, каза той.Тачи заяви, че не е сгрешил преди година и половина, когато се е съгласил със създаването на този съд, защото в противен случай Косово е рискувало налагането на сериозни санкции от страна на международната общност.„Няма съд, който може да навреди на моята борба за свобода и независимост на Косово. Създаването на съда беше извършено под международен натиск, благодарение на това получихме възможността по-бързо да създадем собствена армия, да получим визова либерализация, както и членство в Интерпол, ЮНЕСКО, Съвета на Европа и др.“, каза косовският президент.", "date": "2017.12.26", "title": "Тачи: Създаването на специален съд за Косово е историческа несправедливост"}
{"url": "http://www.novinite.bg/articles/154868/Pusnaha-chast-ot-zadarjanite-za-korupciya-v-Sauditska-Arabiya", "text": "Саудитските власти са освободили 23 от общо около 200 влиятелни личности, задържани през ноември по обвинения в корупция, след като те са сключили споразумения с държавата, съобщи местният вестник \"Оказ\", цитиран от Ройтерс.В информацията не са посочени имената на пуснатите на свобода. Това е първото освобождаване на толкова много хора, откакто кралски особи, бизнесмени и държавни служители бяха арестувани при кампания, ръковедена от престолонаследника принц Мохамед.От началото на ноември заподозрените са държани в луксозния риядски хотел \"Риц Карлтън\", а скоро срещу тези, които отричат повдигнатите им обвинения, ще започнат дела.Саудитските власти не гледат на сключените споразумения с освободените като на изнудване, а като на изпълнение на задължения, за да бъдат възстановени парите, които в продължение на няколко десетилетия са били отнемани по незаконен начин от Саудитска Арабия, най-големия производител на петрол в света, отбелязва Ройтерс.В социалните мрежи беше качен видеозапис, на който Сауд Дауиш, бившият изпълнителен директор на компанията \"Сауди телеком\", който бе сред задържаните, казва, че с него са се държали добре, че кралския дворец е осигурявал денонощно добро хранене.", "date": "2017.12.26", "title": "Пуснаха част от задържаните за корупция в Саудитска Арабия"}
{"url": "http://www.novinite.bg/articles/154870/ES-osporva-reshenieto-na-Kremal-da-ne-dopusne-Navalni-do-izborite", "text": "Решението на Централната избирателна комисия в Русия да не допусне Алексей Навални до участие в изборите за президент догодина хвърля сянка върху политическия плурализъм в страната и поражда съмнения за демократичността на избора. Това се посочва в изявление на говорител на Европейската служба за външно действие, цитирано от кореспондента на БТА в Брюксел.Отбелязва се, че Европейският съд по правата на човека е отчел, че Навални не е имал достъп до независимо и честно правосъдие. Обвинения на политическа основа не бива да бъдат използвани срещу участие в политиката. Очакваме руските власти да осигурят равни условия, включително по отношение на президентските избори догодина, се допълва в изявлението.ЕС изразява очакването представители на Организацията за сигурност и сътрудничество в Европа да бъдат поканени за наблюдатели на предстоящите избори за президент на Руската федерация.Посочва се, че ЕС ще оцени резултата от изборите на основата на заключенията на наблюдателите, както постъпва обичайно.Руската ЦИК обяви вчера, че не допуска Навални до участие в президентските избори, защото е осъждан. Срещу него е издадена условна присъда за злоупотреба с държавни средства и за да бъде допуснат до изборите, присъдата трябва да бъде отменена, или той трябва да получи специално разрешение. ", "date": "2017.12.26", "title": "ЕС оспорва решението на Кремъл да не допусне Навални до изборите"}
{"url": "http://www.novinite.bg/articles/154872/Iniciativna-grupa-podkrepi-kandidaturata-na-Putin-za-prezident", "text": "Инициативна група избиратели издигна кандидатурата на руския президент Владимир Путин за президентските избори на 18 март 2018 г., съобщи ТАСС. Решението бе взето на събрание, организирано в историческия парк \"Русия - моята страна\" на Общоруското изложение на постиженията на народното стопанство (ВДНХ) в Москва. Тъй като Путин реши да участва в изборите като независим кандидат, събранието на инициативната група в негова подкрепа е задължителна процедура, за да може той да се включи в избирателната кампания. Според закона всеки независим кандидат трябва да получи подкрепа от не по-малко от 500 руски граждани, имащи активно избирателно право. В днешното събрание участваха 668 души.", "date": "2017.12.26", "title": "Инициативна група подкрепи кандидатурата на Путин за президент"}
{"url": "http://www.novinite.bg/articles/154871/Komisiite-v-makedonskiya-parlament-odobriha-dogovora-za-priyatelstvo-s-Balgariya", "text": "Договорът за приятелство и добросъседство с България мина през всички комисии в македонския парламент и до края на тази седмица мнозинството очаква той да бъде приет и в пленарна зала, съобщава БГНЕС.В предложението си до комисиите външното министерство в Скопие подчертава, че чрез този контракт Скопие ще получи помощ и подкрепа в усилията за членство в ЕС и НАТО. Създаването на Комисия за разглеждане на историческите събития е положителен факт, се казва още в препоръката на министерството.\"Трябва да се задълбочи взаимното доверие между двете подписали този договор държави. Трябва да се направи и обективно, основано на автентични факти тълкуване на историческите събития\", каза Горан Стефановски, директор от македонското МВнР.Документът за приятелство влиза в сила, след като бъде одобрен от парламента в двете страни, припомня държавната информационна агенция на Република Македония.Договорът беше подписан от премиерите на двете страни Зоран Заев и Бойко Борисов на 1 август 2017 г.", "date": "2017.12.26", "title": "Комисиите в македонския парламент одобриха договора за приятелство с България"}
{"url": "http://www.novinite.bg/articles/154862/Frenski-prokurori-razsledvat-zarazenite-bebeshki-mleka", "text": "Френските прокурори започнаха разследване за заразеното със салмонела бебешко мляко и мащабното изземване на продукта, произведен от млечния гигант \"Лакталис\", предаде АФП.Разследването ще се съсредоточи върху възможните обвинения за причиняване на неволни наранявания и застрашаване на живота на други хора, но също така и за възможни измами и неуспехи при извършването на изземване на продукта, казал източник от средите на прокуратурата на агенцията.Разследването беше съобщено за първи път от френското списание „Поан“.През декември се появиха първите информации, че около 20 деца, които са консумирали мляко на прах „Лакталис“, продавано във Франция и в чужбина.Компанията, един от най-големите производители на млечни продукти в света, нареди на 10 декември първото голямо изтегляне на продукция от пазара - почти 7 000 тона пакети, произведени от фабриката в Краон, северозападна Франция.По това време не се знаеше колко голяма част от потенциално опасното сухо мляко е била консумирана или е била в магазини по целия свят и обяви второ, по-широко изтегляне на продукти на 21 декември.Изваждането от пазара на продукти засегна потребителите в страни като Китай, Пакистан, Бангладеш, Великобритания и Судан, което показва обхвата на компанията и трудностите при проследяването на всички потенциално опасните стоки.Симптомите на салмонелата включват тежка диария, стомашни спазми и повръщане. Болестта - причинена от чревни бактерии от селскостопански животни - е опасна за много младите и възрастните хора, тъй като може да доведе до тежка дехидратация.Общо 35 деца са боледували от салмонела във Франция от август, което е необичайно висок брой, който накара здравните власти да действат като при епидемия от заболяването.", "date": "2017.12.26", "title": "Френски прокурори разследват заразените бебешки млека"}
{"url": "http://www.novinite.bg/articles/154847/7-bebeta-se-rodiha-po-Koleda-v-bolnica-Sv-Anna", "text": "Седем  се родиха по  в Родилното отделение на УМБАЛ \"Св. Анна\", съобщиха от болничното заведение. Първо е изплакало момиченце с перфектните мерки 3080 гр., 50 см. Всички  и майки са здрави! ", "date": "2017.12.26", "title": "7 бебета се родиха по Коледа в болница \"Св. Анна\""}
{"url": "http://www.novinite.bg/articles/154842/Prazni-gradove-i-palni-kurorti", "text": "Празни градове и пълни курорти! Стотици хиляди успяха да слеят празниците и тръгнаха на път в страната и чужбина. Десетки милиони левове ще се похарчат за почивка през следващите дни. „Основните дестинации са местните. Коледа е семеен празник – има малки деца и възрастни хора”, коментира Румен Драганов от Института за анализи и оценки в туризма. „Около 350  000 българи пътуват в България, а 120 000 са избрали да пътуват в чужбина”. В чужбина най-много са избрали Гърция, Сърбия, Македония.„В Румъния има много хора, които имат роднини. Същото е и с Турция”, коментира Драганов.", "date": "2017.12.26", "title": "Празни градове и пълни курорти"}
{"url": "http://www.novinite.bg/articles/154846/Katastrofa-zatvori-magistrala-Hemus", "text": "Ограничено е движението по магистрала „Хемус” км 14, посока Варна заради катастрофа, съобщават от АПИ.Колите се насочват по обходен маршрут през Елешница – Столник – път I-6 Саранци – път III-1001 Горно Камарци – АМ \"Хемус\".", "date": "2017.12.26", "title": "Катастрофа затвори магистрала „Хемус”"}
{"url": "http://www.novinite.bg/articles/154863/Kremal-Neuchastieto-na-Navalni-v-izborite-ne-gi-pravi-nelegitimni", "text": "Според Кремъл неучастието на блогъра опозиционер Алексей Навални в руските президентски избори през март догодина няма да се отрази на тяхната легитимност, предадоха ТАСС и БТА.Това заяви пред журналисти в Москва днес говорителят на руския президент Дмитрий Песков, който коментира отказа на руската ЦИК да регистрира Навални за кандидат за президент поради това, че срещу него има влязла в сила присъда (за присвояване и разхищение на финансови средства).В Кремъл са запознати с различни изказвания по въпроса на анализатори, но не са съгласни с мнението, че отказът за регистрация на Навални може да се отрази на кампанията. Той не пожела да коментира самото решение на ЦИК за Навални, като отбеляза само, че в случая ЦИК се е ръководила изцяло от действащото изборно законодателство на Русия.Песков обаче каза, че руските власти трябва внимателно да проучат въпроса дали призивите на Навални за бойкот на изборите не нарушават законите.АП отбелязва, че руското законодателство не казва дали призиви за бойкот на избори са незаконни, но припомня, че миналата година властите блокираха достъпа до няколко уебсайта, призоваващи за бойкот. ", "date": "2017.12.26", "title": "Кремъл: Неучастието на Навални в изборите не ги прави нелегитимни"}
