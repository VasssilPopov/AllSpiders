{"url": "https://www.novinite.bg/articles/171191/Jiteli-na-Gorublyane-blokiraha-Carigradsko-shose", "text": "Жители на столичния квартал „Горубляне“ излязоха на пореден протест и блокираха булевард „Цариградско шосе“ в двете посоки на изхода за Пловдив, съобщи БНР.Сред причините за недоволството е дискриминацията, според протестиращите, на нискоетажните квартали спрямо панелните жилищни комплекси, както и липсата на достатъчно детски площадки, изградена канализация, тротоари, велоалеи, градски транспорт.", "date": "2019.02.17", "title": "Жители на \"Горубляне\" блокираха Цариградско шосе"}
{"url": "https://www.novinite.bg/articles/171166/Dete-bolno-ot-morbili-e-v-reanimaciya", "text": "Състоянието на 9-годишно дете, болно от морбили, остава тежко. То е с остра дихателна недостатъчност и е в интензивния сектор в областната болница в Благоевград.В реанимация е и 27-годишният мъж, при който също беше констатирана инфекцията. Неговото състояние се подобрява.Общо девет заразени деца се лекуват в Благоевград, две – в Гоце Делчев, а най-тежките случаи са насочени към София.Районната здравна инспекция в Благоевград обяви извънредни мерки за ограничаване на заразата. Под строг контрол са болничните заведения в областта, детските градини и училищата. Под карантина е и детското отделение на болницата в Разлог, което се оказа огнище на зараза. 15 деца там остават под наблюдение до края на месеца.", "date": "2019.02.17", "title": "Дете, болно от морбили, е в реанимация"}
{"url": "https://www.novinite.bg/articles/171183/Dimitar-Gardev-Balgariya-ne-tryabva-da-pozvolyava-da-bade-izpolzvana-za-provokator", "text": "България не трябва да позволява бъде поставяна в ситуация да бъде провокатор или да бъде използвана като такъв за развиване на широко-мащабна кампания, която ще има отражение и върху енергийните ѝ интереси. Това каза днес пред БНР анализаторът Димитър Гърдев, коментирайки новата връзка по случая „Скрипал“ и България.Вече се правят сравнения между отравянето на оръжейния бос Емилиян Гебрев през 2015 г. и отравянето на бившия двоен руски агент Сергей Скрипал и дъщеря му Юлия в Солсбъри в края на март 2018-а, обявено бе и разследване заедно с британските служби.„Няма съмнение, че случаят „Скрипал“ и по-късно – намесата на предполагаем участник (в него) тук в България..., ще бъдат използвани в медиен план, а и в санкционен“, каза Гърдев в предаването „Неделя 150“ на програма „Хоризонт“.Той обясни, че САЩ тази седмица са подготвяли нов санкционен списък към Руската федерация, като една от точките е случаят „Скрипал“. А по инициатива на Великобритания в Еврокомисията също се предлага нов санкционен списък за Русия, който обхваща и енергийни сделки в газовия и нефтения сектор.Гърдев посочи, че това става в момент, когато България се опитва да си извоюва втори тур на един приключен проект – „Южен поток“, като се бори да има на територията ѝ газов хъб „Балкан“ и през нея да мине „Турски поток“.Според анализатора всички наблюдават с огромен интерес какво се случва с „Турски поток“ – не само Турция, но и Гърция, която ни е конкурент за продължаването на проекта и дава активни заявки, че тръбата трябва да мине през нея.Гърдев посочи, че премиерът Алексис Ципрас бе преди няколко седмици в Москва и предложи да финансира този проект през страната му, не иска чужда помощ. А миналата седмица бе и в Турция.„Едно принципно пълномащабно и изключително обективно разследване (на отравянето на Емилиян Гебрев) може да ни постави в ситуация да няма съмнения, че участваме в някаква хибридна акция“, каза Гърдев. Той обаче подчерта, че „ако наистина има намеса и активни действия на Руската федерация срещу български гражданин, това трябва да бъде пресечено“.Анализаторът посочи още, че повишеният интерес към България става и в момент на сериозни противопоставяния в момента между обединения Запад и Руската федерация.„Мюнхенската конференция даде знак, че няма да има връщане назад от противопоставянето, денонсирането на договора за забрана на ракетите с малък и среден обсег ни поставя в директна нова спирала на въоръжаването в Европа с Руската федерация“, каза Гърдев. И посочи, че това сериозно безпокои големи държави като Германия и Франция, но те не са страна по договора между САЩ и Русия.„Видяхме конференцията във Варшава, която даде сериозна насока на бъдещата американска политика към европейските ѝ съюзници. Те (САЩ) разделят Европа. Видяхме как Франция и Германия бойкотираха тази среща. На нея директно се заявява, че САЩ са готови да тръгнат на двустранни споразумения с отделни държави в Източна Европа“.Според Гърдев в САЩ започват да става тенденция мисленето, че е по-изгодно да имат двустранни отношения, отколкото блоков съюз. А човекът, който е в основата на това в момента е съветник по националната сигурност -Джон Болтън.„Вицепрезидентът Майк Пенс в този ред на мисли каза, че който иска да е с нас, трябва да приключи абсолютно всичко, дори икономически, с нашите противници“Гърдев смята, че това е сложната геополитическа обстановка заставя България да не бъде просто свидетел, а да участва активно в тези процеси, без да не бъде слуга на никого.„България е задължена да участва в тези процеси като самостоятелен играч, защото иначе интересът ѝ няма да бъде зачитан. Тя трябва да изгради нова система за сигурност, която да има изпреварваща информация, сериозна аналитична част какво ни предстои“, каза Гърдев.  Според него затова трябва да бъде обърнато внимание на специални служби, включително външноразузнавателните, които бяха малко неглижирани, „защото във всеки годишен доклад виждаме едно и също – недофинансиране“.„От миналата година те се ръководят от млади генерали, от ново поколение и затова трябва да бъдат чути и да им бъде дадена възможност да реформират тази дейност, която да даде възможност на българското ръководство да се ориентира бързо в процесите и да има адекватна позиция“, каза Димитър Гърдев.", "date": "2019.02.17", "title": "Димитър Гърдев: България не трябва да позволява да бъде използвана за провокатор"}
{"url": "https://www.novinite.bg/articles/171179/Djambazki-zove-Borisov-da-varne-preferenciite", "text": "Г-н премиер, върнете преференциите! Не превръщайте лицемерието на БСП в героизъм. Защитете демокрацията! Това е Ваша политическа отговорност. Това се казва в отворено писмо на евродепутата и заместник-председател на ВМРО – Българско национално движение Ангел Джамбазки, адресирано до председателя на ПП ГЕРБ Бойко Борисов, по повод гласуваните промени в Изборния кодекс, които на практика отмениха преференциите и така премахнаха мажоритарния елемент в българската избирателна система.Още в нощта, когато Комисията по правни въпроси в НС, гласува текстовете, ВМРО излезе с остра позиция, че това е погазване на правото на свободен избор и реално заличава основни достижения на демокрацията в България.Въпреки нашия протест и широкото обществено недоволство, обаче, отмяната на преференциите стана факт с гласовете на ДПС, ГЕРБ и НФСБ. Това от своя страна даде повод на БСП да се възползват от темата чисто популистки и да се опитат да се направят на народни защитници, като дори обявиха, че ще напуснат НС и една от посочените причини е преференциалният вот.За пореден път БСП показаха,че не са национално отговорни, защото работата на парламента ще бъде блокирана заради техни лични интереси. Ние искаме да напомним, че не са далече времената, в които именно БСП управляваха с ДПС. Нека напомним и това, че БСП са правоприемник на тоталитарната БКП. Ето защо, ние Патриотите от ВМРО, сме категорични, че това е политическо лицемерие, което се храни от една политическа грешка на депутатите от ГЕРБ, пише в отвореното писмо до лидера на ГЕРБ и министър–председател на Р България Бойко Борисов.", "date": "2019.02.17", "title": "Джамбазки зове Борисов да върне преференциите"}
{"url": "https://www.novinite.bg/articles/171170/Edin-ubit-i-petima-raneni-sled-boj-pred-diskoteka-v-Kyustendil", "text": "Масово сбиване станало малко след 7 часа тази сутрин в заведение в центъра на Кюстендил между младежи, роми и посетители на дискотеката, предаде БНР.По първоначална информация при сбиването един е починал след пробождане с нож, а петима са закарани с по-леки наранявания в районната болница.Централната градска част е отцепена от полиция, която пренасочва движението по обходни маршрути.Екип криминалисти прави оглед на мястото на сбиването и около заведението, което се намира на 20-30 метра от централния площад \"Велбъжд\".Жандармерия пътува към Кюстендил.", "date": "2019.02.17", "title": "Един убит и петима ранени след бой пред дискотека в Кюстендил"}
{"url": "https://www.novinite.bg/articles/171174/Eto-s-kakvo-menyu-shte-se-glezyat-zvezdite-sled-vrachvaneto-na-Oskarite", "text": "91-ва церемония по връчването на престижните кино награди „Оскар“ ще се проведе на 24 февруари в  в Лос Анджелис.Вече са ясни и подробности от менюто, което се подготвя за 25-та родена година под вещото ръководство на шеф Волфганг Пук.Той съставя менюто за Бала на губернатора, на който ще се почерпят победители и победени, след като бъдат раздадени наградите „Оскар“. И тази година за звездите на Холивуд е подготвен списък със специалитети, за които вече са подготвени 240 килограма говеждо от Кобе, 15 килограма хайвер, 250 омара от Мейн и 350 килограма риба тон.Иберийска шунка от ИспанияЯпонско говеждоОмариПредястия-сьомга под формата на Оскар, статуетката за наградите.\r\nЕкипът на Пук, който е съставен от 300 помощник-готвачи и 600 сервитьори, ще подготви и сервира около 30 000 порции във вечерта на Оскарите. Предвидени са 35 различни вида ястия, които ще задоволят и най-изтънчения вкус.\r\nСелекция от коктейли.\r\nВиното ще бъде от винарска изба Франсис Форд Копола, което тази година идва със специален етикет, изработен за събитието.\r\nОстаналите напитки няма да разочароват и най-претенциозните. Освен коктейли с текила ще има и традиционните 1400 бутилки шампанско, от които ще бъдат напълнени 12 000 чаши.\r\nОграничена серия бутилка шампанско Piper-Heidsieck.\r\nРазбира се звездните гости ще бъдат посрещнати и с изискани десерти.\r\nШоколадови бонбони от ягоди.\r\nМиниатюрна статуя на Оскар с шоколад\r\nШоколадови близалки Оскар\r\n\r\nВместо това те ще бъдат пакетирани и дарени на благотворителната организация „Проект Ангелска храна“,която ще ги раздаде на бездомни хора в Лос Анджелис.\r\nЗа украсата на партито са поръчани червени цветя – лалета, рози и орхидеи от целия свят.\r\n", "date": "2019.02.17", "title": "Ето с какво меню ще се глезят звездите след връчването на \"Оскарите\""}
{"url": "https://www.novinite.bg/articles/171185/Ustanoven-e-ubiecat-ot-masoviya-boj-v-Kyustendil-izdirvat-go", "text": "Битов скандал и употреба на алкохол са довели до масово сбиване в заведение в Кюстендил, при което беше убит един човек и ранени петима други. Това съобщиха на съвместен брифинг Окръжната прокуратура и Областната дирекция на полицията в Кюстендил, предаде БНР.Установен е убиецът – 19-годишен младеж от ромския квартал \"Изток\", който е криминално проявен. В момента властите го издирват.Задържани са досега 8 души. Иззет е газов пистолет. Заведението ще бъде проверено изключително прецизно. Няма блокада в ромския квартал, а сили на жандармерията. Това е битов инцидент, завършил с криминално престъпление - не може да се говори за етническо напрежение.Масовото сбиване между група роми и посетители на заведение в центъра на Кюстендил стана тази сутрин около 7,30 часа. Мъж, за когото неофициално се коментира, че е на 35 години, е починал, а други петима са пострадали, някои тежко.Един от ранените е закаран в \"Пирогов\" в София. В Кюстендил е изпратено и звено на жандармерията, което се включи в оперативно-издирвателните действия по разследването.Сигналът за инцидента е подаден в полицията около 7,30 ч. тази сутрин. Боят е започнал пред заведение до Ларгото в центъра на града. В сбиването са използвани ножове и твърди предмети.\"Голи до кръста, с бухалки ли, с мачете – не ги разбирам и аз, но е било много страшно\", каза жена за станалото.Пред хирургичното отделение на кюстендилската болница веднага се събраха десетки роми от кв. \"Изток\", за да разберат кои са ранените им съкварталци. Появиха се и двамата братя Сашо и Стоян Игови от известния ромски клан Гольовците.\"Пет души са пострадали, от които единият е починал на място\", каза д-р Александър Величков, главен лекар на болницата.\"Един от пострадалите четирима е в крайно тежко състояние, с много тежка черепно-мозъчна травма, със счупване на черепа, вътрешномозъчни кръвоизливи. Той интубиран и транспортиран до \"Пирогов\". Останалите трима са настанени в болницата, няма опасност за живота им, но всички имат наранявания, които се обработват\", добави д-р Величков.Оперативно-следствена група и криминалисти правят оглед на мястото на сбиването, което е продължило и в района на джамията \"Ахмед бей\" и към кооперативния пазар. Работата по случая продължава.", "date": "2019.02.17", "title": "Установен е убиецът от масовия бой в Кюстендил, издирват го"}
{"url": "https://www.novinite.bg/articles/171175/Grandiozno-shou-s-istinski-dinozavri-v-Sofiya", "text": "Тиранозавър рекс и утараптор в реални размери: истински Джурасик парк в София през април. Шоуто „Разходка с динозаври”, на което ще станем свидетели през пролетта, е подготвено от екип от 65 души и показва промените, настъпили в динозаврите според последните научни изследвания. Шоуто се ражда в Австралия, където след дълго планиране оживява в Сидни през януари 2007 г.Ще видите едно към едно реален размер на динозаврите. Нещо, което не сте виждали преди. Спектакълът е базиран на изследвания, така че всичко, което виждате на сцената, е създадено от намерени и проучени вкаменелости на динозаври\", заяви кукловодът Ед Мей.Оригиналните серии на Би Би Си са гледани от над 700 милиона души. Именно на тях е базиран спектакълът, който вече покори Северна Америка, Европа, Азия и Австралия.Шоуто е гледано от над 9 милиона души в повече от 250 града в цял свят. Зрелищният спектакъл представя емоциите на динозаврите толкова реалистично, че създава усещането, че се намираш в ерата на динозаврите. Продукцията за над 20 милиона долара е най-впечатляващото и грандиозно шоу за динозаври в целия свят.Екип от 65 души, включително инженери, художници и експерти по аниматроника, са работили една година по зъздаването на продукцията.„Ще ви заведем на пътешествие от Триаския период до края на Кредата. Тогава астероид избива 65% от известните ни видове динозаври”, каза още режисьорът на спектакъла Иън Уолър.Внезапният апокалипсис променя драстично планетата ни. Според учените енергията на удара била еквивалентна на 100 тератона тротил. Последвал пълен мрак, изригването на хиляди вулкани и заличаването на динозаврите.В шоуто участват 9 вида динозаври, сред които тиранозавър рекс. Впечатляващи са и останалите динозаври - платеозавърът и лилиенщернусът. Ще може да видим стегозавър, алозавър, торозавър и утараптор.Всеки динозавър е изработен от 132 метра хидравличен маркуч, 1000 метра окабеляване, 295 квадратни метра плат, 24 контролни микропроцесора за движение, 132 квадратни метра пяна и 200 литра боя. Общото тегло на един гигант е колкото това на стандартна семейна кола и се задвижва от шест ролкови колела. За да се контролира един динозавър, е нужен екип от трима души - един водач и двама вуду кукловоди.Грандиозното шоу ще се състои на 26, 27 и 28 април в Арена Армеец в София.", "date": "2019.02.17", "title": "Грандиозно шоу с истински динозаври в София"}
{"url": "https://www.novinite.bg/articles/171165/Hilyadi-sarbi-pak-protestiraha-sreshtu-Vuchich", "text": "Няколко хиляди души отново излязоха вчера по улиците на Белград, за да протестират срещу правителството на президента Александър Вучич.За 11-и пореден път те настояха за свободни медии и честни правила за избори, предаде ДПА. В центъра на протестите този уикенд беше символичен договор, който опозиционният Съюз за Сърбия предложи да подпише с гражданите на страната. Той изброява задълженията на Съюза, ако той вземе властта по воля на електората. Участниците в демонстрацията можеха да подпишат екземпляр от текста и да го предадат на активистите. Вчера и в петък жители и на други градове в Сърбия също излязоха на антиправителствени демонстрации, включително Суботица, Крагуевац, Кралево и Ужице.", "date": "2019.02.17", "title": "Хиляди сърби пак протестираха срещу Вучич"}
{"url": "https://www.novinite.bg/articles/171171/Dneven-horoskop-za-nedelya", "text": "Тази неделя ще имате сериозни противоречия със самите себе си. Съвестта ви ви мъчи по даден въпрос. Може би е добре да ѝ отстъпите.Благодарение на сериозността ви и неимоверните усилия, които сте положили, днес напълно заслужено ще събирате сладките плодове на победата ви. Има защо да се гордеете със себе си.Какво още вещаят звезите - виж ", "date": "2019.02.17", "title": "Дневен хороскоп за неделя"}
{"url": "https://www.novinite.bg/articles/171168/Sruti-se-chast-ot-universitet-v-Sankt-Peterburg-nyama-zaginali", "text": "Покривът на техническия университет в Санкт Петербург се срина вчера надвечер.85 души бяха успешно евакуирани, а 21 извадени - изпод руините на срутилата се част от университет в Санкт Петербург. Инцидентът стана в учебното заведение по информационни технологии, механика и оптика.\r\nВероятната причина е неспазване на правилата за безопасност. Образувано е производство за углавно престъпление.\r\n", "date": "2019.02.17", "title": "Срути се част от университет в Санкт Петербург, няма загинали"}
{"url": "https://www.novinite.bg/articles/171169/Germaniya-podkrepya-tvardo-sankciite-sreshtu-Rusiya", "text": "Германия подкрепя санкциите срещу Русия, решенията  за санкции трябва да бъдат координирани, заяви германският канцлер Ангела Меркел в събота на Конференцията по сигурността в Мюнхен, цитирана от „Фокус“.„Ние подкрепяме санкциите срещу Русия. Те трябва да бъдат координирани с Украйна“, каза тя.Западът също така трябва да поддържа диалог с Русия, трябва да се спазва Основополагащият акт Русия-НАТО, заяви германският канцлер. „Ние все още сме ангажирани с Основополагащия акт Русия-НАТО“, заяви ръководителят на кабинета. „Нишката на преговорите не трябва да се къса“, добави тя.„От геостратегическа гледна точка Европа не може да бъде заинтересована от прекъсване на отношенията с Русия\", каза Меркел.", "date": "2019.02.17", "title": "Германия подкрепя твърдо санкциите срещу Русия"}
{"url": "https://www.novinite.bg/articles/171172/Stotici-hilyadi-na-protest-v-Barselona-sreshtu-sadeneto-na-katalunski-lideri", "text": "Стотици хиляди протестираха вчера в Барселона срещу съдебния процес на 12 каталунски лидери, обвинени заради организирането на референдума за независимост през 2017 г.Регионалният президент Ким Тора и председателят на каталунския парламент Роже Торент също се включиха в мирното шествие.Според организаторите в него са участвали 500 000 души, а според полицията - двеста хиляди.Демонстрантите носеха каталунски синьо-червено-жълти знамена и плакати с надпис „Свобода за политическите затворници“ и „Самоопределението не е престъпление“.Процесът срещу 12-те сепаратистки лидери, някои от които са в затвора от край на 2017 или началото на 2018 г., започна тази седмица в Мадрид.„Дойдох, защото това са хора с деца, които са в затвора от много време. Не е честно, защото ние всички гласувахме, значи всички трябва да сме в затвора“, каза една от участничките, 70-годишна пенсионерка, която е гласувала на референдума през 2017 г. и иска Мадрид да разреши нов вот.", "date": "2019.02.17", "title": "Стотици хиляди на протест в Барселона срещу съденето на каталунски лидери"}
{"url": "https://www.novinite.bg/articles/171180/Evropa-da-prieme-obratno-bojci-na-ID-poiska-Donald-Tramp", "text": "\r\nАмериканският президент поиска Европа да приеме обратно и да съди бойци на терористичната групировка \"Ислямска държава\". Доналд Тръмп написа в туит тази сутрин, че САЩ молят Великобратния, Франция, Германия и други европейски съюзници да приемат обратно 800 бойци от \"Ислямска държава\", които са били заловени в Сирия и да ги изправят пред съда.\r\nТръмп пише, че алтернативата не е добра и ще сме принудени да ги освободим, предаде БНТ. \"Изтегляме се след стопроцентова победа над халифата!\", написа още Доналд Тръмп.\r\nБойците на Сирийските демократични сили, подкрепяни от Вашингтон, съобщиха вчера, че са на крачка от превземането на последния анклав на групировката на река Ефрат.\r\n", "date": "2019.02.17", "title": "Европа да приеме обратно бойци на ИД, поиска Доналд Тръмп"}
{"url": "https://www.novinite.bg/articles/171186/PG-na-BSP-napuska-parlamenta", "text": "ПГ на БСП напуска парламента. Това реши Националният съвет на партията преди минути, съобщи \"Труд\".По-рано днес лидерката на партията Корнелия Нинова призова партията да напусне българското Народно събрание със  следните аргументи: \" Законодателният орган, върховният орган в държавата се ползва с 8 % доверие. Вместо там да се правят и коват истинските закони, които да подобряват живота на българските граждани се прави тежък лобизъм в интерес на фирми и олигарси и се правят задкулисни партийни договорки. Ние нямаме място в тези договорки и в този тип законодателство. Предложихме своята алтернатива, с алтернативен бюджет. Нищо от това не се приема. Парламентът не е превърнат в място, където се водят спорове за политики, а място, където се водят жълти спорове, обидни дебати\", обоснова се Нинова. 74 от членовете на пленума подкрепиха предложението на Нинова.  33 гласуваха \"против\", а трима се въздържаха.БСП постави и условия пред ГЕРБ, Патриотите, ДПС и \"Воля\", а именно-  избор на нова ЦИК, отмяна на срамните среднощни гласувания по ИК, връщане на преференцията и започване отново на дебата за машинното гласуване.", "date": "2019.02.17", "title": "ПГ на БСП напуска парламента"}
{"url": "https://www.novinite.bg/articles/171181/Rusiya-planira-da-dobiva-polezni-izkopaemi-na-Lunata", "text": "Русия планира в периода 2031-2035 г. да изстреля към Луната многоразов космически кораб за транспортиране на товари, тежък луноход за добив на полезни изкопаеми и модули за лунната база, съобщи в неделя РИА Новости, позовавайки се на източник от ракетно-космическия отрасъл.Акционерната компания „Научно-производственото обединение „Лавочкин” предлага на Роскосмос и Руската академия на науките да изстрелят към Луната четири автоматични космически апарата от 2031 до 2035 г., предаде БГНЕС.Така станцията „Луна-30“ ще достави на повърхността на Луната многоразов лунен космически кораб за поддръжка на пилотирани мисии, а станцията „Луна. -31″ще докара на Луната тежък луноход с тегло до пет тона, оборудван с необходимите средства за разработка на лунните ресурси”, заявява източникът на агенцията.Според него, станцията „Луна-32“ ще достави на естествения спътник на Земята тежки модули с тегло до шест тона за изграждането на лунен полигон, а изстрелването на орбиталния апарат „Луна-33“ ще осигури комуникацията и навигацията, предаде БГНЕС.По-рано, генералният директор на Роскосмос, Дмитрий Рогозин, съобщи, че през 2021 г. е планирана да бъде изпратена космическа станция „Луна-25“ на Луната, през 2023 г. – орбитален апарат „Луна-26“ и през 2024 г. – станция „Луна-27“.Космическата станция “Луна-25” ще търси воден лед на южния полюс на Луната и също ще тества технологията на меко кацане на естествения спътник на Земята. Това ще бъде първата руска мисия след 40-годишна пауза. Последната съветска станция бе изстреляна към спътника на Земята през 1976 г. и се наричаше “Луна-24”.Орбиталният апарат „Луна-26“ трябва да проведе картографиране и дистанционно проучване на повърхността на спътника на Земята. Станцията “Луна-27” трябва да вземе проби от почвата на южния полюс на Луната и да го проучи.През 2027 г. се планира към Луната да се изстреля станцията „Луна-28“, с която да се върнат до Земята проби от криогенни почви от южния полюс на естествения ни спътник, а през 2028 г. да се изпрати станцията „Луна-29“ с луноход. ", "date": "2019.02.17", "title": "Русия планира да добива полезни изкопаеми на Луната"}
{"url": "https://www.novinite.bg/articles/171182/Zaev-posveti-na-Borisov-otlichie-ot-Myunhenskata-konferenciya", "text": "Преспанското споразумение заслужи голямо признание в Мюнхен. Премиерите на Гърция Алексис Ципрас и на Северна Македония Зоран Заев получиха годишното отличие на Конференцията по сигурността, предаде Нова тв. От 2009 г. насам то се дава на лидери, които играят сериозна роля при разрешаването на международни конфликти.\"Искам да обявя, че споделям тази награда с моя добър приятел, премиера на България Бойко Борисов. Със споразумението, което ние постигнахме с България, стана възможен договора с Гърция”, каза Заев. А Ципрас призна, че в началото не е вярвал, че подобно споразумение е възможно.Германският канцлер Ангела Меркел определи договорът като \"отлично постижение на двата народа”. А външният министър на Германия Хайко Маас нарече Заев и Ципрас като \"истински европейски лидери”.", "date": "2019.02.17", "title": "Заев посвети на Борисов отличие от Мюнхенската конференция"}
{"url": "https://www.novinite.bg/articles/171173/I-u-nas-se-useshta-zabavyaneto-na-evropejskata-ikonomika", "text": "Най-новите данни за брутния вътрешен продукт – експресната оценка за 4-тото тримесечие на 2018 г. – показват, че забавянето на европейската икономика вече се усеща и от българската икономика през втората половина на годината, пише economic.bg. Ръстът на икономиката според сезонно и календарно коригираните данни е бил 3.1% на годишна база през последното тримесечие или еднакъв с този от третото тримесечие. Спрямо първите две тримесечие, когато икономиката нарасна съответно с 3,5 и 3,4%, темпът на реален растеж видимо губи мощност, макар засега низходящата корекция да е относително слаба.Конкретно през последното тримесечие се забавя растежът и на крайното потребление, и на инвестициите. Предвид поредното ударно харчене от бюджета през декември, свиването на растежа на крайното потребление  до 5,3% на годишна база след около 6-7% през предходните три тримесечия навежда на мисълта, че потреблението на домакинствата доста се е охладило в края на годината. Причина за това може да се търси в ускоряването на инфлацията през втората половина на годината и достигането ѝ на пик именно през последното тримесечие – през октомври инфлацията достигна 3,7% на годишна база, преди да започне да се забавя през ноември.При инвестициите забавянето в растежа е още по-сериозно – от 9,7% през първото тримесечие, до около 7% през второто и третото и едва 4% на годишна база през последното. Тези данни представляват неприятна изненада спрямо по-ранните очаквания за набиране на скорост в усвояването на европейски средства (включително и за капиталови разходи), както и фискалната инжекция в края на годината, част от която беше насочена именно към публични инвестиции. Продължаващото строителство в големите градове също не предвещаваше такова забавяне на растежа на инвестициите. Възможно обяснение евентуално може да се търси в по-лошите метеорологични условия в края на 2018 г. спрямо 2017 г.Това, което до голяма степен \"спасява” растежа през последното тримесечие, е износът. След спад на износа на стоки и услуги през предходните две тримесечия (на годишна база), износът отново бележи слаб ръст от 0,8% през последното тримесечие. Данните на БНБ показват, че и при стоките, и при услугите има ръст на износа през октомври-ноември, но все пак по-голям е приносът на стоките, отколкото на услугите.Миналата година износът страдаше най-вече заради големия спад на два основни пазара извън ЕС – Русия и Турция. Любопитното е, че  въпреки продължаващото забавяне на китайската икономика, износът на България за тази страна продължи да расте и през 2018 г. (с 8,6% до 1,3 млрд. лева), като Китай вече се нарежда на 2-ро място сред най-големите експортни пазари на България извън ЕС.Като цяло, данните за българската икономика са относително добри на фона на процесите в основните ѝ европейски пазари - Германия е реално в стагнация с растеж от едва 0,6% през последните три месеца на 2018 г., а Италия официално вече е в рецесия с две последователни тримесечия на свиване на икономика.Груба сметка на база на експресната оценка за четвъртото тримесечие показва, че за цялата 2018 г. растежът на българската икономика е бил около 3-3,1%. Това представлява видимо забавяне спрямо 3,8-те процента предходната година, но като цяло е в рамките на последните очаквания и в унисон с процесите в глобалната икономика – търговските войни, несигурността около Брекзит, проблемите в Италия и др. Все пак, трябва да се има предвид, че 2019-та година започва с по-големи рискове за икономиката на страната спрямо това, което имахме като конюнктура преди година. Докато преди няколко месеца се надявахме страната да порасне с темп, приближаващ 4% през 2019 г., то сега растеж от порядъка на 3% би бил повод за радост. ", "date": "2019.02.17", "title": "И у нас се усеща забавянето на европейската икономика"}
{"url": "https://www.novinite.bg/articles/171192/Protest-v-Kyustendil-zaradi-ubijstvoto-na-35-godishen-maj-pred-diskoteka", "text": "„Тук сме, за да изразим гражданската си позиция. Днес бе убит наш съгражданин - млад човек. Не искаме и не бива да гледаме отстрани, а да кажем, че такива неща не бива да се случват повече”, каза участничка в мирния протест, предаде Нова тв.„Аз нямам проблем с ромите. Сред тях има добри, но и лоши, те трябва да се интегрират, за да живеем съвместно, а не да се делим”, каза друг участник в протеста. Един от ранените е негов приятел.Протестът започна на кръговото кръстовище преди квартал „Изток”.Същевременно на входа на махалата е изградено временно КПП. На него има полиция и жандармерия, проверяват се влизащите и излизащите автомобили. Остава и полицейското присъствие и проверките на пътя Кюстендил-Дупница.  ", "date": "2019.02.17", "title": "Протест в Кюстендил заради убийството на 35-годишен мъж пред дискотека"}
{"url": "https://www.novinite.bg/articles/171184/Kralyat-na-srabskata-muzika-Shaban-Shaulich-zagina-v-katastrofa", "text": "Кралят на сръбската музика Шабан Шаулич загина при тежка катастрофа в Германия, съобщава БГНЕС.Инцидентът е станал в Билефелд, недалеч от Дортмунд. 67-годишният Шаулич е пътувал заедно с неговия кум. Двамата веднага са били откарани в болница, но там Шаулич е починал.Музикантът бе на сцената от 70-те години. Преди да започне да се занимава с музика Шаулич тренирал футбол.Шабан Шаулич е роден на 6 септември 1951 г. в град Шабац, в мюсюлманското семейство на Илдуза и Хусеин Шаулич. Много често се появяват публикации, в които се твърди, че Шаулич е от ромски произход. През 1969 г. издава първия си албум – \"Дайте ми утеха\".", "date": "2019.02.17", "title": "Кралят на сръбската музика Шабан Шаулич загина в катастрофа"}
{"url": "https://www.novinite.bg/articles/171167/Mestyat-derajliraliya-v-Plovdiv-vlak", "text": "Дерайлиралият в Пловдив влак е изправен и ще напусне гарата, предаде БТВ.От фирмата превозвач още вчера обявиха, че причината за инцидента е счупен език на стрелка. От релсите излязоха два локомотива и три вагона.„След първоначалния оглед, при който стана ясно, че има счупване на език на стрелка, днес очакваме да има измерване за скрити пропадания”, каза Петър Ганев, управител на „Булмаркет”.Предстои и прехвърляне на данните от черните кутии на локомотивите, за да се установи с каква скорост са се движили. От фирмата превозвач са категорични, че локомотивите са навлезли в гарата със скорост по-ниска от разрешените 40 км/ч.", "date": "2019.02.17", "title": "Местят дерайлиралия в Пловдив влак"}
{"url": "https://www.novinite.bg/articles/171164/Slanchevo-do-15-gradusa-dnes", "text": "Днес ще е предимно слънчево. Ще духа слаб до умерен вятър от запад-северозапад. Дневните температури ще се повишат още и максималните ще са между 10° и 15°, за София - около 12°.Над планините ще е предимно слънчево. Вятърът ще утихва и след обяд ще е слаб до умерен от север-североизток. Максималната температура на височина 1200 метра ще е около 6°, на 2000 метра – около 0°.Над Черноморието ще е предимно слънчево. Ще духа слаб до умерен вятър от запад-северозапад. Максимални температури между 10° и 13°. Температурата на морската вода е 6-7°. Вълнението на морето ще е 1-2 бала.На 17.02.2019 слънцето ще изгрее в 07:22 часа и ще залезе в 17:59 часа. Продължителност на деня 10:37 часа.На 17.02.2019 луната ще изгрее в 15:21 часа и ще залезе в 05:41 часа. Осветеност на диска в 0h UT %. Фаза на луната: след първа четвърт преди пълнолуние.", "date": "2019.02.17", "title": "Слънчево, до 15 градуса днес"}
{"url": "https://www.novinite.bg/articles/171178/NKJI-othvarlya-versiyata-za-schupenata-strelka-prichinila-derajliraneto-na-tovarniya-vlak", "text": "До края на деня ще бъдат изтеглени двата локомотива, които дерайлираха вчера на Централна гара в Пловдив. Това заяви пред БНР генералният директор на Национална компания „Железопътна инфраструктура“ Красимир Папукчийски. От снощи влаковете се движат по разписание.Тече проверка за теглително уравновесяване на локомотивите, което се провежда под ръководството на председателя на комисията по разследването на инцидента.В момента се свалят данните от черната кутия на машината.Генералният директор на НКЖИ заяви, че не приема тезата на фирмата-собственик на композицията, че счупен език на стрелка е причина за инцидента.\"Бих попитал фирмата – на какво основание могат да кажат това нещо? Защото аз бих задал въпрос – дали са сигурни в състоянието на локомотивите си – дали са в добро състояние\", коментира Красимир Папукчийски.Той уточни, че няколко часа преди инцидента по същия маршрут минават две други композиции с по-голяма брутна тежест.\"Не мога да се произнеса за причините. Вчера бяха взети проби от метала на езиковата част, проби и от раменната релса, които са дадени за химически анализ. Предстои и доста сериозна проверка сега на локомотивите, мерене на вагоните. Комисията има доста работа. Реално можем да кажем, когато получим резултатите от химическите проби и след приключване на проверките\", коментира генералният директор на НКЖИ.Красимир Папукчийски допълни, че не се съмнява в релсовия път: \"Това е една от най-натоварените гари в България, където минават среднодневно 150 влака. Нямам съмнения, че състоянието на железопътната инфраструктура е лошо за да преминават такива влакове\", категоричен е Папукчийски.", "date": "2019.02.17", "title": "НКЖИ отхвърля версията за счупената стрелка, причинила дерайлирането на товарния влак"}
{"url": "https://www.novinite.bg/articles/171188/Natrupanoto-za-vtora-pensiya-otnovo-padna-pod-3000-lv", "text": "След като в продължение на пет месеца средната сума в партидите за втора пенсия беше над летвата от 3000 лв.,  отново е под нея, показва статистика на Комисията за финансов надзор за цялата 2018 г. Към 31 декември родените след 1959 г. българи имат в универсален пенсионен фонд средно по 2993.30 лв. Месец по-рано средната сума е била 3011.11 лв., а за пръв път преминава границата от 3000 лв. през юли, пише \"Сега\".\r\nЗа мъжете натрупаното в партидите в края на годината е 3137.58 лв., а за жените - 2840.15 лв. Групата, която първа ще получава пенсии от две места - НОИ и частен фонд, е със средна сума 3723.59 лв. Това са хората на възраст 55-59 г. При тях разликата в половете не е толкова голяма - за мъжете средната сума е 3756.83 лв., а за жените - 3690.51 лв.\r\nИндивидуалният размер на натрупаните средства по партидите варира в широки граници и зависи от много фактори като продължителността на осигурителния период, размера на вноската и осигурителния доход, редовното осигуряване, удържаните такси, постигнатата доходност, подчертават експертите от КФН. В различните фондове сумите варират от 1397.42 лв. (УПФ \"Бъдеще\") до 3579.02 лв. в \"Ен Ен УПФ\".\r\nМиналата година завърши със слаби резултати за частните пенсионни фондове. За периода 30 декември 2016 г. - 31 декември 2018 г. среднопретеглената доходност на деветте универсални фонда бе 0.96%. За сравнение към полугодието средната доходност за 24 месеца назад на годишна база беше 4.45%, а към първото тримесечие на 2018 г. - 4.70%. Стигна се дотам вторият по големина фонд - \"Алианц\" да отчете отрицателна доходност от минус 0.09%.\r\n3 734 824 са вече осигурените за втора пенсия в универсален пенсионен фонд, показват данните в края на годината. Увеличението за година е с около 67 000 души. За една година брутните постъпления от осигурителни вноски на деветте универсални фонда, в които осигуряването е задължително за родените след 1959 г., са почти 1.285 млрд. лв.\r\n", "date": "2019.02.17", "title": "Натрупаното за втора пенсия отново падна под 3000 лв."}
{"url": "https://www.novinite.bg/articles/171177/Trolej-i-avtobus-se-sblaskaha-na-Orlov-most-nyama-postradali", "text": "За пореден инцидент с превозни средства на градския транспорт в София съобщи Нова тв. Около 12.30 ч. днес тролейбус, движещ се по линия номер 4, се сблъска с автобус 184.При инцидента, станал на Орлов мост, няма пострадали пътници.Счупено е задното стъкло на автобуса. Има материални щети и по предната част на тролея.", "date": "2019.02.17", "title": "Тролей и автобус се сблъскаха на Орлов мост, няма пострадали"}
{"url": "https://www.novinite.bg/articles/171190/Mitropolit-Gavriil-Svrahliberalniyat-skandinavski-podhod-kam-decata-e-strashen", "text": "Възпитанието на децата, право на аборт, религия в училище. Тези теми, засегнати в позицията на БПЦ по проекта за Национална стратегия за детето, предизвикаха вълна от коментари и недоволство през изминалите дни. Впоследствие позицията беше свалена. Синодът съобщи, че не е съгласувана с него, а е лична инициатива на ловчанския митрополит Гавриил и написана от богослова Десислава Панайотова.„Ние изработваме становищата по екипен начин. Синодът определя комисия от педагози, богослови и юристи, на които им се възлага дадена тема. След това становището минава през заседание на Светия синод. В случая нямаше възможност, защото имахме четири дни, за да направим становище, за да може то да влезе навреме в сайта на Министерския съвет”, обясни в предаването „120 минути” митрополит Гавриил.„Аз лично съм против физическите наказания. Смятам, че това не работи. По-добре е детето да бъде лишено от нещо, което обича. Например някаква игра. Това дава по-добър ефект. Физическото наказание е крайна мярка”, на мнение е той.По думите му скандинавският пример децата да имат повече свобода да взимат решения всъщност е свободия.„За мен този пример е страшен и най-много ме е страх България да не стигне някога до това, което е в скандинавските страни. Ако имаме възражения срещу тази стратегия, то е защото се опасяваме, че тя е един преходен елемент по пътя към стигане на нещо подобно. А то е нещо страшно, защото постепенно се изземват функциите на възпитание на родителите и се възлагат все повече на държавни учреждения”, на мнение е митрополит Гавриил.„Абортът е убийство. В този смисъл бихме искали защитата на детето да започне още в момента на неговото зачатие. Не си въобразявам обаче, че можем да постигнем това да бъде забранен. Не се и опитвам да го правя. Мнението ми обаче не може да бъде друго”, каза митрополит Гавриил.  ", "date": "2019.02.17", "title": "Митрополит Гавриил: Свръхлибералният скандинавски подход към децата е страшен"}
{"url": "https://www.novinite.bg/articles/171189/Voenni-samoleti-na-SASht-dostavyat-humanitarna-pomosht-za-Venecuela", "text": "Хуманитарната помощ от Съединените щати за Венецуела пристигна на границата с Колумбия.Военновъздушните сили на САЩ започнаха да превозват тонове хуманитарна помощ към колумбийския град. Първият от трите товарни самолета C-17 излетя от авиобаза \"Хоумстед\" във Флорида и кацна в Кукута.Доставката е от 180 тона включва храни и медикаменти за над 25 000 души.Помощта беше изпратена по молба на опозиционния лидер Хуан Гуайдо, който се провъзгласи за временен държавен глава миналия месец.Президентът Николас Мадуро се закани да блокира помощта, която според него е излишна и незаконна. Той обвинява за глада в страната американските санкции и вътрешните си врагове.", "date": "2019.02.17", "title": "Военни самолети на САЩ доставят хуманитарна помощ за Венецуела"}
{"url": "https://www.novinite.bg/articles/171176/Ninova-predloji-PG-na-BSP-da-napusne-Narodnoto-sabranie", "text": "Предлагам ПГ на БСП да напусне парламента, обяви лидерът на БСП Корнелия Нинова на Националния съвет на партията. Предложението й предстои да бъде обсъдено, предаде БГНЕС.Тя поставя и условия към управляващите като избор на нов състав на Централната избирателна комисия, отмяна на всички решения, приети на среднощното парламентарно заседание с промените в Изборния кодекс; връщане на преференцията; машинното гласуване и правата на гражданите за касационна жалба, уточни БНР. Нинова заяви пред делегатите на Националния съвет, че социалистите не са в изолация.БСП обсъжда на пленум коалиционната си политика преди изборите за Европарламент. През седмицата партия АБВ обяви, че предлага на БСП подготовка на широка лява коалиция. Лидерът на партията на европейските социалисти Сергей Станишев е на мнение, че трябва да се подхожда внимателно към подобни предложения: \"Те отцепиха гласове от БСП, демотивираха много хора и три месеца по-късно влезнаха в управление с ГЕРБ, правете си изводите\".", "date": "2019.02.17", "title": "Нинова предложи ПГ на БСП да напусне Народното събрание"}
{"url": "https://www.novinite.bg/articles/171187/Balgariya-e-sred-naj-barzo-razvivashtite-se-turisticheski-destinacii", "text": "България попада в списъка с най-търсените дестинации в Европа за 2018 г. Това показва доклад за четвъртото тримесечие на Европейската комисия по пътувания (ЕКП), пише \"Монитор\".За цяла Европа нивото на посещения от американски граждани се запазва на високи нива като причина за това са увеличилите се позиции на долара срещу еврото и лирата.През 2018 г. Старият континент посрещна близо 33 млн. международни туристи, като е налице ръст от 8% в сравнение с предишната година. Очакванията са обаче изходящите пътувания от САЩ да намалеят заради забавения темп на растеж на икономиката. Туристическите посещения в ЦИЕ може да нараснат с 3.8% тази година и с 3.4% и 4.2% за през идните години, показват още прогнозите. За региона на Централна и Балтийска Европа пък това увеличение ще е съответно 3.4% и между 2.1-2.8% за следващите години. За външния туризъм в ЦИЕ се очаква ръст от 4.9% за 2019 г. и от 3.9% за следващите 2 години. За Централна и Балтийска Европа той ще е в размер от 3.9% и падне с 0.9% вбъдеще.Начело на класацията за най-бързо развиващите се туристически дестинации е Турция, която е отчела 22% ръст. След нея са Сърбия и Малта с близо 15%. В топ 10 попадат и Монтенегро, Латвия, Гърция, Белгия, Кипър, Литва и Ирландия. На 11 място се нарежда България с близо 7% ръст. На опашката са Испания и Португалия, а след тях, със спад в търсенето, попадат Естония, Монако и Великобритания.Експертите предупреждават, че в случай на Брекзит без споразумение,туристите ще плащат за по-скъпи самолетни билети.Очакванията са да е налице инфлация от 4% през 2019 г. като това ще доведе до по-високи цени за хранителни стоки. Ще има спад в търсенето и съответно далеч по-нисък брой посещения на Острова. ", "date": "2019.02.17", "title": "България е сред най-бързо развиващите се туристически дестинации"}
