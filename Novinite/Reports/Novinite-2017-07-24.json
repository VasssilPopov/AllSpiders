{"url": "http://www.novinite.bg/articles/147477/Nova-migracionnata-kriza", "text": "Европа е застрашена от повторение на миграционната криза от 2015 година. Това предупреждава лидерът на Германската социалдемократическа партия (ГСДП) Мартин Шулц в интервю, цитира Дарик.   Ако сега не действаме, рискуваме тогавашната ситуация да се повтори, подчертава Шулц, определяйки като \"крайно опасно\" увеличаването на потока бежанци, които пристигат в Европа през Средиземно море.  Този, който печели време и се опитва да игнорира темата до изборите за Бундестаг (на 24 септември), проявява цинизъм, отбелязва Шулц, който е основен опонент на канцлера Ангела Меркел в предстоящия вот.   Председателят на ГСДП планира да посети Италия на 27 юли и да обсъди с премиера Паоло Джентилони проблемите с миграцията. Според германския политик и бивш председател на Европарламента, Европейската комисия би могла да предостави допълнителна финансова подкрепа на страните, които приемат мигранти от Италия. Същевременно той изключи участие на Германия в тези усилия.   В момента трябва да се включат други страни членки на ЕС, каза Шулц.", "date": "2017.07.24", "title": "Нова миграционната криза"}
{"url": "http://www.novinite.bg/articles/147483/Krim-organichna-chast-ot-Rusiya-spored-Kusturica", "text": "Известният сръбски режисьор и музикант Емир Кустурица, който пристигна в Крим, за да изнесе концерт с групата си \"No Smoking Orchestra\", заяви на брифинг в Ялта, че смята присъединяването на Крим към Русия за \"естествен, органичен процес\", предаде Дарик. Той призова местните жители да не чакат външно одобрение за своето решение, а да развиват региона като част от Русия. \"В света има сили, които разделят, а от друга страна - такива, които обединяват. Когато Крим стана част от Русия, аз си помислих, че той винаги е бил част от Русия. Тук не е имало война, тук имаше референдум, на който хората казаха: \"Искаме да живеем с Русия\". Това е органичен процес и аз съм уверен, че това трябваше да се случи\", посочи Кустурица. Според него жителите на полуострова не трябва да чакат западните страни да признаят Крим за част от Русия. \"Не трябва да чакате какво ще ви кажат те, трябва да правите, това, което правите: огромно летище, добри пътища, комуникации, и Крим ще бъде красив, какъвто е\", посочи той.\"Вашият живот ще бъде във вашите ръце\", подчерта още известният кинорежисьор и музикант.", "date": "2017.07.24", "title": "Крим - органична част от Русия, според Кустурица"}
{"url": "http://www.novinite.bg/articles/147480/Tramp-predloji-namalenie-na-finansiraneto-na-borbata-sas-SPIN", "text": "Напредъкът в борбата срещу епидемията от СПИН може да бъде блокиран от недостиг на финансиране, което се очаква да нарасне при предложените от Доналд Тръмп съкращения на средствата за глобални проекти в областта на здравеопазването, предупредиха експерти и активисти преди важна конференция по въпросите на ХИВ. /Дарик/Ако бъде приет от Конгреса, бюджетът \"Тръмп\" за 2018 г. може да лиши около 830 000 души, най-вече в Африка, от животоспасяващи лекарства срещу СПИН, изчисляват от базираната в Калифорния неправителствена организация Kaiser Family Foundation (KFF).\"Ще видим как хиляди животи биват изгубени\", каза Линда-Гейл Бекер, председател на Международното дружество по СПИН (IAS), което ще бъде домакин на няколкостотин хиляди експерти в Париж, за да направят преглед на напредъка в науката за ХИВ.  \"Ако се стигне до тези съкращения, можем да видим истински обрат в постигнатия напредък\", каза тя. Бюджетът на Тръмп може да доведе до допускането на близо 200 000 нови инфекции с ХИВ, според KFF. Той може и да остави 25 милиона двойки в най-проблемните региони без достъп до контрацептиви, които не само предотвратяват бременността, но и спират разпространението на вируса.Съединените щати отдавна са най-големият участник в глобалната борба срещу ХИВ инфекцията, изразено с числа - с около 2/3 от финансирането от отделните правителства. Миналата година страната е допринесла с 4,9 милиарда долара за глобалните проекти за ХИВ - 7,5 пъти повече от сумата, предоставена от втория по големина дарител Великобритания. Предложеният от Тръмп бюджет, представен през май, ще намали тази сума с около 1 милиард щатски долара. Президентът на САЩ предложи план, който според неговите думи \"намалява финансирането за няколко глобални здравни програми, включително за ХИВ/СПИН, с очакването, че други страни могат и трябва да увеличат ангажимента си\". Американският президент също предложи 17% намаление на финансирането на Глобалния фонд за борба със СПИН, туберкулоза и малария, който осигурява лечение на около 10 милиона души. Откакто епидемията избухна през 80-те години на миналия век, 76,1 милиона души са били заразени с ХИВ - вирусът, който причинява СПИН. Около 35 милиона души са починали. Миналата година СПИН уби 1 милион души, а други 1,8 милиона бяха инфектирани, според ООН. И докато инфекциите и смъртните случаи са намалели, броят на хората, живеещи с ХИВ, продължава да расте.Миналата година 19,5 милиона от 36,7 милиона души, които се нуждаеха от лечение, имаха достъп до такова. ООН има за цел до 2020 г. 90% от заразените с ХИВ да бъдат подложени на лечение, но за да постигне тази цел, годишните разходи трябва да достигнат 26,2 милиарда долара.", "date": "2017.07.24", "title": "Тръмп предложи намаление на финансирането на борбата със СПИН"}
{"url": "http://www.novinite.bg/articles/147522/Speshnata-pomosht-v-Ihtiman-ostava-bez-ekip", "text": "След тежката катастрофа на автомагистрала „Тракия”, при която пострада екип на бърза помощ, Центърът за спешна медицинска помощ в Ихтиман няколко пъти седмично остава лекари, съобщава бТВ.На 16 юли автомобил се врязва в линейка, оказваща помощ на АМ „Тракия”. Тогава екипът от Спешния център пострада тежко. Оказва се, че сега няма кой да поеме дежурствата му,Над 30 000 души разчитат на единствената линейка, с която разполага центърът. Екипът отговаря за две общини, 32 села и три автомагистрали.„Днес нямаме мобилен екип в ихтиманския филиал, направили сме такава организация, че филиалите от Елин Пелин и от Костенец да покриват този район”, коментира д-р. Кирилов, завеждащ работна смяна в Центъра за спешна медицинска помощ – София.От Спешния център в Елен Пелин признават, че трудно се справят с работата. Там също работи само един екип и затова дежурствата на някои от медицинските работници продължават и след работно време, като стигат и до 15 часа на смяна.Така често Елин Пелин също остава без лекар, а на адреси се изпращат фелдшери  и медицински сестри.От бърза помощ призовават да не се злоупотребява със спешните обаждания и се надяват скоро центърът отново да работи нормално.", "date": "2017.07.24", "title": "Спешната помощ в Ихтиман остава без екип"}
{"url": "http://www.novinite.bg/articles/147484/Napadnie-v-bar-v-Sozopol", "text": "Десетина въоръжени мъже нахлуха в бар „Бикини” в Созопол и пред очите на десетки посетители пребиха четирима от служителите, нападнаха и управителя Христо Бардуков - секретар на Комисията за младежта и спорта в Общината и бивш репортер от „Господари на ефира”.  /Дарик/Екшънът се разиграл към три часа след полунощ. По това време заведението било пълно с посетители. Бардуков заяви, че атаката е непровокирана. Очевидци разказват, че групата била въоръжена с мачете и електрошокове. Една част от нападателите стояли вън и гледали за полиция, докато останалите започнали да трошат наред в бара. „Имаше жени, чужди туристи... Въобще нямаше никакво размишляване, че може да има жертви...”, каза Бардуков. Десетина минути по-късно бандитите се оттеглили. За случая незабавно е информирана полицията. МВР служителите успели да предотвратят още по-сериозни последици.  Нападателите са задържани. Бардуков изрази благодарност към униформените за бързата реакция и професионализма.  „Явно мутренските години се връщат”, коментира той. ", "date": "2017.07.24", "title": "Нападние в бар в Созопол"}
{"url": "http://www.novinite.bg/articles/147487/Vlekach-ubi-vazrastna-jena-v-Karnobat", "text": "Влекач МАН, шофиран от украинец, блъсна възрастна жена в Карнобат, става ясно от съобщение на полицията. /Дарик/   Инцидентът е станал в събота сутринта на улица \"Москва\" в града. 84-годишната карнобатлийка е починала на място.   По данни на полицията жената е пресичала неправилно улицата. Вероятната причина за инцидента обаче е движение с несъобразена скорост. Влекачът МАН с видинска регистрация е бил управляван от 52-годишния украински гражданин Микола Ч. По случая е образувано досъдебно производство.   На шофьора е взета проба за употреба на алкохол с дрегер, който отчел нулеви показатели.Влекачът МАН с видинска регистрация е бил управляван от 52-годишния украински гражданин Микола Ч. По случая е образувано досъдебно производство.  ", "date": "2017.07.24", "title": "Влекач уби възрастна жена в Карнобат"}
{"url": "http://www.novinite.bg/articles/147504/Zadarjaha-piyan-burgazliya-zad-volana", "text": "56-годишен водач от Бургас е задържан за срок до 24 часа в Районното управление на полицията в Казанлък. Мъжът управлявал колата си по бул. „23-ти пехотен Шипченски полк”. На кръстовището с ул. „Христо Ботев” автомобилът му застигнал и блъснал движещия се пред него „Фолксваген Поло” , пише ДАРИК.   Нанесени са материални щети по колите, а водачите са тествани за употреба на алкохол с техническо средство. 3,43 промила отчело то за бургазлията.   Образувано е бързо производство, шофьорът е задържан за срок до 24 часа в РУ – Казанлък.  ", "date": "2017.07.24", "title": "Задържаха пиян бургазлия зад волана"}
{"url": "http://www.novinite.bg/articles/147509/Zadarjaha-alo-izmamnik", "text": "48-годишен мъж от Силистра е задържан заради телефонна измама. Той се е представил за полицейски служител и е измамил 80-годишна жена, пише ДАРИК. Тя е хвърлила през терасата на жилището си сумата от 2100 евро и златни накити. Малко по-късно, на територията на област Русе, служители на ОДМВР – Стара Загора и ОДМВР - Русе са спрели за проверка лек автомобил \"Фиат Мареа\", управляван от мъжа. В автомобила са открити и иззети 2100 евро и голямо количество златни накити. На мъжа е повдигнато обвинение за извършено престъпление по чл.209, ал.1 от НК. Задържан е за срок до 24 часа във Второ РУ – Стара Загора. Работата по случая продължава.", "date": "2017.07.24", "title": "Задържаха ''ало измамник\""}
{"url": "http://www.novinite.bg/articles/147489/Balgarskite-medici-veche-10-godini-na-svoboda", "text": "На 24 юли 2017 г. се навършват 10 години от освобождаването на българските , които прекараха повече от осем години в либийски затвори, съобщава НОВА.Медицинските сестри Кристияна Вълчева, Нася Ненова, Валентина Сиропуло, Валя Червеняшка и Снежана Димитрова, заедно със съпруга на Кристияна доктор Здравко Георгиев и палестинския студент по медицина Ашраф ал-Хаджудж, бяха арестувани в Бенгази на 9 февруари 1999 г. и останаха в либийските затвори общо 2755 дни. Те бяха обвинени през 2000 г. в умишлено причиняване на епидемия от СПИН в Бенгази с цел дестабилизация на Джамахирията, припомня БГНЕС.През 2002 г. медиците бяха оправдани по обвинението в заговор срещу държавата, но междинна инстанция запази и продължи делото по останалите обвинения - умисъл, отровителство, прелюбодеяние, употреба на алкохол, незаконни трансфери на валута.На 6 май 2004 г. медицинските сестри и Ашраф получиха смъртни присъди чрез разстрел. Здравко Георгиев бе осъден само по по-леките обвинения. През 2005 г. Върховният съд на Либия отмени постановените смъртни присъди и върна делото за ново разглеждане. През 2006-а присъдите бяха препотвърдени от Апелативния съд, а на 11 юли 2007 г. - окончателно потвърдени от Върховния съд.На 17 юли 2007 г. смъртните присъди на българите бяха заменени с доживотен затвор от Висшия съдебен съвет на Либия. През юни същата година молбата на Ашраф ал-Хаджудж да получи българско гражданство бе удовлетворена.На 24 юли 2007 г. Вълчева, Ненова, Сиропуло, Червеняшка, Димитрова, Георгиев и Хаджудж се завърнаха със специален полет на Летище София, след като преговорите по тяхното освобождаване, продължили над 8 години, завършиха с посредничеството на ЕС, Франция и Катар. ", "date": "2017.07.24", "title": "Българските медици вече 10 години на свобода"}
{"url": "http://www.novinite.bg/articles/147513/Mladeji-byaha-zadarjani-za-pritejanie-na-droga", "text": "Полицията задържа младежи от Гоце Делчев и Петрич  за притежание на дрога, пише ДАРИК.  На 21 юли около 21.40 часа в района на парк \"Панорама\" е извършена проверка на 22-годишния А. П. , на К. Б., на 18 години, както и на 19-годишния А. Г.,  и тримата от Гоце Делчев. При обиска са намерени и иззети два пластмасови контейнера, съдържащи около 20 броя полиетиленови топчета с бяло, прахообразно вещество. След направен полеви тест веществото е реагирало положително на амфетамин с общо тегло около 8,18 грама.  Тримата младежи са задържани за 24 часа. На 24 юли около 01:30 часа в Петрич е извършена проверка на лек автомобил „Ситроен\", управляван от  25-годишния Иван Д., както и на спътника му Д. Д., на 21 години. В хода на проверката са намерени и иззети около 0,7 грама тревиста маса, реагираща положително на канабис и найлоново пликче с около 0,4 гр. прахообразно вещество, реагиращо положително на кокаин. Лицата са задържани със заповед за задържане до 24 часа. Уведомена е прокуратурата в южния град.", "date": "2017.07.24", "title": "Младежи бяха задържани за притежание на дрога"}
{"url": "http://www.novinite.bg/articles/147524/Obviniha-petima-za-meleto-v-sozopolskiya-bar-Bikini", "text": "Районната прокуратура в Бургас повдигна обвинения на петима души, задържани след мелето в созополския бар \"Бикини\" вчера, съобщиха от институцията. В ареста за срок от 72 часа остават Димитър Х., Георги Д., Пламен Р., Красимир А. и Георги Н., пише ДАРИК.  Под надзора на бургаската районна прокуратура полицаите в Созопол са започнали разследване.   Според държавното обвинение петимата са извършили непристойни действия, грубо нарушаващи обществения ред и изразяващи явно неуважение към обществото – блъскали, нанасяли удари с крака и юмруци по тялото и лицето на К.Т., отправяйки репликите „чуваш ли какво ти казвам, лягай на колене, лягай на колене“, както и ударили с юмрук в главата собственика Христо Бардуков. Очаква се наблюдаващият прокурор да внесе утре искане в Районния съд в Бургас за налагане на постоянна мярка за неотклонение „Задържане под стража“ и за петимата обвиняеми. Нападението в бара е станало около 1.30 часа на 23 юли. Тогава в заведението нахлули 15-20 души, въоръжени с електрошокове, палки и ножове. Мъжете започнали да разбутват масите в заведението и да бутат клиенти.", "date": "2017.07.24", "title": "Обвиниха петима за мелето в созополския бар \"Бикини\""}
{"url": "http://www.novinite.bg/articles/147510/Arestuvaha-jena-za-trafik-na-migranti", "text": "37-годишна жена от Хасково, която по първоначални данни играе сериозна роля в организацията, е сред шестимата задържани за трафик на мигранти. Групата е била наблюдавана от два месеца, пише ДАРИК.  Девет български граждани и пет незаконно пребиваващи у нас лица от Сирия и Ирак бяха задържани на магистрала \"Тракия\" край Пловдив. Срещу шестима от българите са повдигнати обвинения. \"Ауди\" 8 и \"Мерцедес\" са първите два спрени автомобила. \"Ауди\"-то е било управлявано от 50 годишен мъж, а в колата е имало двама сирийци на възраст 20-22 години с документи за самоличност. В \"Мерцедес\"-а, управляван от 33-годишен от Костинброд, е имало трима иракчани. След минути е спряно и \"Пежо\" с трима пътници, които нямат общо със схемата за прекарване на незаконно пребиваващи емигранти, в което е била 37-годишната хасковлийка. Групата е имала и пилотен автомобил, снабден със светлинна и звукова сигнализация, които са били задействани при спирането. \"Пежо\"-то се е движило десет минути преди останалите и е имало разузнавателна роля. Най-възрастният член на групата, 50 годишен мъж от София, има професионално минало, свързано с МВР, но не е действащ полицай отдавна, съобщи главен комисар Атанас Илков, директор на Областната дирекция на МВР в Пловдив. Задържаният е работил в системата до 1988 г. и няма криминално минало.", "date": "2017.07.24", "title": "Арестуваха жена за трафик на мигранти"}
{"url": "http://www.novinite.bg/articles/147521/Arestuvaha-majkata-udushila-momichenceto-si", "text": "Окръжният съд в Пловдив ще разгледа искането на Окръжна прокуратура в града под тепетата за вземане на мярка за неотклонение „Задържане  под стража“ спрямо  жената, обвинена в удушване на почти две годишната си дъщеря, пише ДАРИК.   Припомням, че жестокият инцидент стана миналата седмица в Стамболийски. След извършени от разследващите полицаи при отдел “Криминална полиция” към пловдивската полиция множество незабавни действия по разследването, беше установено, че извършител на тежкото престъпление е майката на детето, която беше задържана в петък.   Жената е от ромски произход. Тя е задушила детето си с чорап. Трупът на момиченцето е открит от клошар в района на бившата Заглушителна станция. Детето е било голо, само с памперс. Дрехите му са били наблизо.", "date": "2017.07.24", "title": "Арестуваха майката, удушила момиченцето си"}
{"url": "http://www.novinite.bg/articles/147527/Ostavat-v-aresta-dvama-ot-romite-uchastvali-v-poboya-v-Asenovgrad", "text": "Двама от участниците в побоя над децата спортисти и техните треньори и родители в Асеновград поискаха да бъдат освободени от ареста и съдът да им наложи по-лека мярка за неотклонение, съобщава бТВ.Костадин Мечев и Исмет Лютви представиха болнични листове, правени преди 5 години, с надеждата магистратите да се смилят и да уважат молбата им поради влошени здравослово състояние.Асеновградският районен съд отхвърли искането на Костадин Мечев и Исмет Лютви с аргумента, че дватата са категорично разпознати като участници в нападението срещу децата от асеновградския клуб по гребане.При разследването на случая става ясно, че Костадин Мечев и Исмет Лютви са превозили група роми до болницата в Асеновград и самите те са взели участие в нанасянето на удари над потърпевшите деца, треньори и родители. Съдът посочи, че ако освободи подсъдимите, има опасност те да бъдат линчувани. Според прокуратурата, вече са налице достатъчно доказателства срещу двамата да бъдат повдигнати обвинения и за опит за убийство.", "date": "2017.07.24", "title": "Остават в ареста двама от ромите, участвали в побоя в Асеновград"}
{"url": "http://www.novinite.bg/articles/147514/Sadyat-latviec-za-prane-na-pari", "text": "На съд по обвинителен акт на Окръжната прокуратура е бил предаден латвийският гражданин Янис Ч. за пране на пари, придобити чрез компютърна измама. 28-годишният подсъдим се намира във варненския затвор.  Тежкото умишлено деяние е извършено като продължавано престъпление в периода от 30 ноември до 7 декември 2016 г. във Варна, пише ДАРИК. Латвийският гражданин пристигнал с полет на летище Варна на 23 ноември 2016 г. Регистрирал фирма „Сиа аболинс“ ЕООД със седалище в кв. „Чайка“. Адресът бил предоставен на подсъдимия от лице на име Вася. С него и друго неустановено по делото лице подсъдимият започнал да действа по уговорки помежду им.  Разкрил няколко банкови сметки, по които двамата му съучастници трябвало да преведат парични суми така, че произходът на средствата да изглежда законен.  За времето на пребиваването си във Варна Янис Ч. сменял няколко хотела, където оставал да нощува при свидетел по делото, за да избегне регистрацията в тях. На 30 ноември Янис Ч. внесъл 20 лева по открита фирмена сметка на дружеството му във варненски клон на банка.  Сключил и договор за on-line банкиране. Фирмата му не развивала никаква дейност. Целта на съществуването й била да се използват фирмените й сметки за превод на пари.На 7 декември 2016 г. по фирмена сметка на „Сиа аболинс“ ЕООД постъпила сумата от 79 885 лева, преведена от банковата сметка на бургаско училище. На същата дата системата за интернет банкиране на основното училище в Бургас блокирала, като на монитора се изписало съобщение „Профилактика на системата за 2 часа“. Съобщението било фалшиво и направено с цел директорът и счетоводителят на учебното заведение да бъдат възпрепятствани да проверят наличностите по сметката си.  Докато на екрана стояло съобщението за профилактика, на компютъра бил монтиран зловреден софтуер. В обслужващата банка също били подведени, че в училището се извършва интернет банкиране. Така по сметката на фирмата на латвиеца постъпила сумата, а като основание за превода било посочено платежно нареждане по фактури. След като сумата от 79 885 лева постъпила в сметката на латвиеца, той получил съобщение на мобилния си телефон от банката. На каса Янис Ч. изтеглил 2000 лева. За тегленето на останалата сума служителката на банката му обяснила, че е необходима предварителна заявка. Подсъдимият и Вася посетили обменно бюро, където Янис поискал да закупи евро за 70 000 лева чрез интернет банкиране.  В бургаското училище междувременно провели разговор с обслужващата ги банка и така разбрали, че изписаното на монитора съобщение за профилактика е фалшиво. Установили също, че без да е ползван електронният подпис, е извършена трансакция и оспорили превода.  Латвиецът и Вася посетили на същата дата и друг офис на банката, където дружеството на Янис открил фирмена сметка. По инструкция на банката клиентът Янис Ч. трябвало да бъде забавен, за да не успее да изтегли сумата. Тогава той бил арестуван и срещу него започнало наказателно производство за пране на пари, получени чрез компютърна измама.  Предстои делото срещу 28-годишния Янис Ч. да бъде насрочено за разглеждане във Варненския окръжен съд. Ако бъде признат за виновен за пране на пари, той може да бъде наказан с лишаване от свобода от 3 до 12 години и глоба от 20 000 до 200 000 лева. ", "date": "2017.07.24", "title": "Съдят латвиец за пране на пари"}
{"url": "http://www.novinite.bg/articles/147499/Voenno-morskite-sili-na-Shri-Lanka-spasiha-dva-slona-VIDEO", "text": "Военно-морските сили на Шри Ланка проведоха 12-часова операция по спасяването на два млади слона, които са били отнесени в открито море, пише ДАРИК.     Животните били забелязани, когато се намирали на разстояние един километър от брега. Смята се, че са преминавали през места лагуна, когато са били повлечени в открито море   Най-напред водолази опасали давещите се животни с въжета. След това военен катер ги изтеглил на брега и ги пуснал по живо-по здраво. Никакви физически увреждания не бяха нанесени на животните при операцията.   Това е вторият подобен инцидент напоследък. На 12 юли ланкийски военни пак спасиха слон, който също бе отнесен в открито море.", "date": "2017.07.24", "title": "Военно-морските сили на Шри Ланка  спасиха два слона (ВИДЕО)"}
{"url": "http://www.novinite.bg/articles/147533/Evropejskoto-sastezanie-po-vetrohodstvo-otnovo-v-Burgas", "text": "Над 280 ветроходци от 45 държави ще вземат участие в Европейското първенство в клас „Оптимист“. Състезанието ще се проведе от 1 до 5 август в Бургаския залив, пише ДАРИК.  Домакини на турнира са Яхт клуб „Порт Бургас“, Българската федерация по ветроходство и Община Бургас. Участниците ще бъдат оценявани от международно жури. „Пожелаваме успех на всички състезатели, но силно се надяваме, че наш представител ще стане победител в регатата“, каза заместник кметът на Община Бургас Красимир Стойчев.", "date": "2017.07.24", "title": "Европейското състезание по ветроходство отново в Бургас"}
{"url": "http://www.novinite.bg/articles/147511/Parvata-raketa-na-Balgariya-ostava-v-top-10", "text": "Първата ракета на България в ранглистата на ATР с актив от 3160 точки, а с 150 точки пред него е Милош Раонич под номер 9, съобщава НОВАВодач при мъжете остава Анди Мъри със 7750 точки, следван от Рафаел Надал със 7465 и Роджър Федерер с 6545 пункта. Челната десетка се допълва от Новак Джокович, Стан Вавринка, Марин Чилич, Доминик Тийм, Кей Нишикори, Милош Раонич и Димитров.При жените лидерка остава чехкинята Каролина Плишкова, следвана от Симона Халеп и доскорошната номер 1 Анжелик Кербер. Шампионката от „Ол Ингланд Клъб” Гарбине Мугуруса се изкачва с една позиция до номер 4, следвана от Елина Свитолина и Каролин Возняцки. С три позиции надолу отстъпва полуфиналистката от „Уимбълдън” Джоана Конта, която заема седмото място.Първата ракета на България при жените Цветана Пиронкова също запазва своята 123-та позиция. Виктория Томова отстъпва с четири места и е 171-ва, а Елица Костова се срива с цели 26 и е 249-а. ", "date": "2017.07.24", "title": "Първата ракета на България остава в топ 10"}
{"url": "http://www.novinite.bg/articles/147532/Festival-na-pyasachnite-skulpturi-prodaljava-do-septemvri", "text": "10-то издание на Фестивала на пясъчните скулптури е безспорно една от най-големите атракции по цялото Черноморие. Това е место, което задължително трябва да посетите през лятната си почивка, пише ДАРИК.Пясъчният град е сътворен от 21 скулптори от България, Чехия, Полша, Украйна, Турция, Германия, Латвия, Португалия, Русия.Той е своеобразна ретроспекция, в която е събрано най-доброто от предишните издания. Всяка една скулптура съответства по тема на минало издание, но с нова визия, нов сюжет, нов дух и емоция.Във фестивалното градче ще видите повече от 50 персонажа на литературни и филмови герои. Те са изградени от 5 600 тона пясък и са съчетани в общо 20 композиции. Експозицията на открито продължава от юли до края на септември.В първото издание на фестивала до магията на пясъчното изкуство се докоснаха 20 000 посетители. С всяка следваща година броят им нарастваше, като през 2016 година достигна 117 000 души.Фестивалът на пясъчните скулптури се провежда в парк \"Езеро\", до Конната база, а цените за посетители са - 1.5 лв. за пенсионери и ученици, 2.5 лв. за групов билет, 3.5 лв. обикновен билет и безплатен вход за деца до 7 години и лица с увреждания", "date": "2017.07.24", "title": "Фестивал на пясъчните скулптури продължава до септември"}
{"url": "http://www.novinite.bg/articles/147505/Horoskop", "text": "\r\n\r\nСлушайте внимателно какво се опитва да каже сърцето ви. В момента в живота ви се случват много неща, но това не означава, че трябва да преминете през тях сами. Отворете се към някой от близките си.\r\n\r\nНе се опитвайте да прикриете чувствата си, въпреки че точно това ви се иска да направите. Денят е подходящ да оставите емоциите си да се проявят. Ще разберете, че  е много по-лесно, отколкото ви се струва.\r\n\r\nОбърнете внимание на вашето здраве днес, защото трябва да сте сигурни, че сте на върха на нещата в тази област. Умът ви е идеален за извършване на промени, които могат да платят големи дивиденти!\r\nАко сте представител на друга зодия, можете да намерите дневния си хороскоп \r\n", "date": "2017.07.24", "title": "Хороскоп"}
{"url": "http://www.novinite.bg/articles/147530/Vse-poveche-jeni-lyagat-pod-noja-za-da-im-izvayat-izkustveni-trapchinki", "text": "Все повече жени лягат под скалпела, за да им изваят изкуствени трапчинки чрез малки прорези от вътрешната страна на бузите, съобщава в. \"Метро\", цитира ДАРИК. Напоследък броят на желаещите да се възползват от услугата се е утроил. Хората искат да имат трапчинки като на Миранда Кър и като на Блек Чайна. Процедурата е минимално инвазивна и трае само 30 минути. Малък процеп се осъществява от вътрешната страна на устата на пациентката. Изкуствено се предизвиква дефект в мускула на бузата. След това мускулът се прикрепва към кожата, така че трапчинките да стават видни при раздвижване, но не и при отпуснато лице. След хирургическата намеса пациентите се сдобиват с временни трапчинки, които траят до два месеца. След това те могат да бъдат забелязвани само при усмивка. Процедурата, според нейната сложност, струва между 800 и 2500 долара.", "date": "2017.07.24", "title": "Все повече жени лягат под ножа, за да им изваят изкуствени трапчинки"}
{"url": "http://www.novinite.bg/articles/147481/Otkriha-nacistko-zlato", "text": "Служители на британската компания Advanced Marine Services (AMS) откриха голямо количество злато в потънал немски кораб от Втората световна война. Находката е в близост до брега на Исландия, съобщи Дарик.Според изданието, намереният на SS Minden благороден метал тежи близо 4 тона.Плавателният съд се движил от Бразилия до Германия през 1939 г. със златния товар на борда. Той потънал на около 190 километра югоизточно от бреговете на Исландия.", "date": "2017.07.24", "title": "Откриха нацистко злато"}
{"url": "http://www.novinite.bg/articles/147482/Osem-migranti-pristigat-martvi-v-Teksas", "text": "Осем души, включително две деца, бяха открити мъртви в ремарке на камион, превозващ мигранти, в Сан Антонио, щата Тексас, предаде Дарик. В камиона е имало общо 38 мигранти, 20 от които са хоспитализирани. Състоянието на някои от пострадалите е критично.Полицията пристигнала на място след сигнал от магазин от веригата Уолмарт, близо до който бил паркиран камионът. На паркинга пред магазина до негов служител се приближил един от мигрантите и го помолил за вода.Служителят дал на човека вода, след което се обадил на полицията. Когато силите на реда пристигнали, открили осем тела в ремаркето на камиона. При проверка на охранителните камери се виждат автомобили, които пристигат и натоварват други хора от камиона.", "date": "2017.07.24", "title": "Осем мигранти пристигат мъртви в Тексас"}
{"url": "http://www.novinite.bg/articles/147490/Silni-navodneniya-zalyaha-Yaponiya-VIDEO", "text": "Десетки хиляди в Североизточна Япония бяха принудени да се евакуират заради наводнения, предизвикани от проливни дъждове, съобщава НОВА.Повече от 100 къщи са залети от придошлите води на преливащите реки.Прекъснати са железопътни връзки, а някои от високоскоростните влакове са спрени заради силните дъждове.По-рано този месец необичайни дъждове в югозападната част на страната причиниха смъртта на най-малко 25 души. ", "date": "2017.07.24", "title": "Силни наводнения заляха Япония (ВИДЕО)"}
{"url": "http://www.novinite.bg/articles/147492/Protesti-v-Polsha-prodaljavat", "text": "Масовите и в Полша продължават. Хиляди поляци излязоха за пореден ден по улиците на Варшава и други градове в страната, информира НОВА.Те протестират срещу гласуваните от управляващата партия реформи, които ограничават независимостта на съдебната власт.Събралото се множество пред президентския дворец поиска от държавния глава Анджей Дуда да наложи вето на спорните текстове.Законопроектът беше гласуван миналата седмица от двете камари на парламента и сега чака подписа на президента, за да влезе в сила. ", "date": "2017.07.24", "title": "Протести в Полша продължават"}
{"url": "http://www.novinite.bg/articles/147496/Teroristichna-ataka-sreshtu-izraelskoto-posolstvo-v-Aman", "text": "Израелското посолство в Аман бе подложено на терористична атака, съобщи телевизия \"Ал-Маядин\", съобщава ДАРИК. Ранени са двама охранители от посолството. Има и ранени от персонала на дипломатическата мисия в нейната резиденция. По данни на медията силите за сигурност на Йордания са обкръжили сградата.", "date": "2017.07.24", "title": "Терористична атака срещу израелското посолство в Аман"}
{"url": "http://www.novinite.bg/articles/147497/Turskata-policiya-zadarja-61-demonstranti-v-Ankara", "text": "Турската полиция задържа 61 демонстранти, протестирали срещу ареста на двама уволнени преподаватели, обявили гладна стачка, съобщи телевизия CNN Turk, цитирани от ДАРИК.   Двамата преподаватели бяха уволнение в рамките на чистката след миналогодишния опит за преврат. Според решението на съда те действали по поръчение на ляворадикалната екстремистка групировки \"Революционна народно-освободителна партия-фронт\", която е забранена в Турция.   В съобщението на телевизията се уточнява, че полицията е настоявала от участниците в неразрешената акция на площад Къзълай в столицата да си разотидат. Когато те отказали, полицията прибягнала до водомети и сълзотворен газ за разгонването и арестуването на демонстрантите.", "date": "2017.07.24", "title": "Турската полиция задържа 61 демонстранти в Анкара"}
{"url": "http://www.novinite.bg/articles/147515/Gorski-pojari-bushuvat-v-Portugaliya", "text": "Нови пожари бушуват в централната част на Португалия. Със стихията се борят над 2300 пожарникари и специализирана техника, предаде Франс прес, цитирано от ДАРИК. Голям пожар е обхванал района на Кащелу Бранку. В потушаването му участват 800 пожарникари, подпомагани от местното население. Над 600 военни гасят огъня в евкалиптова гора в района на град Коимбра. През юни в горски пожари в Португалия загинаха 64 души, а над 200 бяха ранени. След тази драма Португалия прие решение за намаляване на огромните масиви от евкалипти, които са силно запалими.", "date": "2017.07.24", "title": "Горски пожари бушуват в Португалия"}
{"url": "http://www.novinite.bg/articles/147531/Raneni-pri-napadenie-s-motorna-rezachka-v-Shvejcariya", "text": "Мъж с моторна резачка рани петима души при нападение в швейцарския град Шафхаузен, съобщават местни медии, цитирани от \"Франс прес\" , цитирано от НОВА.Според информационния сайт „Блик“ полиция, линейки и хеликоптер са били изпратени на мястото на инцидента, а региона около него е отцепен. Силите на реда са съобщили на местни медии, че е имало нападение, но няма потвърждение за използването на моторна резачка.  ", "date": "2017.07.24", "title": "Ранени при нападение с моторна резачка в Швейцария"}
{"url": "http://www.novinite.bg/articles/147494/Jurnalisti-v-Turciya-se-izpravyat-pred-sada", "text": "Турски журналисти се изправят пред съда, съобщава НОВА.Те са работили за вестник \"Джумхуриет\", известен със силно критичната си позиция към президента Ердоган.Общо 17 души са обвинени в подпомагане на различни \"въоръжени терористични организации\" и са заплашени с до 43 години затвор.Според експерти процесът срещу журналистите поражда сериозни тревоги за свободата на словото в Турция. ", "date": "2017.07.24", "title": "Журналисти в Турция се изправят пред съда"}
{"url": "http://www.novinite.bg/articles/147478/Goreshtoto-vreme-prodaljava", "text": "Новата седмица започва със жеги, а жълт код за високи температури е обявен за почти цялата страна, показва справка на сайта на Националния институт по метеорология и хидрология. /Дарик/Предупреждението изключва единствено областите Добрич, Варна, Бургас и Смолян. Утре ще бъде предимно слънчево, след обяд – горещо. Ще духа слаб южен вятър. Над планинските райони, а вечерта и в Северна България ще се развива купеста и купесто-дъждовна облачност и на отделни места там ще превали и прегърми. Максималните температури ще са между 33° и 38°. Атмосферното налягане ще се понижава и в края на деня ще е значително по-ниско от средното за месеца. Над планините ще преобладава слънчево време. След обяд ще се развива купеста и купесто-дъждовна облачност и на места ще превали и прегърми. Ще духа слаб до умерен южен, по най-високите върхове – западен вятър. Максималната температура на височина 1200 метра ще е около 27°, на 2000 метра – около 20°.По Черноморието ще бъде предимно слънчево. След обяд ще има временни увеличения на облачността, но валежи са малко вероятни. Ще духа слаб до умерен югоизточен вятър. Максималната температура на въздуха ще е между 27° и 30°. Температурата на морската вода е 23-25°. Вълнението на морето ще е 1-2 бала.", "date": "2017.07.24", "title": "Горещото време продължава"}
{"url": "http://www.novinite.bg/articles/147485/Neobichaen-gost-v-priyut-za-jivotni", "text": "Приют за животни в Северна Каролина, САЩ, издирва собственика на един изключително дебел гост - 14-килограмов котарак, съобщи Дарик. От приюта на окръг Чатъм са споделили снимка на тантурестия гост, придружена от посланието: \"Някой познава ли този котарак? Той тежи 14 килограма! Очевидно някой се грижи за него, въпреки че се озова при нас като бездомник\".Служителите не са успели да открият идентификационен чип, въпреки че са използвали два различни скенера. От приюта допълват, че не са попаднали на съобщения за изгубени котки, както и че досега никой не се е свързал с тях, за да потърси дебелия питомец. \"Лично аз не съм виждала толкова голяма котка за 10-те години, откакто работя тук. Преди това съм била във ветеринарна клиника и също не съм попадала на толкова дебело същество\", казва служителката Джини Дженрет. Огромният гост значително надхвърля максималното тегло за вида си, което показва, че не е прекарал дълго време на свобода. Ако собствениците на косматия дебелак не го потърсят до една седмица, той ще бъде предложен за осиновяване. Тъй като се е превърнал в звезда, за него ще бъде организиран своеобразен търг. Желаещите да осиновят дундьото ще трябва да докажат, че са готови не само да се грижат за него, но и да пръснат сериозни средства за изследвания, тренировки и специално изготвена от ветеринар диета.", "date": "2017.07.24", "title": "Необичаен гост в приют за животни"}
{"url": "http://www.novinite.bg/articles/147500/Rezultatite-ot-6-mesechnoto-upravlenie-na-prezidenta-Tramp", "text": "Британският електронен вестник \"Индипендънт\" се спира на резултатите от 6-месечното управление на президента Тръмп, като посочва, че той се е опитал да прокара всичките си идеи, но се е оказало, че той далече не е водещ експерт по сделките и компромисите, за какъвто се е представял. За да остане на власт, той ще трябва да се концентрира върху проблеми, които не предизвикват такива остри спорове в Конгреса, и да започне да говори по различен начин пред обществеността, подчертава вестникът, цитиран от ДАРИК. Анкетите сочат, че Тръмп е най-непопулярният титуляр в Белия дом в модерната политическа епоха и президентството му се намира в повратна и крайно несигурна точка, отбелязва \"Индипендънт\". Той постигна много малко от обещаното по време на предизборната кампания и рейтингите му се колебаят около и под 40 процента. Той нямаше дори меден месец след януари, когато встъпи в длъжност, въпреки че неговата Републиканска партия удържа крупни изборни победи, осигурили й мнозинства в двете камари на Конгреса. Една от последните анкети сочи, че импийчмънт на Тръмп сега искат повече хора, отколкото бе случаят с Ричард Никсън в началото на скандала Уотъргейт. Независимо дали Тръмп ще избегне импийчмънт или ще подаде оставка в предстоящите години, независимо дали неговото президентство в крайна сметка ще бъде оценено като успешно - а най-вероятно, поне от сегашна гледна точка, то ще бъде провал, всичко в крайна сметка ще зависи от умението му да даде сега нов импулс на своята администрация и да се опита да следва една успешна програма за управление, пише вестникът.Тръмп все още има време да обърне хода на нещата в своето президентство, въпреки редуващите се неудачи. При едно умело управление, неговият пост предлага потенциал за национално обновление и единство в критични времена, и това остава вярно и днес, въпреки тежкия политически багаж, който той носи. Ключовият тест ще бъде дали той ще успее да се сработи по-ефективно с колегите си в Конгреса и да формира многогодишна програма за управление, която да сплоти страната, вместо да продължи да я разделя, заключава \"Индипендънт\".", "date": "2017.07.24", "title": "Резултатите от 6-месечното управление на президента Тръмп"}
{"url": "http://www.novinite.bg/articles/147493/Moshtnata-eksploziya-v-Kabul", "text": "Най-малко 24 души загинаха при самоубийствен атентат с кола бомба в афганистанската столица Кабул, съобщава НОВА.Ранени са повече от 40 души. Нападението е извършено в западната част на града, но не е ясно срещу кого е било насочено.Засега никой не е поел отговорност за атентата. Извършителят насочил автомобила си към автобус, превозващ служители на министерството на минното дело и го взривил.Мощната експлозия е унищожила три превозни средства и 15 магазина. ", "date": "2017.07.24", "title": "Мощната експлозия в Кабул"}
{"url": "http://www.novinite.bg/articles/147529/Stivan-Hoking--Zemyata-moje-da-stane-goreshta-kato-Venera", "text": "Световноизвестният британски физик-теоретик Стивън Хокинг заяви, че решението на американския президент Доналд Тръмп да извади САЩ от Парижкото споразумение за климата ще доведе до колосални проблеми за нашата планета, съобщава Би Би Си,цитирано от бТВ.Земята може да стане гореща като Венера, океаните ще кипнат, ще валят киселинни дъждове, а температурата на въздуха ще достигне до 250 градуса по Целзий.\"Климатичните промени са най-голямата заплаха, с която се сблъскваме, заяви ученият. Ние можем да предотвратим неблагоприятните тенденции, ако действаме сега\". По мнението на Хокинг един от възможните варианти за спасение на човечеството може да стане колонизирането на други планети и на спътника на Земята - Луната.", "date": "2017.07.24", "title": "Стивън Хокинг : Земята може да стане гореща като Венера"}
{"url": "http://www.novinite.bg/articles/147486/Burgas-domakin-na-Svetovnoto-parvenstvo-po-tajchi", "text": "От 26 до 30 септемри  ще е домакин на Световното  по ` 2018, обяви председателят на Българската федерация по  Стефан Колев. Изборът на града ни е свързан с високата оценка на Световната федерация по  за провеждането на най-голямото  за младежи през 2016-та в Бургас. /Дарик/На пресконференция в града, Колев представи хората, допринесли за успешното провеждане на Световното за младежи от цялата страна. По думите му, основната заслуга за поредната успешна кандидатура е на зам.-председателя на Българската федерация по ушу – Петър Драгоев и доц. д-р Пенка Георгиева – председател на организационния комитет на VI Световно първенство по ушу за младежи, която ще оглави екипа и през 2018г. Именно тяхната презентация пред представители на над 60 държави е спечелила поредното домакинство на Световното първенство.„Две Световни първенства от този ранг за толкова кратък период е безпрецедетно решение на СФУ. Това беше мечта, за която работихме 24 години и сме посветили всички  услия, за да се случи. Екип от 500 души работеше 9 месеца почти денонощно“, каза Колев. Той благодари за голямата подкрепа на институциите, на целия екип, на доброволците. „Благодарение на бургаските журналисти Световното за младежи`2016 беше отразено по цял свят и дори в личния сайт на Джет Ли, като най-значимото събитие за ушу през 2016-а.По думите на организаторите на състезанието през 2016, въпреки положителните отзиви, е имало и грешки, и пропуски, и злонамерини атаки, но полученият опит ще помогне първенството през 2018-та да бъде още по-добро: “Заставаме с лицата си, с натрупания вече опит и с амбициите си да развиваме ушу в България и в частност Бургас.”„Световното в Бургас през 2016 получи най-високата оценка, давана до сега за антидопингова станция. За нас беше и голяма чест, че по време на първенството в града се проведе среща на борда на Федерацията, чийто председател и зам. председател на МОК пристигна лично. Този форум за първи път излезе извън континента Азия“, каза Пенка Георгиева. Тайчи е най-масовия стил в ушу. Практикува се като лечебно-оздравителна гимнастика от над 100 млн. души по света, но е и изключително сериозно бойно изкуство, обясни Петър Драгоев.", "date": "2017.07.24", "title": "Бургас - домакин на Световното първенство по тайчи"}
{"url": "http://www.novinite.bg/articles/147501/Maj-zagina-v-tejka-katastrofa-na-patya-Varna-Dobrich", "text": "56-годишен мъж е загинал в тежка катастрофа на пътя Варна – Добрич. Инцидентът е станал снощи около 20:30 часа, съобщиха от полицията., пише ДАРИК. По време на движение, при десен завой, водачът на лека кола „Фолксваген” - Г.К. от Добрич загубил контрол над автомобила, навлязъл в лентата за насрещно движение и се блъснал в „Рено”. Шофьорът на първия автомобил е отведен в МБАЛ „Св. Анна” в тежко състояние, където е починал по-късно. 65-годишен мъж, пътуващ в „Фолксвагена”, е настанен за наблюдение в болница с контузия на лявата ръка и контузия на гръден кош, а водачът на втория автомобил (51 г. от Варна) е освободен за домашно лечение с контузия на дясната ръка. Изясняват се причините и обстоятелствата, довели до възникване на инцидента. По случая има образувано досъдебно производство.", "date": "2017.07.24", "title": "Мъж загина в тежка катастрофа на пътя Варна - Добрич"}
{"url": "http://www.novinite.bg/articles/147506/Rabotodateli-ne-spazvat-rabotnoto-vreme-na-slujitelite-si", "text": "По отношение на работното време, почивките и отпуските продължават проблемите в много от фирмите от икономически дейности “Търговия на дребно“ и “Хотели и ресторанти“. Това отчитат от Инспекцията по труда във Враца, пише НОВА.Констатираните нарушения по работното време най-често касаят пропуски при разпределение на работното време в Правилника за вътрешния трудов ред. В много от случаите при определено сумирано изчисляване на работното време работодателят не изготвя графици за целия период, за който е въведен такъв начин на отчитане.  ", "date": "2017.07.24", "title": "Работодатели не спазват работното време на служителите си"}
{"url": "http://www.novinite.bg/articles/147491/Klas-Proslujeno-vreme-otnovo-na-dneven-red", "text": "Клас \"Прослужено време\" – отново на дневен ред. И днес работодателските организации ще настояват за отпадане на добавката за професионален опит и стаж, информира НОВА.Според сегашните закони тя увеличава месечно заплатите на работещите с поне 0,6% на година.Темата стана особено актуална, след като вицепремиерът Валери Симеонов заяви, че подкрепя работодателите и идеята им класът \"Прослужено време\" да отпаднеДни по-късно той се извини и заяви, че премахването на добавката не е в дневния ред на правителството.  ", "date": "2017.07.24", "title": "Клас \"Прослужено време\" – отново на дневен ред"}
{"url": "http://www.novinite.bg/articles/147507/Shest-pojara-v-Kyustendilska-oblast", "text": "Шест пожара са гасили екипи на районните служби Пожарна безопасност и защита на населението в Кюстендилска област, в края на миналата седмица, пише ДАРИК. Единият от пожарите – в землището на с. Яхиново, е унищожил 1.5 дка овощна градина. Всички пожари са били причинени поради небрежност, информира говорителят на ОД МВР- Кюстендил Катя Табачка.  ", "date": "2017.07.24", "title": "Шест пожара в Кюстендилска област"}
{"url": "http://www.novinite.bg/articles/147498/Alpinistat-Boyan-Petrov-izkachi-Gasherbrum-2", "text": "Алпинистът Боян Петров изкачи своя девети осемхилядник - Гашербрум-2 (8035 м). Новината съобщи жената на 44-годишния зоолог от Националния природонаучен музей при БАН - Радослава Ненова във Facebook, цитирано от ДАРИК.   Петров замина за Пакистанската планинска верига Каракорум преди близо месец, заедно със Слави Несторов, но засега няма информация дали по-младият от двамата в екипа също е стъпил на върха.Боян Петров има едно неуспешно изкачване на Гашербрум-2 - през 2009 г., когато достига до 20-ина метра под главния връх. Пакистанските власти дори му издадоха сертификат, но самият алпинист заяви нееднократно, че не смята това за пълноценно изкачване.След днешния успех в Каракорум Петров си остава най-успешният български алпинист, като от 2009 до 2017 г., е изкачил 9 от осемхилядниците на планетата - Гашербрум-1 (8068 м), Канчендзьонга (8586 м), Броуд пик (8047 м), К2 (8611 м), Манаслу (8163 м), Анапурна (8091 м), Макалу (8463 м), Нанга Парбат (8126 м) и Гашербру-2 (8035 м). Целта му е да стане първият българин, стъпил на всичките 14 върха над 8000 м в света.Той бе планирал през тази пролет да изкачва и първенеца Еверест (8848 м), но медицинските тестове преди това показаха, че не е готов на 100% след тежката катастрофа от миналото лято в Кресненското дефиле, когато кола го помете от банкета край пътя и той едва оцеля.", "date": "2017.07.24", "title": "Алпинистът Боян Петров изкачи Гашербрум-2"}
{"url": "http://www.novinite.bg/articles/147502/Zaginal-balgarin-v-Cherna-gora-pri-incident-s-djet", "text": "\r\nБългарски гражданин е загинал в черногорския курорт Будва, след като сърбин с  с блъснал във водното колело, на което се намирал той, предоха сръбските вестници, съобщава бТВ.\r\nПолицията е арестувала сърбина, заподозрян за сблъскването с водното колело.\r\n \r\nСблъсъкът е станал около 20 ч. местно време вчера. Първоначално българинът бил контактен, но починал на път за болницата.\r\nНа сръбския гражданин е определен арест до 72 часа.\r\n", "date": "2017.07.24", "title": "Загинал българин в Черна гора при инцидент с джет"}
{"url": "http://www.novinite.bg/articles/147516/Samokov-na-protest-zaradi-loshi-patishta", "text": "\r\n се готви за  заради лошото състояние на пътищата. Недоволни шофьори настояват за основен ремонт, както и за разширяване на трасетата, които свързват града с магистралите Тракия и Струма, съобщава бТВ.\r\nСпоред тях в района са ставали десетки катастрофи, но не заради шофиране с висока скорост, а заради свлачища и дупки по пътя.\r\nТова не е първият  на самоковци – за последно ираха през май. Тогава дупките по спешност били закърпени, но това не решило проблема.\r\nНедоволните обмислят да затворят пътя между Дупница и  в неделя, тъй като не могат да чакат до догодина.\r\n", "date": "2017.07.24", "title": "Самоков на протест заради лоши пътища"}
{"url": "http://www.novinite.bg/articles/147518/Maj-nameri-nevzriven-boepripas", "text": "Невзривен боеприпас е бил намерен от 44-годишен мъж в близост до туристически обект „Орлови скали“ в община Ардино в събота, съобщиха от пресцентъра на ОД на МВР, цитирани от ДАРИК.  Силно корозиралото взривно устройство е поставено в бетонен цветарник, а периметърът около сградата е обезопасен и е осигурена непрекъсната охрана. Очаква се пристигането на група за обезвреждането на боеприпаса. Вероятно става дума за невзривен снаряд, тъй като в близост до мястото, където е открит навремето е имало полигон за стрелби. Последната дума обаче ще имат експертите от групата за обезвреждане, уточняват от пресцентъра на полицията.  ", "date": "2017.07.24", "title": "Мъж намери невзривен боеприпас"}
{"url": "http://www.novinite.bg/articles/147520/Porednata-telefonna-izmama", "text": "Поредната телефонна измама е станала в тази събота, съобщават днес от Областната дирекция на МВР във Видин. В 15,42 часа на тел.112 е получен сигнал, че същият ден около 10,00 часа на домашен телефон в града се обадил мъж. Той се представил за доктор и поискал 12 хил. лева за операция на дъщерята. В 14,00 часа е получено ново обаждане от мъж, представил се за полицейски служител, на когото трябвало да се предаде исканата сума. Пострадалото лице оставило пред дома си 2450 лева, пише ДАРИК. От проведените незабавни издирвателни  действия е установен 52-годишен мъж от Видин, за който има данни, че е съпричастен към телефонната измама. Той е задържан в полицейския арест за срок до 24 часа. По случая е образувано досъдебно производство.", "date": "2017.07.24", "title": "Поредната телефонна измама"}
{"url": "http://www.novinite.bg/articles/147519/Jena-obgorya-pri-pojar-v-kashta-v-grad-Kotel", "text": "На 22 юли, около 10,58 часа, е възникнал пожар в частен имот в град Котел, собственост на 72-годишна жена. Пожарът е потушен в 10,59 часа от екип на РСПБЗН-Котел. От произшествието е пострадала 65-годишна жена, която се е намирала в къщата по време на пожара. Тя е транспортирана до МБАЛ-Сливен за оказване на медицинска помощ, без опасност за живота. Причината за пожара е избухнала туристическа газова бутилка, пише ДАРИК.", "date": "2017.07.24", "title": "Жена обгоря при пожар в къща в град Котел"}
{"url": "http://www.novinite.bg/articles/147508/Za-16-ta-poredna-godina-v-Razgrad-se-otkriva-Panair-na-kiseloto-mlyako", "text": "За 16-та поредна година в Разград днес се открива Панаир на киселото мляко и Фестивал на народните занаяти. Той продължава три дни, пише ДАРИК. Официалното откриване на 16-ото издание на Панаир на киселото мляко и Фестивал на народните традиции и занаяти е в 20.30 ч. на открита сцена на площад \"Момина чешма\" в Разград. Вечерта е посветена на Индия. По-рано през деня местната управа ще посрещне официалните делегации от градове-побратими на Разград. Поканата са уважили управници на немския град Витенберг, турски Одунпазаръ и румънския Слобозия. През деня гостите на Панаира и Фестивала ще имат възможност да разгледат щандовете на 92-ма майстори в занаятите бижутерия, грънчарство, дърворезба, кожа, текстил, ножове,  ковано желязо и други, в 9 шатри пък ще се предлагат мляко и млечни изделия от селата Гецово, Дряновец, Балкански, Осенец и Побит камък. В Етнографския музей във втория панаирен ден от 10.00 ч. ще се проведе детска работилница \"Първи стъпки в занаята\" с някои от майсторите, които представят продукцията си на панаира. След това започва конкурсът за домашно приготвено кисело мляко, традиционни ястия и десерти с мляко. Привечер събитията ще се случват пред Общинския културен център, където от 17.30 ч. ще има работилница за изучаване на български хора, а от 19.00 ч. забавно състезание между гостуващите танцови състави под надслов \"Да правим таратор, а не терор!\". В 20.30 ч. започва концертната програма, вечерта е посветена на Гърция и Еквадор. В третия, последен ден на Панаира, ще има конкурс за детска рисунка на тема \"Фестивала на млякото и традициите\", той ще е в 10.00 ч. в Художествената галерия \"Проф. Илия Петров\". В 12.00 ч. в Регионалната библиотека \"Проф. Боян Пенев\" д-р Йонко Мермерски ще представи своята \"Съвременна енциклопедия на пробиотиците и пробиотичните храни\".Победителите ще поведат дефилето на танцовите състави към площад \"Момина чешма\", където от 20.30 ч. е вечерта на Украйна. След концерта с фойерверки и илюминации е закриването на Панаира.", "date": "2017.07.24", "title": "За 16-та поредна година в Разград се открива Панаир на киселото мляко"}
{"url": "http://www.novinite.bg/articles/147512/Shkola-po-tanci-pravi-grupa-za-deca-s-uvrejdaniya", "text": "Великотърновската школа по танци Un Beso прави първата по рода си танцова група за деца с увреждания. Дарина Георгиева, Ваня Гьошева и Иглика Иванова са решили да отворят вратите на танцовото си студио за деца с аутизъм, момичета и момчета със синдром на Даун, както и за деца, които страдат от проблеми в развитието си, съобщава ДАРИК. Заниманията ще бъдат два пъти в седмицата – в сряда и петък от 18.00 до 18,50 часа в танцовата зала на UN BESO Art & Dance Center, която се намира на ул. „Никола Габровски“ №2, ет. 4 в старата столица. Момичетата са поели инициативата, след като няколко пъти майка водила детето си в лятната занималня на UN BESO. Детето се включвало без притеснение в заниманията на останалите деца и се забавлявало от сърце, когато идвало време за танците. Така,трите момичета направили проекта си в подкрепа на младежи с проблеми и решили, че могат да бъдат полезни на децата като ги провокират да се движат под звуците на най-известните латино парчета.  „Добре е децата, които пожелаят да дойдат при нас, да са навършили поне 7 години, като горната граница е 18 г. Целта на програмата е да помогне на децата и младежите да се отделят от родителите си и да общуват със свои връстници. Започваме с тримесечна програма“, казва Дарина Георгиева.  За да бъде по-лесно на децата с проблеми и на техните близки, момичетата търсят и доброволци, които да придружават младежите от определени спирки на градския транспорт до залата за танци и обратно и да ги подкрепят по време на заниманията. ", "date": "2017.07.24", "title": "Школа по танци прави група за деца с увреждания"}
{"url": "http://www.novinite.bg/articles/147523/Probite-za-uran-vav-Varna-sa-v-norma", "text": "6 проби по показател естествен уран са анализирани в Регионалната здравна инспекция (РЗИ) във Варна през последната седмица във връзка с мониторинга на питейни води. Това съобщиха за Радио „Фокус” – Варна от РЗИ.Получените резултати не надвишават параметричните стойности, определени съгласно изискванията на Наредбата за качеството на водата, предназначена за питейно-битови цели. Според мониторинга на здравната инспекция за качеството на питейната вода, подавана на населението във Варненска област, за периода от 1 до 14 юли няма населени места с въведено режимно водоснабдяване. В 15 населени места са извършвани изследвания за съответния период, а броят на изследваните проби при консуматорите от централно водоснабдени населени места по химични показатели на постоянен мониторинг са 32. При мониторинга е установено, че няма проби, които да не отговарят на Наредбата за качеството на водата, предназначена за питейно – битови цели. Изследваните проби при консуматорите от централно водоснабдени населени места по микробиологични показатели на постоянен мониторинг са 23, като само една от тях не отговаря на изискванията. Марияна ВАЛЕНТИНОВА", "date": "2017.07.24", "title": "Пробите за уран във Варна са в норма"}
{"url": "http://www.novinite.bg/articles/147488/Avtomobil-se-e-zapalil-na-avtomagistrala-Trakiya", "text": "Временно бе затруднено движението на автомагистрала \"Тракия\" в района на тунела \"Траянови врата\", съобщиха от МВР. /Дарик/Причината е техническа неизправност в лек автомобил, който се е запалил. Няма пострадали. Движението към София бе временно е спряно, като вече е възстановено. Очевидци твърдят, че инцидентът е предизвикал километрично задръстване. ", "date": "2017.07.24", "title": "Автомобил се е запалил на автомагистрала \"Тракия\""}
{"url": "http://www.novinite.bg/articles/147495/Vdignaha-naj-golyamata-balgarska-svatba-kraj-Arbanasi", "text": "Кметът на община Велико Търново Даниел Панов венча младоженците, вдигнали най-голямата българска сватба край Арбанаси. Пред хиляди гости от цяла България Ива Янчева и Георги Георгиев се врекоха един на друг във вярност, пише ДАРИК.Бракосъчетанието, ръководено от Даниел Панов, бе кулминация на първия Национален фолклорен събор „Болярска среща”, провел се три дни край архитектурния резерват.Младоженците, техните роднини и гости, както и всички посетители на събора бяха пременени с народни носии и старовремски български облекла. Специален подарък за Георги и Ива от Даниел Панов и Община Велико Търново бяха изпълненията на Професионален фолклорен ансамбъл „Искра”, икона и сграфитокерамика, създадена по модел от Средновековието.Младоженците, техните роднини и гости, както и всички посетители на събора бяха пременени с народни носии и старовремски български облекла. Специален подарък за Георги и Ива от Даниел Панов и Община Велико Търново бяха изпълненията на Професионален фолклорен ансамбъл „Искра”, икона и сграфитокерамика, създадена по модел от Средновековието.Сватбата премина при спазване на всички традиционни за Северняшката фолклорна област народни ритуали и обреди – сгляда на чешмата, кражба на моминска китка, сватосване, годеж, уговаряне на парите за булката, ладуване, украсяване на кумово дръвче, засевки и др. Всички сватбари и посетители бяха нагостени с боб по хайдушки, сготвен в най-голямата тава на Балканите.Националният фолклорен събор „Болярска среща” събра и над 1500 изпълнители на две открити сцени. Сред тях бяха Иво Папазов – Ибряма, Петър Ралчев, Георги Янев, Нешо Нешев, Мария Карафевизиева и др. Организатори на голямото събитие бяха Сдружение „Лудогорие”, Община Велико Търново и Регионалния исторически музей в старата столица.", "date": "2017.07.24", "title": "Вдигнаха най-голямата българска сватба край Арбанаси"}
{"url": "http://www.novinite.bg/articles/147517/58-godishen-zagina-v-tejka-katastrofa-na-AM-Trakiya", "text": "На 21 юли, в 13,30 часа, от телефон 112, е получено съобщение за настъпило пътно произшествие, с пострадал водач на лек автомобил, на км.233 на автомагистрала \"Тракия\", съобщават от ОДМВР-Сливен, пише ДАРИК.58-годишен мъж от град Пловдив губи контрол над, управлявания от него, лек автомобил „Мерцедес\", излиза от платното за движение и се преобръща в канавка. Водачът е транспортиран до лечебно заведение в град Стара Загора, където по-късно е починал. По случая е образувано досъдбено производство.", "date": "2017.07.24", "title": "58-годишен загина в тежка катастрофа на АМ \"Тракия\""}
{"url": "http://www.novinite.bg/articles/147479/Sibir-s-mek-klimat", "text": "Поради климатичните промени Сибир, който дълго се славеше като прокълнато място за изпращане на лагерници в ГУЛАГ, ще се превърне в най-желаната дестинации за живеене, предаде Дарик.Към 2080 г. Сибир, простиращ се през седем руски часови зони, ще стане много по-топъл и гостоприемен, твърдят учени от Красноярск.   Регионът се простира от Уралските планини до Тихия океан. След 60 години неговото население ще се увеличи три пъти.   В края на 21-и век от 50 до 80 процента от територията на Сибир ще има мек климат, благоприятен за селското стопанство.  Сибирските селскостопански култури ще се преместват със 70 километра на север с всяко следващо десетилетие. По-топлият климат ще даде възможност в тази част на света да се отглеждат ориз и грозде.", "date": "2017.07.24", "title": "Сибир с мек климат"}
{"url": "http://www.novinite.bg/articles/147526/Uvelichavane-s-15-st-na-km-probeg-na-taksitata-v-Plovdiv", "text": "Предложение за увеличаване с 15 ст. на км пробег са внесли от „Националната Асоциация за защита на превозвачите и таксиметровите водачи“  и „Асоциация на таксиметровите водачи „ в Пловдив. То ще се гледа от ОбС на града на сесията в четвъртък, тази седмица. Ако бъде прието, новите тарифи ще влязат в сила най-вероятно от началото на месец септември, прогнозира пред Дарик зам.-кметът по транспорт Златин Велев, пише ДАРИК.   По думите му, по Закон един път годишно местният парламент трябва да определя минималните и максималните цени за таксиметров превоз на пътници за един километър пробег, валидни за територията на Община Пловдив, а първоначалната цена и същата за престой се определят от самия превозвач.   Към момента дневната тарифа в Пловдив е 0,65 лв. на километър, а нощната - 0.70 лв. на километър.   На заседанието на местния парламент тази седмица представители на таксиметровите асоциации ще бъдат поканени, за да защитят предложението си.  ", "date": "2017.07.24", "title": "Увеличаване с 15 ст. на км пробег на такситата в Пловдив"}
{"url": "http://www.novinite.bg/articles/147528/Yujnoafrikanche-vazrodi-nadejdite-za-lechenie-na-HIV", "text": "Южноафриканче, родено с вируса на ХИВ, изненада експертите с очевидно ефикасното си излекуване, след само една година терапия, последвана от осем години и половина ремисия без лекарства, предадоха световните агенции, пише ДАРИК. Пациентите с ХИВ обичайно са подложени на антиретровирусна терапия с медикаменти до края на живота си, но детето почти на 10 години, което не приема лекарства, вече няма симптоми на заболяване. Този и още няколко единични случаи на ремисии подхранват надеждите на 37 милиона хора по света, заразени с вируса, който причинява СПИН. Все пак специалистите предупреждават, че е изключително рядък и не предлага лесен начин за излекуване. \"Това е случай, който повдига повече въпроси, отколкото отговори\", каза президентът на Международното общество по въпросите на СПИН Линда-Гейл Бекер. Детето, чиито име и пол не се разкриват, беше част от медицински опит, по време на който учените проучваха ефекта от лечението на ХИВ позитивни бебета през първите седмици от живота им. След това антиретровирусната терапия спираше и започваше, докато лекарите контролираха състоянието на невръстните пациенти.Случаят онагледява как имунната система на човек може да контролира репродукцията на ХИВ, когато лечението е прекратено.", "date": "2017.07.24", "title": "Южноафриканче възроди надеждите за лечение на ХИВ"}
{"url": "http://www.novinite.bg/articles/147503/Maj-s-opasnost-za-jivota-arest-za-14-godishen-v-grad-Car-Kaloyan", "text": "14-годишно момче от град Цар Калоян е задържано за 24 часа за побой, нанесен на възрастен мъж, съобщават от пресцентъра на ОДМВР-Разград, пише ДАРИК. Около 21.30 ч. на 23 юли пред магазин „Пацони“ в Цар Калоян възниква спречкване между малолетния Н.Д. и 55-годишния мъж. След като е ударен, възрастният мъж паднал на цимента и ударил главата си. Откаран е в Интензивно отделение на разградската болница с фрактура на черепа, мозъчен кръвоизлив и опасност за живота. По случая е образувано досъдебно производство за нанасяне на средна телесна повреда. Според местни пострадалият е бил пийнал и се закачал с минувачите, а момчето отговорило на провокацията.  ", "date": "2017.07.24", "title": "Мъж с опасност за живота, арест за 14-годишен в град Цар Калоян"}
