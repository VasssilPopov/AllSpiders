{"url": "http://www.novinite.bg/articles/145302/Obsajdat-novite-chlenove-na-VSS-VIDEO", "text": "Важен ден и за съдебната система, пише НОВА. На общо събрание те в България обсъждат кои да са членовете им във Висшия съдебен съвет (). Кандидатите за членове на  са 27, а местата са само шест.", "date": "2017.06.10", "title": "Обсъждат новите членове на ВСС (ВИДЕО)"}
{"url": "http://www.novinite.bg/articles/145290/Shvedat-ritnal-kamerierka-razkriva-prez-salzi-podrobnosti-VIDEO", "text": "Шведът Ралф Георг Сундберг разказва пред NOVA какво си спомня от нощта, в която беше заснет да удря жестоко камериерка в главата. Пред Христиания Червенкова той сподели, че е смятал, че някой е отвлякъл братята му.„Не помня много. Знам, че бях упоен, бях ограбен и бях бесен, когато пристигнах в хотела”, обясни той.„Аз вече бях леко пиян и замаян, не знам къде се е случило, защото всичките ми спомени просто се изпариха. Спомням си, че бях озовал в хотела  и търсех своите братя, но не можех да ги намеря. Мозъкът ми просто не работеше. Така че си помислих, че те може би са отвлечени и аз започнах да обикалям из хотела и след това просто се събудих рано сутринта. Бях заспал на шезлонгите. В портфейла ми нямаше никакви пари. Влязох вътре в хотела  и видях брат ми, който си лежеше в леглото и след това заспах отново. Полицията дойде сутринта, докато закусвах. Казаха, че съм направил нещо лошо и че трябва да ме разпитат в полицейското управление”, разказа Ралф Сундберг.Той призна, че не е гледал записа от охранителната камера в хотела. След разпита той прекарал 24 часа в ареста, а след това излязъл на свобода – отново за 24 часа. „Пренощувах в друг хотел. Те имаха единствено стая за една нощ и просто я запазих, за да има къде да прекарам нощта. Никога не съм бягал и не съм се крил”, подчерта той. След като прекарал нощта в другия хотел, полицията отново го е потърсила.„Казаха ми, че съм ритнал камериерка”, спомня си Ралф. Признава, че съжалява за постъпката си и пита екипа ни: „Мислите ли, че нормален човек би дошъл в България от Швеция, за да рита жена в главата?”. „Искам да кажа, че наистина много съжалявам, и бих искал това никога да не се беше случвало. Аз не съм луд”, подчерта той. „Не помня да съм говорил с камериерката. Мисля, че тя е била първият човек, който съм срещнал и видял. И съм си помислил по някаква странна причина, че персоналът на хотела има нещо общо с отвличането на моите братя, защото ги търсех навсякъде, а тях ги нямаше.  Бях дрогиран, така мисля”, каза още Ралф. Той разказа, че е пил алкохол  в самолета на път към България. Спомня си, че е пил вино, бира, уиски. „На следващия ден бях много зле, имах лош махмурлук. Когато се събудих, не знам по кое време беше, не се чувствах изобщо добре. Почти нищо не ядох на закуска”, обясни той.„Искам да кажа на пострадалата жена, че съжалявам, наистина много съжалявам. Не знам какво се е случило. Не помня, но се радвам да й помогна с каквото мога. Да поема болничните й разходи. Много съжалявам. Искам да не се беше случило”, каза още Ралф. \"Страх ме е, нямам с кого да говоря. Но поне ми дават храна. Бях сам в килията си, сега при мен е един руснак. Ще ми трябва друг адвокат. Защото българската адвокатка не говори английски. Имах преводач. Но не е толкова лесно да говоря с преводач. Но мисля, че се разбрахме все пак в съдебната зала\", добави той и призна: \"Надявам се да ме пуснат и да платя обезщетение\".", "date": "2017.06.10", "title": "Шведът, ритнал камериерка, разкрива през сълзи подробности (ВИДЕО)"}
{"url": "http://www.novinite.bg/articles/145300/Zasileni-proverki-varhu-finansovoto-sastoyanie-na-policaite", "text": "Тестове за лоялност и професионализъм ще определят как служителите на реда изпълняват задълженията си. Нови мерки срещу корупцията в МВР обяви директорът на \"Вътрешна сигурност\" в министерството старши комисар Румен Ганев. Тестове за лоялност и професионализъм ще определят как служителите на реда изпълняват задълженията си, пише bTV.\r\nЩе има и засилени  върху финансовото състояние на полицаите и на имотните им декларации. Особен акцент ще се постави и върху разширяване на видеонаблюдението върху цялата граница, граничните пунктове и сектор \"Пътна \". Мерките се обявяват след арестите на трима служители от Пловдив за грабеж на контрабандни цигари.\r\n„Продължават действията процесуално-следствените, нека да изчакаме прокуратурата, считам, че в понеделник сигурно ще има по-точна информация за вас. Тези мерки, които говорих преди малко, трябва да влязат в сила, когато има независими , постоянни, на финансовото състояние на определени групи служители, това ще подейства отрезвяващо върху техните желания да се поддават на такъв корупционен натиск”, заяви старши комисар Румен Ганев, директор дирекция \"Вътрешна сигурност\" - МВР.\r\n", "date": "2017.06.10", "title": "Засилени проверки върху финансовото състояние на полицаите"}
{"url": "http://www.novinite.bg/articles/145306/Nepravilnata-upotreba-na-antibiotici-nosi-risk-za-zdraveto", "text": "Световната здравна организация раздели антибиотиците в категории, за да ограничи тяхната употреба. Причината е, че неправилното им използване води до развитието на бактерии, които на практика обезсилват действието им, пише НОВА.Според проучване на Европейската комисия, 60% от българите смятат погрешно, че антибиотиците лекуват вируси. В целия Европейски съюз само гърците са по-неосведомени от нас. Освен това 12% от българите си купуват антибиотици без рецепта, което е точно 3 пъти повече от средния процент за Европейския съюз. ", "date": "2017.06.10", "title": "Неправилната употреба на антибиотици носи риск за здравето"}
{"url": "http://www.novinite.bg/articles/145309/Hvanaha-dilar-na-sintetichna-droga", "text": "Полицията в Пазарджик задържа дилър на синтетична дрога. Операцията е проведена след няколкомесечно разследване след множество случаи на млади мъже и жени, засечени с дози от т.нар. \"синтетични канабиноиди\" -  сравнително нов вид наркотици за пазара на дрога в региона, пише НОВА.Криминалистите попаднали на дирите на основния дилър на синтетичната дрога. Освен това, те установили, че за разпространението на наркотика той е изградил мрежа от клиенти-дилъри, чрез които е разширил влиянието си в Септември, Стрелча, селата Симеоновец, Семчиново, Мало Конаре и Динката.Дилърът В.А. на 39 години, е известен с прякора Вайдин. При задържането му са иззети над 30 г от синтетичната дрога - достатъчни за изготвянето на между 300 и 500 дози за улично разпространение. В.А. е задържан първоначално за срок от 24 часа, а с постановление на прокуратурата срокът на ареста му е удължен с още 72 часа. По случая е образувано полицейско производство. ", "date": "2017.06.10", "title": "Хванаха дилър на синтетична дрога"}
{"url": "http://www.novinite.bg/articles/145308/Uniformeni-zadarjaha-maj-obral-oborota-na-denonoshten-pavilion", "text": "Униформените задържаха мъж, обрал оборота на денонощен павилион. Светкавична реакция на полицията в Плевен. Само за няколко часа униформените задържаха извършител на въоръжен грабеж. Сигнал за престъплението полицията получава в петък около 19 часа. По първоначални данни, в денонощен павилион в комплекс „Кантоната“ в града, маскиран е насочил пистолет срещу служителката, заплашил я и я принудил я да му даде оборота, след което избягал. При претърсване на района, униформените открили анцуг, маска и пистолет, използвани от нападателя. Криминалистите установили и задържали извършителя - той е 28-годишен плевенчанин. Намерени са и част от парите. Работата по случая продължава. ", "date": "2017.06.10", "title": "Униформени задържаха мъж, обрал оборота на денонощен павилион"}
{"url": "http://www.novinite.bg/articles/145312/Shestima-ot-targovcite-na-shoforski-knijki-s-obvineniya", "text": "Шестима от задържаните по подозрение за корупция служители от Изпълнителна агенция „Автомобилна администрация” получиха обвинения, пише НОВА. Става въпрос за Емил Михайлов, Венцислав Георгиев, Николай Стоилов, Георги Младенов, Атанас Тодоров и Данчо Драганов. Всички те са изпитващи и са обвинени за участие в организирана престъпна група. Един ще отговаря и за подкуп.Припомняме, че в четвъртък вечерта бяха извършени арести и обиски в ДАИ заради продажба на книжки. Това бе поредната такава разкрита схема в системата на \"Автомобилна администрация\". Задържаните са 14 души – двама от тях са собственици на автошколи, а останалите са служители на ДАИ.Сигналът за корупционната схема е получен в ГДБОП на 16 май тази година, но периодът, който се разследва, е от началото на миналата година.Схемата е обхващала изпитите за кормуване. Автошколите, заедно с техни хора в ДАИ, са плащали, за да се нагласи предварително жребият кой ще води изпита. Целта е била това да правят инструктори, с които резултатът да може да се манипулира. В хода на разследването ГДБОП и спецпрокуратурата са открили над 116 хиляди лева в различни валути, скрити на различни места. Намерени са суми, скрити в книги, между документи и в автомобили. До този момент са направени 36 обиска.Сумите, които неопитните шофьори са давали под масата, са между 50 и 100 лева.Заради акцията в ДАИ, в четвъртък и петък шофьорски изпити в София нямаше. ", "date": "2017.06.10", "title": "Шестима от търговците на шофьорски книжки с обвинения"}
{"url": "http://www.novinite.bg/articles/145310/Nameriha-gaba-vrastnik-na-dinozavrite", "text": "Учените откриха рядка вкаменелост от гъби отпреди 115 милиона години, покълнали в епохата на динозаврите - най-старият такъв екземпляр, откриван някога. 5-сантиметровият фосил е намерен в Бразилия, информира \"Франс прес\", цитирана от БГНЕС, цитирано от Нова.Преди това се е намирал в суперконтинента Гондвана – огромна земна маса, разпаднала се по-късно, за да формира Южна Америка, Африка, Антарктида, Индия и Австралия.Изследвайки вкаменелостта под електронен микроскоп, експертите открили, че древната гъба има спори, които ще спомогнат за по-доброто разучаване, обяви Сам Хедс, палеонтолог от Университета на Илинойс в Ърбана-Шампейн, който е съавтор на изследването, публикувано тази седмица в сп. PLOS One.Учените нарекоха екземпляра \"Gondwanagaricites magnificus\" с „намигване“ към произхода на вида. След като попаднали в голямо количество вода, вероятно по време на наводнение, гъбите били пренесени в лагуна, а впоследствие са погребани под утайки и вкаменелости. Този сценарий е подкрепен от фосилите на насекоми и растения, намерени на същото място.Водата в лагуната трябва да е била солена и да е съдържала малко кислород, което спомага за запазването на гъбата.\"Фактът, че тази гъба изобщо е запазена, е просто изумителен. Повечето гъби растат и увяхват за няколко дни. Меките им и крехки структури се разпадат бързо, което прави шансовете за намирането на такива вкаменелости изключително ниски\", каза Хедс.Въпреки че преди това бяха открити останки от гъбични филаменти на стотици милиони години, са идентифицирани само 10 цели фосилизирани гъби, най-старият от които датира отпреди 99 милиона години. Всички те са вкаменени в кехлибар.Гъбите са се развили преди земните растения и са отговорни за прехода от водна среда, твърдят учените. Когато \"Gondwanagaricites magnificus\" растат, се появяват първите цъфтящи растения, които са подложени на сериозна еволюция. ", "date": "2017.06.10", "title": "Намериха гъба връстник на динозаврите"}
{"url": "http://www.novinite.bg/articles/145294/ChilikovOmar-Kosoko-mojeshe-da-promeni-neshtata", "text": "Бившият главен скаут на Левски Георги Чиликов обяви в интервю за \"Меридиан Мач\" за кой футболист съжалява най-много, че не беше привлечен на \"Герена\", пише.\"Ще ви кажа едно име - Омар Косоко. Считам, че той можеше като съотношение цена - качество да промени нещата. По една или друга причина този трансфер не стана и сега вече е невъзможно\", заяви Чиликов.От новия сезон бившият национал ще е старши треньор на втородивизионния Оборище (Панагюрище).", "date": "2017.06.10", "title": "Чиликов:Омар Косоко  можеше да промени нещата"}
{"url": "http://www.novinite.bg/articles/145283/Merkel-prishpori-Velikobritaniya-da-sformirat-vazmojno-naj-barzo-sreshta", "text": "Германският канцлер Ангела Меркел пришпори Великобритания да сформират възможно най-бързо среща, на която да бъде обсъден Brexit, пише НОВА.\"Ние сме готови за преговорите. Искаме да го направим бързо\", заяви тя по време на визитата си в Мексико, като допълни, че разговорите с британците относно оттеглянето им от 27-членния сега ЕС ще започнат още \"в следващите дни\".\"Изчаквахме да приключат изборите във Великобритания, но идните дни тези разговори ще започнат. Ние ще защитим интересите на 25-те си страни членки, а Обединеното кралство ще защитава своите\", каза още тя макар и да уточни, че все още й се иска Великобритания да остане партньор на Европа дори и да не членува с съюза.Мей, която стана министър-председател през 2016 година след референдума за Brexit, поиска предсрочни избори с намерението да затвърди позицията си и да консолидира властта си. Бъдещето й обаче е неясно предвид катастрофалния й резултат от изборите. Въпреки че се класира първа на самите избори, тя не успя да спечели мнозинство в парламента.  ", "date": "2017.06.10", "title": "Меркел пришпори Великобритания да сформират възможно най-бързо среща"}
{"url": "http://www.novinite.bg/articles/145282/Teroristite-ot-London-tarseli-po-golyam-kamion-za-da-zasegnat-poveche-hora", "text": "Нападателите от Лондон искали да наемат 7,5-тонен камион. От полицията се опитват да разберат повече за розовите ножове, открити близо до терористите, пише НОВА.Терористите, извършили нападението на 3 юни в центъра на британската столица, се се опитали да наемат камион с тегло 7,5 тона, с който да убият повече хора, но единият от тях не е успял да извърши плащането. Това съобщава британската телевизия BBC.Затова, впоследствие извършителите са наели лекотоварен ван и са увеличили теглото му, като са го заредили с чували, пълни с чакъл. Във вътрешността на микробуса са открити още 13 бутилки вино и запалително, което означава, че може и да е бил предвиден още един терористичен акт.От полицията пък търсят съдействие за събиране на повече информация за розовите керамични ножове, открити близо до телата на терористите. Службите се опитват да разберат от къде и кога са купени ножовете.  ", "date": "2017.06.10", "title": "Терористите от Лондон търсели по-голям камион за да засегнат повече хора"}
{"url": "http://www.novinite.bg/articles/145293/Spas-Rusev-Levski-za-men-e-edno-stechenie-na-obstoyatelstvata", "text": "Мажоритарният собственик на Левски Спас Русев даде интервю пред в-к \"Капитал\". В него босът отговори и за темата със \"сините\". Бизнесменът бе попитан дали \"придобиването на футболния клуб е условие държавата да не пречи на смяната на собствеността в БТК\", пише .\"Никой не ми е поставял такива условия и не съм поемал никакви ангажименти. Съвсем откровено Левски за мен е едно стечение на обстоятелствата. Предишните собственици ме поканиха да вляза като акционер на базата на тяхна презумпция, че след като БТК е голям спонсор, компанията ще е съгласна да бъде и акционер. Аз по силата на условията за сигурност на сделката за БТК нямах право да контактувам с местния мениджмънт на компанията, преди сделката да е факт, и затова нямах идея какви са намеренията им по отношение на отбора. След приключване на сделката за телекома информирах веднага останалите акционери в него и всички бяха категорично против влизането във футболния клуб, тъй като това беше несъвместимо с политиката на компанията. Тяхната препоръка беше и аз да изляза от клуба. Тоест, съгласявайки се в началото да вляза в Левски, направих нещо, което не е в стила ми на бизнесмен - поддадох се на емоции, защото и за мен, както и за половин България, Левски не е просто отбор или само бизнес, а е символ. Точно това не прецених и смятам от днешна гледна точка и от гледна точка на бизнеса, че решението ми не беше правилно\", отвърна босът на \"сините\".\"Преди време заявих, че връщам акциите, и това все още е валидно. В момента позицията ми е, без да пренебрегвам отговорностите си, да направя така, че собствеността да попадне в ръцете на най-подходящите за това хора, които имат, визията, енергията, ентусиазма и компетенцията да изведат отбора напред. Защото това е важно не само за отбора и феновете, но и за самочувствието ни като нация.Ако мога да цитирам един мой близък приятел психоаналитик - Левски е част от колективното подсъзнателно на българите и с него са свързани много очаквания, които в крайна сметка нямат нищо общо с бизнеса. Докато се намери такъв акционер, ще изпълнявам задълженията си\", допълни Спас Русев.", "date": "2017.06.10", "title": "Спас Русев: Левски за мен е едно стечение на обстоятелствата"}
{"url": "http://www.novinite.bg/articles/145284/Tramp-Nyama-sblasak-na-interesi-spryamo-Rusiya", "text": "Американският президент обяви, че иска да представи под клетва своята версия за случилото се. Доналд Тръмп отхвърли твърденията на бившия директор на ФБР Джеймс Коми, че е упражнил върху него натиск да прекрати разследването около бившия съветник по национална сигурност Майкъл Флин, пише НОВА.Тръмп добави, че иска да представи под клетва своята версия за случилото се. „Не съм казвал подобно нещо, 100 процента съм готов да бъда изслушан под клетва“, заяви  президентът.Според него не е имало „нито сблъсък на интереси, нито намеса“ по отношение на възможните връзки с Русия и текущото разследване на ФБР по въпроса.По време на пресконференция в Белия дом, Тръмп нарече Коми  „човек, който източва информация“ заради това, че е предоставил на репортери съдържанието на записките, които е правил по време на срещите си с президента. ", "date": "2017.06.10", "title": "Тръмп: Няма сблъсък на интереси спрямо Русия"}
{"url": "http://www.novinite.bg/articles/145311/Savetnicite-na-Tereza-Mej-napuskat-ekipa-j", "text": "\r\nСъветниците на  поеха върху себе си удара от лошите резултати на партията на изборите. Ник Тимъти и Фиона Хил, двама от най-близките хора на британския премиер и лидер на Консервативната партия, напускат екипа й. Причината е в разочароващия резултат на изборите в четвъртък, довел до загубата на парламентарно мнозинство, предаде бТВ.\r\nТорите предизвикаха вота с цел да получат по-голяма подкрепа около преговорите за Брекзит, но вместо това се лишиха от абсолютното си мнозинство в парламента и се наложи да търсят подкрепата на северноирланските юнионисти, които са известни с крайните си позиции.\r\nТимъти излезе с отворено писмо, в което подчертава, че за партията му са гласували много повече хора сега, отколкото преди години и при трите победи на Тони Блеър. Според него възходът на лейбъристите е причина за загубата на депутатски места.\r\n\"Простата истина е, че Великобритания е една разделена държава: мнозина са изморени от финансовите ограничения, мнозина са фрустрирани от брекзит и много от младите осъзнават, че нямат възможностите, които е имало поколението на родителите им. Иронията е, че премиерът е политическият лидер, който разбира това разделение (…) кампанията на консерваторите обаче не успя да разбере това”, написа съветникът, който обяви, че поема цялата вина за изборния резултат.\r\nТимъти обаче подчертава, че не се е месил еднолично в политиката на партията и тя не е била негов \"персонален хоби проект”.\r\n", "date": "2017.06.10", "title": "Съветниците на Тереза Мей напускат екипа й"}
{"url": "http://www.novinite.bg/articles/145299/Nacionalen-folkloren-festival-Rila-ni-gleda-v-Dupnica-VIDEO", "text": "В  се провежда осмото издание на Националния  „Рила ни гледа“, пише НОВА. В програмата са включени надпявания и надигравания, а специално за събитието е изградена и „Улица на те”.", "date": "2017.06.10", "title": "Национален фолклорен фестивал „Рила ни гледа“ в Дупница (ВИДЕО)"}
{"url": "http://www.novinite.bg/articles/145285/Horoskopat-vi-za-dnes", "text": "\r\nДневен  за 10 \r\nОвен\r\nДнес няма да ви се прави нищо, ще искате единствено почивка, храна и компанията на любими хора. Настроение сте доста празнично и в това няма лошо. Сега му е времето - създавайте си спомени, които да ви топлят.\r\nТелец\r\nСобствените ви чувства днес са загадка за самите вас. Повечето от действията ви също ще са странни и няма да сте никак убедени в постъпките си. Ще ви се иска да избягате от всички задължения, които само ви натоварват излишно.\r\nБлизнаци\r\nДен за искрено общуване и поток от много новости. В любовната сфера се усеща раздвижване, което ще ви накара да се почувствате доста добре. Обърнете внимание на себе си и на желанията си и няма как да сбъркате.\r\nПредставителите на останалите зодиакални знаци могат да намерят своя дневен  \r\n", "date": "2017.06.10", "title": "Хороскопът ви за днес"}
{"url": "http://www.novinite.bg/articles/145286/Sofiya-Prajd-nastoyava-za-uzakonyavane-i-ravnopostavenost-na-vsichki-semejstva", "text": "В столицата предстои София прайд. Десетото поред шествие отново ще настоява за равни права за гей общността и отново предизвика крайни реакции, пише НОВА.Кампанията тази година е под наслов „Да прогоним предразсъдъците“ и цели да насърчи дискусия за приемането на различните. София Прайд настоява за узаконяване и равнопоставеност на всички семейства, независимо от пола, половата самоидентификация и сексуалната ориентация на партньорите. Според опонентите на прайда, той е агресивна демонстрация, която дразни хетеросексуалните хора, а за подсигуряването й общината и полицията отделят сериозни ресурси. Очаква се и контра прайд. Столичната дирекция на вътрешните предприема специални мерки за охрана на събитието, както и протестите срещу него. В СДВР са подадени три уведомления за шествия и протести, насочени срещу София прайд. За да се избегнат напрежение и сблъсъци, между мероприятията ще бъдат изградени буферни зони и КПП-та. Участниците във всички шествия ще бъдат проверявани за оръжие и забранени предмети. Няма да се допускат хора в нетрезво състояние и употребили наркотици. ", "date": "2017.06.10", "title": "София Прайд настоява за узаконяване и равнопоставеност на всички семейства"}
{"url": "http://www.novinite.bg/articles/145296/Klivland-Kavaliars-postavi-rekord-za-naj-rezultatna-chetvart-vav-finalite-na-NBA", "text": "Кливланд Кавалиърс постави рекорд за най-резултатна четвърт във финалите на НБА, след като вкара 49 точки в първия период от мач №4 срещу Голдън Стейт Уориърс. Действащият шампион победи със 137-116 и остави финалната серия жива, намалявайки резултата в нея на 1-3 победи. Следващият мач ще се играе в залата на Голдън Стейт, а Воините ще се надяват да спечелят титлата пред собствена публика. Това беше първа загуба на Уориърс в тазгодишните плейофи, като до момента те имаха 15 победи и нула загуби, пише.По време на историческата първа четвърт ЛеБрон Джеймс изпревари Майкъл Джордан за трето място по резултатност в историята на финалите на НБА. Пред него в момента са само Карийм Абдул-Джабар с 1317 точки и Джери Уест с 1679. Междувременно ЛеБрон счупи рекорда на Джордан за най-много вкарани наказателни удари в плейофите – 1463.След феноменалната първа четвърт, в която Кливланд поведе с 16 точки, тимът спечели и следващите три, за да не остави съмнение кой е по-добрият отбор в този мач.Кайри Ървинг наниза 40 точки за победата, като добави и 7 борби, а Джеймс отбеляза 31, като добави 11 асистенции и 10 борби за трипъл дабъл. С 23 точки се включи Кевин Лав, а с 15 – Джей Ар Смит.За Голдън Стейт Кевин Дюрант отново беше най-добър реализатор с 35 точки, 16 плюс 14 борби добави Дреймънд Грийн, а с 14 и 10 асистенции се отчете Стеф Къри.", "date": "2017.06.10", "title": "Кливланд Кавалиърс постави рекорд за най-резултатна четвърт във финалите на НБА"}
{"url": "http://www.novinite.bg/articles/145288/Golyamoto-butane-na-kolichki", "text": "\r\nМайки, татковци и техните деца - пеш, с , на тротинетки или с колела ще се включат в дълга разходка от 3 000 крачки в Южния парк в София, предава БНТ. Инициативата \"Голямото лятно \" се провежда за втори път и е част от традиционното благотворително бягане на 5kmRun. Тази година те събират пари за специализирана апаратура за Първа детска клиника в гр. Варна на стойност над 19 000 лв.\r\nРазходки, игри, майки, танцуващи с бебетата си и много награди очакват всички, решили да се включат в \"Голямото лятно бутане\". Целта му е да провокира родителите и децата им да започнат по-здравословен начин на живот, с повече движение и спорт.Мариела Станулова - организатор на \"Голямото лятно бутане\": Когато научим децата си да прекарват повече време навън да си играят навън заедно с нас ще решим всички останали проблеми или поне частично\r\nСтатистиката показва, че близо 20% от децата до 5 години страдат от затлъстяване. В същото време сме и на едно от първите места в Евросъюза по прекарани пред компютъра часове сред 16-годишните. Затова е важно, като родители, да дадем личен пример и да изминем днес заедно с децата си 3 000 крачки в Южния парк, убедени са организаторите.Мариела Станулова - организатор на \"Голямото лятно \":\r\nЩе се опитаме като някакъв мини фестивал полезен за тях, който хем те да се разходят заедно, хем да се запознаят с други родители, с които в последствие да могат да се разхождат заедно, хем да бъде и полезно и приятно с над 4 000 подаръка, които сме подсигурили с нашите партньори.\r\nОсвен игрите, забавленията и наградите, организаторите ще дадат и 50 предизвикателства на родителите, които те ще трябва да изпълнят с децата си до края на лятото. „Голямото лятно ” ни очаква в 10 ч, тази сутрин, в Южния парк в София.\r\n", "date": "2017.06.10", "title": "Голямото бутане на колички"}
{"url": "http://www.novinite.bg/articles/145289/Iztochnoto-krilo-na-Rilskiya-manastir-se-rushi-VIDEO", "text": "Спешен ремонт в Рилския манастир, заради източното крило, което се руши.  От близо 3 години конструкцията поддава. Стените и колоните се рушат застрашително. Има риск и за останалата част на манастира.След 3 години отлагане, заради административни спънки най-старата и проблемна част на обителта ще бъде поправена. Все още обаче не е ясно колко време ще продължи ремонтът и колко пари ще погълне. ", "date": "2017.06.10", "title": "Източното крило на Рилския манастир се руши (ВИДЕО)"}
{"url": "http://www.novinite.bg/articles/145291/Glavniyat-prokuror-komentira-sreshtata-si-Donchev-i-Gergov", "text": " „Аз мисля, че дискусия за така наречената „среща в ЦУМ” имаше”,заяви в интервю за NOVA главният прокурор Сотир Цацаров. Той отказа да съобщи подробностите за срещата си с бизнесмените Сашо Дончев и Георги Гергов в ЦУМ, станала известна като „ЦУМ гейт”, пише NOVA.„Да разкажа повече за тази среща за това кой ме е поканил означава да прекрача една граница на коректност, която всеки човек трябва да има и то не защото в срещата е имало нещо тайно”, заяви главният прокурор. „Аз имам приятели, тези не са ми от приятелите”, подчерта той и обясни:  „Не се е пило кафе в ЦУМ, вода се е пила, слаба им е паметта”.Цацаров съобщи, че в края на следващата седмица ще е готова прокурорската проверка за повредената кола на председателя на Върховния касационен съд Лозан Панов. Според главния прокурор съдебната реформа не трябва да е заплаха за здравето на ангажираните с нея.  Първият обвинител обясни защо не е съгласен с идеята на шефа на ВКС да се извади прокуратурата от съдебната власт.„Прокуратурата сега е обвинявана, че е четвъртата власт. Представете си какво ще се случи, ако прокуратурата бъде изведена от съдебната власт, ще липсва контролът на Висшия съдебен съвет”. ", "date": "2017.06.10", "title": "Главният прокурор коментира срещата си Дончев и Гергов"}
{"url": "http://www.novinite.bg/articles/145292/Podobryava-se-sastoyanieto-na-postradalite-voenni-sled-incidenta-s-helikopter", "text": "Двамата пострадали пилоти при вчерашния инцидент с хеликоптер „Пантер“ са в стабилно състояние, пише НОВА.Те са настанени за лечение в реанимацията на Военноморска болница – Варна. Капитан Павел Симеонов и капитан Анатоли Апостолов са контактни и с нормални жизнени функции, съобщиха от Министерството на отбраната. Лекуващият екип дава добри прогнози за пълното възстановяване на двамата пилоти. ", "date": "2017.06.10", "title": "Подобрява се състоянието на пострадалите военни след инцидента с хеликоптер"}
{"url": "http://www.novinite.bg/articles/145297/Bojko-Borisov-Pilotat-do-posledno-se-e-boril-da-spasi-jivota-na-drugite-dvama", "text": "Познавах лично Анастастов – прекрасен пилот. Това коментира пред журналисти премиерът Бойко Борисов във връзка с инцидента, станал по време на военно учение в Черно море, предаде Агенция „Фокус“. „Пак със своите действия до последно се е борил и е спасил живота на другите двама. С г-н Каракачанов ще се видим в МВР и посмъртно ще го повишат в чин майор. В случая сме купили възможно най-добрият хеликоптер в света.Понеже застраховките не важат за военната техника, сме загубили и 50 млн. лв. вчера, освен безценния човешки живот на един прекрасен летец. Но и 50 млн. лв. – колкото са коледните надбавки на пенсионерите. Когато си говорим за такива скъпи играчки и хобита, трябва да преценяваме кое е най-важното, защото всяка сутрин показвате хора, които искате да им запълним дупките и да им ремонтираме пътищата.Другите показвате хора в неравностойно положение, които също поставят своите проблеми. Други поставят проблеми, свързани с пенсиите. Поели сме ангажимент към образованието за учителските заплати – физкултурните салони“, заяви Борисов. \"Когато изведнъж се появяват такива огромни харчове за отбрана, бих попитал дали президентът Румен Радев в интервюто си от вчера е говорил за това, че неговият шеф, ментор, или както се казва там, г-жа Корнелия Нинова беше единствената, която не подкрепи 2% за въоръжаване, коментира премиерът. „Коментира ли това в интервюто? Защо така услужливо го е подминал? Единствените, които не подкрепят 2% за въоръжение беше г-жа Нинова. Казах ѝ публично, че ако и аз подкрепя нейната теза, ще излезем от КСНС с тежък конфликт между двете институции. Но това явно се е спестило“, каза още Бойко Борисов.", "date": "2017.06.10", "title": "Бойко Борисов: Пилотът до последно се е борил да спаси живота на другите двама"}
{"url": "http://www.novinite.bg/articles/145280/Slanceto-se-zavrashta", "text": "\r\nДнес ще преобладава слънчево , с по-значителна облачност преди обяд над Източна, а в следобедните часове – над Западна България. Почти без валежи. Ще духа слаб, в Източна България – до умерен северен вятър. Ще се затопли, максималните температури ще са между 23 и 28 градуса, в София около 24.\r\nАтмосферното налягане е и ще се задържи малко по-високо от средното за месеца (946 hPa).\r\nНад планините ще преобладава слънчево време. След обяд над масивите на Западна България ще се развива купеста облачност, но само на отделни места е възможно да превали. Ще духа слаб до умерен север-северозападен вятър. Ще е по-топло, с максимална  на височина 1200 метра – около 19 градуса, на 2000 метра – около 12.\r\nНад Черноморието в сутрешните часове облачността ще е значителна. Около и след обяд ще е предимно слънчево. Ще духа умерен, нно и силен северен вятър. Максималната  на въздуха ще е между 21 и 25 градуса. Температурата на морската вода е между 20 и 23, вълнението на морето ще е 2-3 бала.\r\n", "date": "2017.06.10", "title": "Слънцето се завръща"}
{"url": "http://www.novinite.bg/articles/145301/Proekt-razkazva-za-istoricheskite-zabelejitelnosti-na-Balgariya", "text": "Преди две години младият фотограф Радослав Първанов решава, че ще създаде проект, чрез който да разкаже повече за историческите и архитектурни забележителности на България. Така започва дълго пътешествие из цялата страната – с 20 красиви българки в носии, две деца и хиляди изминати километри, предаде bTV.„През цялото това време бях в облаците, едно от нещата, които съм правил с най-голяма любов през живота си”, споделя Радослав. Местата за снимки се подбират внимателно – те са добре познати родни забележителности, както и малко известни кътчета от страната. Някои от тях са Дряново и Трявна. Сестрите Ралица и Християна Иванови живеят и учат в различни градове. Снимките обаче ги събират заедно в родния им град Трявна.„Ние се гордеем с това да носим народни носии, със запазването на българските традиции и обичаи”, казват те. Без колебание участие в проекта взема и 21-годишната Кристиана.За името на изложбата „Аз съм българка“ фотографът се вдъхновил от историческия образ на българската жена.Радослав е категоричен, че ще остане да живее в България, ще снима и популяризира родните забележителности. Смята, че това ще бъде урок и пример, който ще даде на своите приятели и съмишленици. ", "date": "2017.06.10", "title": "Проект разказва за историческите забележителности на България"}
{"url": "http://www.novinite.bg/articles/145295/Otborat-na-CSKA-moje-da-privleche-svobodniya-agent-Galin-Ivanov", "text": "Изненадващо за всички, отборът на ЦСКА може да привлече свободния агент Галин Иванов, пише .Към бившия топ играч на Славия има интерес и от чуждестранни клубове, но все още не е пристигнала конкретна оферта. Интересното е, че в началото на сезона Галин носеше фланелката на Левски, но си тръгна от \"Герена\" разочарован от отношението на родния му клуб към него.Иначе нападателят за последно игра в Нефтохимик, но договорът му изтече в края на шампионата.Бързакът направи силна кампания на \"Лазур\", но за негово нещастие бургаският тим изпадна. Само за половин сезон с екипа на Нафтата Галин вкара 5 гола и се отчете с 3 асистенции.", "date": "2017.06.10", "title": "Oтборът на ЦСКА може да привлече свободния агент Галин Иванов"}
{"url": "http://www.novinite.bg/articles/145305/Vashington-i-Ankara-zovat-za-po-meka-blokada-nad-Katar", "text": "Съединените щати и Турция призоваха за смекчаване на дипломатическата и икономическа блокада срещу Катар. Това обяви мериканският държавен секретар Рекс Тилерсън. Според него тя може да попречи на действията на водената от САЩ антиджихадистка коалиция, която оперирав региона, предаде bTV.Общо девет държави скъсаха отношенията си с емирството, а други две понижиха степента на двустранните дипломатически връзки. Американският държавен секретар Рекс Тилерсън апелира монархиите от Персийския залив да смекчат блокадата, тъй като тя може да попречи на действията на водената от САЩ антиджихадистка коалиция.Преди дни Тилърсън и министърът на отбраната Джеймс Матис коментираха, че решението на Саудитска Арабия, Египет, ОАЕ и Бахрейн да скъсат отношенията си с Катар няма да се отрази сериозно на борбата с „Ислямска държава”.  Турският президент Реджеп Тайип Ердоган пък подписа закон, разрешаващ изпрашането на допълнителни войски в Катар, където Турция строи военна база.„Няма да изоставим нашите катарски братя. Съжалявам, но ще продължим да им оказваме всякакъв вид подкрепа. Казват, че катарската фондация подкрепя терористични организации. Няма такова нещо! Ние работим с тази фондация и не сме видели такова нещо“, заяви Ердоган.Същевременно президентът на САЩ Доналд Тръмп обвини Катар, че подкрепя ислямистки терористични структури на най-високо ниво. На среща с румънския си колега Клаус Йоханис в Белия дом той успокои европейските си съюзници, че Съединените щати остават ангажирани към колективната отбрана на НАТО. ", "date": "2017.06.10", "title": "Вашингтон и Анкара зоват за по-мека блокада над Катар"}
{"url": "http://www.novinite.bg/articles/145287/Nacionalniya-voennoistoricheski-muzej-otbelyazva-denya-na-bashtata", "text": "Ден на бащата в Националния военноисторически музей. Празникът се провежда за шеста поредна година в началото на лятната ваканция, пише НОВА.Посетителите ще могат да разгледат отблизо кабините на някои от машините. С многобройни атракции за децата и техните родители в този ден музеят отваря врати с вход свободен. Специално за събитието Българската армия представя военни машини, които са на въоръжение, а посетителите ще могат да разгледат отблизо кабините на някои от машините-експонати. Марио Бакалов, който пилотира най-големия пътнически самолет в света Airbus A-380, ще бъде специален гост на събитието.  ", "date": "2017.06.10", "title": "Националния военноисторически музей отбелязва деня на бащата"}
{"url": "http://www.novinite.bg/articles/145281/Dobri-sa-usloviyata-za-turizam-v-planinite", "text": "Добри са условията за туризъм в планините. Това съобщиха за Агенция „Фокус“ от Планинската спасителна служба (ПСС) към Българския червен кръст (БЧК).Навсякъде е спокойно, тихо, почти никъде няма мъгла. Метеоролозите обещават днешния ден да бъде добър и подходящ за туризъм. Температурите са положителни навсякъде.  Информация за обстановката в планините може да намерите на телефоните на ПСС: 02/ 9632000 и 088 1470", "date": "2017.06.10", "title": "Добри са условията за туризъм в планините"}
{"url": "http://www.novinite.bg/articles/145303/Poreden-protest-sreshtu-stroej-na-plaj", "text": "Протест в защита на един от последните диви плажове по Черноморието ни. Десетки хора изразиха възмущението си от сечта и подготовката за строителство на плажа „Делфин”, предаде НОВА. Протестиращите са притеснени, че ще се промени облика на плажа и настояват той да остане в този вид, в който е бил до момента-див и девствен.В действителност на 25 май фирмата „Тива интернешънъл” сключва договор за наемане на плажа. Малко след това изгражда дървена арка и стълба, която води към плажа. Непосредствено преди този строеж обаче някой е отсякъл намиращи се в района на плажа дървета. Освен, че е малко,  мястото попада и в две защитени територии в \"Натура 200\" и в природен парк \"Странджа\". Наемателят Йордан Тодоров вече е санкциониран от РИОСВ-Бургас, но въпреки това отрича да е извършвал нарушения на закона.„В момента, в който беше публикувано обявлението за отдаване на този плаж, аз отидох да го видя. Тогава районът около плажа беше във вида, в който е в момента. Не мога да кажа дали е имало сеч и още повече ако е я имало кой кога я е извършвал”, заяви той. „Поставянето на дървената стълба не е съгласувано с РИОСВ. Склонен съм да понеса цялата санкция, която ми се полага за това”, все пак призна той.Любителите на дивата природа са подготвили сигнал с подписка до президента , премиера и всички министерства, а прокуратурата вече е започнала проверка. ", "date": "2017.06.10", "title": "Пореден протест срещу строеж на плаж"}
{"url": "http://www.novinite.bg/articles/145304/Zaradi-nacistki-snimki-Borisov-iska-uvolnenie-na-chovek-na-Radev", "text": "Премиерът настоя президента Румен Радев да освободи сегашния си съветник и бивш служебен министър на вътрешните работи Пламен Узунов, предаде НОВА.Причината - снимки, които показаха \"Господари на ефира\", на които Узунов е преоблечен като Хитлер. Борисов се ядоса, че се вдигнало толкова шум и трябвало да освободи хора от кабинета заради шеги с нацистки поздрави, а в случая с Узунов се мълчи. ", "date": "2017.06.10", "title": "Заради нацистки снимки: Борисов иска уволнение на човек на Радев"}
{"url": "http://www.novinite.bg/articles/145307/KAT-bori-opashkite-s-nov-sajt", "text": "МВР ще прави нов сайт на КАТ-София, за да се справи с ежедневните опашки. По данни на министерството през столичния КАТ минават около 900 автомобила и над 2500 души на ден. Мярката беше обявена след съвещание във вътрешното ведомство, свикано от премиера Бойко Борисов, който обеща да ликвидира чакането в КАТ, пише Дарик. По време на съвещанието са набелязани краткосрочни и дългосрочни мерки за решаване на проблема, а правителството има готовност да отпусне средства за някои от тях още през следващата седмица. По думите на вицепремиера Томислав Дончев сайтът, който ще се изработи, ще е такъв, в който не само да има адреса на съответната служба, а да са описани услугите. Една такава междинна стъпка, поне да има документите в електронен вид, за да може човек да си ги разпечати, да си ги попълни и да отиде с готови документи. Самият дизайн на услугите - кое първо посещаваш като гише, след това кое, ползването на ПОС терминал, което е по-евтин и бърз вариант да платиш за съответната услуга, освежителен ремонт - да бъдат помещенията по-приветливи\", коментира Дончев, цитиран от \"Монитор\". Министърът на вътрешните работи Валентин Радев напомни, че фокусът ще е върху гражданите. \"Всички тези проблеми, като се започне от тоалетните в КАТ - дори до такива детайли стигнахме, и условията, в които се работят хората, компютри и се надяваме в краткосрочен и дългосрочен план, да намерят решение\", каза той.", "date": "2017.06.10", "title": "КАТ бори опашките с нов сайт"}
{"url": "http://www.novinite.bg/articles/145298/Bojko-Borisov-Stenogramata-e-v-moya-usluga-no-KSNS-taka-gubi-smisal", "text": "„КСНС беше единственото място, където отговорните хора в държавата могат спокойно да разговарят, оттук нататък ще участвам на КСНС само ако медиите са вътре”. Това каза премиерът Бойко Борисов пред журналисти във връзка с публикуваната от президентството стенограма от разговорите за КТБ през 2014 г., пише Нова.\"Стенограмата е в моя услуга, но оттук нататък вече КСНС губи своя смисъл. Аз ще участвам на КСНС само ако медиите са вътре. В най-лошия случай, ако се извади монитор долу, както във ВСС, медиите да присъстват и да го гледат. Иначе няма да допусна след година, две или три да ме скарат с някоя съседна държава, ако сме изказали свои опасения, съображения или каквото и да било и някой реши да си направи евтин пиар с това\", заяви Борисов, цитиран от  Агенция \"Фокус\".\"КСНС беше единственото място, където управляващи, опозиция, служба - отговорните хора в държавата могат спокойно да разговарят и да си кажат мнението по дадена тема. Оттук нататък моето участие ще бъде свързано само ако 100% се предава по телевизията или долу на монитори”, коментира още Борисов. ", "date": "2017.06.10", "title": "Бойко Борисов: Стенограмата е в моя услуга, но КСНС така губи смисъл"}
