{"url": "https://www.novinite.bg/articles/184929/TEC-EJ-I-ES-Galabovo-proizvede-s-blizo-55-poveche-elektroenergiya-prez-2019-g", "text": "ТЕЦ „ЕЙ И ЕС Гълъбово” произведе над 3,144 млн. MWh електроенергия през 2019 г. Това е с 5,5% повече спрямо 2018 г., показва анализ на производствените резултати на най- модерната въглищна централа в Югоизточна Европа. През 2019 г. с работата си ТЕЦ „ЕЙ И ЕС Гълъбово” е осигурила около 8,3% от електроенергията, потребена на българския пазар. Произведеното количество от двата блока на 690-мегаватовата мощност е в пълен синхрон с нуждите на електроенергийната система на България и подадените диспечерски графици. През миналата година най- високотехнологичната въглищна централа в страната е осигурила и пълния спектър от услуги за балансиране и управление в реално време на статичната и динамичната устойчивост на електроенергийната система на България. Благодарение на технологичната си гъвкавост ТЕЦ „ЕЙ И ЕС Гълъбово” помага на страната ни да покрива изискванията за резерв за първично регулиране на ENTSO-E.Осигурява възможност и за вторично регулиране на системата. Всичко това за пореден път показва ключовото значение, което ТЕЦ „ЕЙ И ЕС Гълъбово” има за енергийната система на България. През 2019 г. централата е използвала близо 5,37 млн. тона лигнитни въглища от Маришкия басейн или с 3,3% повече спрямо 2018 г. С използването на въглища от „Мини Марица изток“, които са местен енергиен ресурс, ТЕЦ „ЕЙ И ЕС Гълъбово“ допринася за енергийната независимост на България и гарантира трудова заетост за хиляди миньори в най-големите държавни мини у нас. В резултат на отговорното отношение към околната среда и внедрените модерни технологии, през миналата година най-екологичната въглищна централа в България постигна средногодишна ефективност на сероочистване от над 97%. За същия период ТЕЦ „ЕЙ И ЕС Гълъбово” е използвала над 421 540 тона варовик, необходим за процеса на сероочистване.", "date": "2020.01.23", "title": "ТЕЦ „ЕЙ И ЕС Гълъбово“ произведе с близо 5,5% повече електроенергия през 2019 г."}
{"url": "https://www.novinite.bg/articles/184913/Slanchevo-no-vetrovito", "text": "Атмосферното налягане днес ще се повишава и ще остане по-високо от средното за месеца.Ще бъде предимно слънчево, но ветровито. Ще продължи да духа умерен, на места в Дунавската равнина и Горноракийската низина и временно силен северозападен вятър. С него ще нахлува студен въздух и максималните температури ще са между 3° и 8°, в София – около 4°, сочи прогнозата на НИМХ.Над планините ще е предимно слънчево, но ветровито. Ще духа силен, по високите и открити части – бурен северен вятър. Температурите ще се понижат и максималната на височина 1200 метра ще е около минус 1°, на 2000 метра – около минус 5°.По Черноморието ще е предимно слънчево. Ще духа умерен вятър от север-северозапад. Максималните температури ще са 5°-7°, близки до температурата на морската вода. Вълнението на морето ще е 2-3 бала.На 23.01.2020 слънцето ще изгрее в 7:50 часа и ще залезе в 17:26 часа. Продължителност на деня 9:36 часа.На 23.01.2020 луната ще изгрее в 6:49 часа и ще залезе в 16:01 часа. Осветеност на диска в 0h UT 2 %. Фаза на луната: новолуние.", "date": "2020.01.23", "title": "Слънчево, но ветровито"}
{"url": "https://www.novinite.bg/articles/184945/Pochina-deputatat-Petko-Ogojski", "text": "Пресцентърът на БЗНС с дълбока скръб съобщава, че ни напусна нашият съидейник и член на БЗНС Петко Огойски. Ревностен последовател на БЗНС, той остана верен на идеите на съюза до последния си дъх\", се казва в разпространеното съобщение до медиите.Петко Огойски е роден в село Огоя, на 1 ноември 1929 г. в местността Войкин дол. Произхожда от огойския род „Заяците“. Учи в родното си село, след което завършва гимназия в София.През 1950 г. е осъден на 5 години затвор за „вражески стихове и заговорническа дейност“ която присъда изтърпява в затвори и в концлагера Белене. След освобождаването му е приет в Историко-филологическия факултет на Софийски университет. Следването му е прекъснато от нова присъда през 1962 г.Депутат от квотата на БЗНС „Никола Петков“ в VII ВНС. Бил е главен редактор на в-к „Земеделско знаме“. Член на Съюза на българските писатели, на Съюза на българските журналисти, на Българското историческо дружество и на Съюза на краеведите в България.Петко Огойски е един от хората, които описаха страданията по време на комунистическия режим. До сетния си час работеше върху нови текстове и създаде безброй статии, разкази и стихове. Най-известните от тях са: \"Записки за българските страдания“, кн. 1,2,3; „Българска кръв“, изд. 1971 (стихотворения), „Шепа земя“, изд. 1971 (стихове и разкази)Поклонението ще бъде утре в 11часа в църквата на кв. Чепинци.", "date": "2020.01.23", "title": "Почина депутатът Петко Огойски"}
{"url": "https://www.novinite.bg/articles/184934/Pchelata-naj-vajnoto-jivo-sashtestvo-na-planetata", "text": "Институтът Earthwatch обяви пчелите за най-важното живо същество на планетата в последния си дебат на Кралското географско дружество в Лондон за 2019 г.Учените също напомниха, че пчелите вече са изложени на риск от изчезване. Последните проучвания сочат, че около 90% от пчелите по света са изчезнали.Причините за изчезването са различни в зависимост от региона, но сред основните са масовото обезлесяване, липсата на безопасни места, където да правят гнезда, липсата на цветя, използването на неконтролирани пестициди, промените в почва и други.Поводът пчелите да бъдат обявени за за най-важното живо същество на планетата е проучване, при което е установено, че пчелите са единственото живо същество, което е не е носител на какъвто и да е вид патоген, независимо от това дали е гъбичка, вирус или бактерия.70% от земеделието в света зависи от тези насекоми, казано по-просто 70 от 100 храни са станали благодарение на пчелите. Без пчелите фауната скоро ще започне да изчезва, защото те опрашват растенията, което им позволява да се възпроизвеждат, а от тях се хранят милиони животни.Според цитат, приписан на Алберт Айнщайн, ако пчелите изчезнат, на хората им остава 4 години живот.", "date": "2020.01.23", "title": "Пчелата - най-важното живо същество на планетата"}
{"url": "https://www.novinite.bg/articles/184915/Kmetat-na-Pernik-alarmira-Ima-risk-ot-hepatit-v-grada", "text": "Има риск от хепатит, който може да плъзне в града заради липсата на вода. От Министерството на здравеопазването казват, че има риск от хепатит, когато е нарушено водоподаването и са нарушени хигиенните навици на хората\". Това каза кметът на Перник Станислав Владимиров в студиото на \"Здравей, България\". „Риск от санитарно-хигиенна гледна точка винаги има. Ние имахме два много тежки инцидента, когато имаше смесване на мръсните с чистите води. Водопреносната ни система е изключително амортизирана”, добави Владимиров.„Aз казах, че е нормално хората да са гневни, защото работата не е свършена. Обсъждаха се много варианти, за съжаление, не увеличихме притока към яз. \"Студена\", каза Станислав Владимиров, кметът на Перник.Той посочи, че част от заведенията в града са снабдени с хидрофорни системи, за да предоставят удобството на клиентите си, а други разполагали само с бидони вода.", "date": "2020.01.23", "title": "Кметът на Перник алармира: Има риск от хепатит в града!"}
{"url": "https://www.novinite.bg/articles/184960/Istorichesko-Marica-pobedi-Dinamo-Moskva-v-Rusiya-v-mach-ot-jenskata-ShL-po-volej", "text": "Марица (Пловдив) постигна първата в историята си победа като гост в груповата фаза на Шампионската лига, при това не над кого да е, а над най-титулувания отбор в Европа – Динамо (Москва). Момичетата изиграха превъзходен мач в Дворец спорта Динамо и се наложиха над именития руски гранд с 3:1 (25:23, 18:25, 25:23, 25:17). С този свой успех българският шампион запази своите шансове за класиране напред към четвъртфиналите, като пътят към тях минаа през победи и в оставащите им два мача в Група Е.След равностойно начало Марица успя да поведе с 13:10, но след 17:14, благодарение на няколко непредизвикани грешки, допусна обрат до 17:19. По време на тази серия Иван Петков използва и двете си прекъсвания, което в крайна сметка даде резултат. Марица изравни при 19:19, с отлична тройна блокада поведе с 23:22. Бомбен удар на Александра Миланова донесе геймбол при 24:22, а елегантна атака на Кремена Каменова довърши гейма при 25:23 за Марица. Във втория гейм домакините натиснаха със сервис и атака. В същото време се позагуби остротата на тези елементи в играта на българския тим. Динамо бързо поведе с три точки аванс. Марица успя да догони противника в резултата за момент при 7:7, но след това руските шампионки отново наложиха превес и стигнаха до убедителното 25:18, оформено с ас на Яна Манзюк.В изключително оспорвания трети гейм Марица върна резултатността на атаката си и поддържаше контрол върху резултата през по-голямата част. Все пак на два пъти в гейма Динамо успя да поведе, втория път със застрашителното 22:19. Последва серия от точки за пловдивчанки, при която Силвия Андреева влезе от ъгъла и силно затрудни противника със своите сервиси, а Дженифър Крос се зае с довършителните работи край мрежата. Със страхотна блокада канадката донесе геймбол при 24:22, а секунди по-късно заби през центъра за победното 25:23. Пловдивчанки продължиха с великолепната си игра и през четвъртата част и наложиха пълно превъзходство на терена. Дръпнаха с голяма разлика, а Каменова с чудесна блокада оформи победното 25:17.За най-полезен състезател на мача (MVP) бе обявена разпределителката на Марица Лора Китипова. Огромен принос за успеха имаше и феноменалната игра в защита на Жана Тодорова. Топреализатор на срещата стана Даря Столярова с 19 точки за Динамо. Александра Миланова бе най-резултатна за победителките с 18 точки, следвана от Кремена Каменова със 17. При официалния си дебют за Марица пък Христина Вучкова впечатли с пет точкови блокади.Марица продължава да е на последното четвърто място във временното класиране с една победа и четири точки от четири изиграни мача. Първи е френският РК Кан (Кан) с три победи и девет точки. Следват руските Динамо и Уралочка-НТМК (Екатеринбург) с по две победи и съответно шест и пет точки.Марица приключи с гостуванията си в групата. До края на груповата фаза Жълто-сините имат да изиграят още два мача у дома в зала Колодрума – на 5 и 18 февруари от 18:30 б.в. съответно срещу Кан и Уралочка.", "date": "2020.01.23", "title": "Историческо! Марица победи Динамо Москва в Русия в мач от женската ШЛ по волей"}
{"url": "https://www.novinite.bg/articles/184919/Odrusaha-Folksvagen-s-globa-ot-150-miliona-dolara", "text": "Съд в Торонто в сряда нареди на Фолксваген да плати глоба в размер на 196,5 милиона канадски долара (150 милиона щатски долара).Тoва се случи след като автомобилният производител се призна за виновен за нарушаване на екологичните закони при скандала с фалшифицирането на данните за вредните емисии, съобщи АФП.Съдът прие споразумение, което германският автомобилен производител постигна с правителството на Канада. През декември то повдигна 60 обвинения срещу компанията.", "date": "2020.01.23", "title": "Одрусаха Фолксваген с глоба от 150 милиона долара"}
{"url": "https://www.novinite.bg/articles/184961/Pandizchiya-izbyaga-posle-prati-kartichka-na-zatvora-s-pozdravi-ot-Tajland", "text": "Затворник, избягал през декември миналата година от пандиз в Северна Белгия, се покри за известно време и от него - ни вест, ни кост. В крайна сметка явно съвестта на Уалид Секаки го е зачовъркала, доколкото може да се търси подобно чувство в престъпник, та той решил, че е най-добре да демонстрира добро възпитание и да покаже уважение към мястото, където преминала част от живота му.За целта той изпратил пощенска картичка от Тайланд до администрацията на затвора. Джентълменски.\"Поздрави от Тайланд!\", е краткото, но съдържателно послание на Уалид Секаки, който е с белгийско и мароканско гражданство.Общо петима пандизчии избягаха в края на 2019 година от зандана в Тьорнхаут, но единствено той все още не е заловен. Трима от тях бяха задържани в Белгия няколко часа след бягството си, а четвърти беглец – в Нидерландия в началото на януари.Пощенската картичка на Уалид била придружена от бадж с името му, който ползвал, за да се идентифицира пред пазачи в затвора, допълват от \"Лупа.бг\"", "date": "2020.01.23", "title": "Пандизчия избяга, после прати картичка на затвора с поздрави от Тайланд"}
{"url": "https://www.novinite.bg/articles/184946/Radev-Balgariya-ne-dopusna-nito-edin-balgarski-evrein-da-bade-izpraten-v-lagerite-na-smartta", "text": "Държавният глава участва в Петия международен форум за възпоменание на Холокоста в мемориалния комплекс „Яд Вашем“ в Израел „Петият международен форум за възпоменание на Холокоста събира лидери от цял свят, за да ни припомни един от най-мрачните и срамни периоди в човешката история и да ни предупреди никога повече да не го допускаме“.Това заяви президентът Румен Радев преди началото на възпоменателната церемония в мемориалния комплекс „Яд Вашем“ в Израел, с която се отбелязват 75 години от освобождаването на Освиенцим и Деня за възпоменание на Холокоста. Във възпоменателното събитие участват 47 държавни и правителствени ръководители от цял свят. „България е тук с високо вдигнато чело, защото не допусна нито един български евреин да бъде изпратен в лагерите на смъртта и можем само да се гордеем с този подвиг на българския народ, който тук се цени изключително високо“, посочи държавният глава. Президентът призова за обединение на усилията в борбата срещу антисемитизма, ксенофобията и омразата. Румен Радев подчерта още, че този форум се провежда във време на проблеми и усложнена глобална среда за сигурност и изрази надежда събитието да спомогне за засилване на диалога и укрепване на сигурността.В Тел Авив Румен Радев ще се срещне с представители на българската общност и ще присъства на премиерната прожекция на израелско-българския документален филм „Следващото поколение“ на българския режисьор Димитър Гочев. Държавният глава присъства на възпоменателната церемония в „Яд Вашем“ заедно със съпругата си Десислава Радева.", "date": "2020.01.23", "title": "Радев: България не допусна нито един български евреин да бъде изпратен в лагерите на смъртта"}
{"url": "https://www.novinite.bg/articles/184923/NOI-nyama-da-izdava-identifikacionni-kodove-v-cyalata-strana", "text": "НОИ няма да издава персонални идентификационни кодове в цялата страна. Прекъсването на услугата се отнася само за днешния ден. Това се налага заради планирана актуализация насофтуера, предадеОт НОИ посочват, че това няма да се отрази на електронните услуги, които са достъпни на интернет страницата на института и ще продължат да работят без прекъсване.", "date": "2020.01.23", "title": "НОИ няма да издава идентификационни кодове в цялата страна"}
{"url": "https://www.novinite.bg/articles/184925/VMRO-Nepushachite-sa-diskriminirani-tryabva-da-poluchavat-2-dni-poveche-otpuska", "text": "Непушачите да могат да бъдат възнаграждавани с до два дни допълнителен платен годишен отпуск. Това предлагат депутати от „Обединени патриоти“ със законова промяна.Александър Сиди от ВМРО съобщи пред репортери в парламента: „Днес подготвихме и внесохме законодателна инициатива за допълнение на Кодекса на труда, с която добавка даваме възможност на работодателите, по тяхно усмотрение, да дават до два дни допълнителен платен годишен отпуск на своите служители и работници – непушачи, с което всъщност се опитваме да допълним тази тотална забрана за пушене, която е за всички обществени места. Знаем, че това пък кара работниците и служителите да излизат извън работните помещения и съответно да си получават нерегламентирана почивка между 10 и 15 минути на всеки час-два, в зависимост от това колко е активен един пушач, и съответно по този начин поставят в дискриминационни условия останалите служители и работници – непушачи. Казвам го с ясно съзнание, че съм пушач и много добре знам, че аз също го правя.“Сиди каза, че и партньорите им от НФСБ в коалицията „Обединени патриоти“ подкрепят предложението. То обаче не било обсъдено с работодателските организации. Александър Сиди очаква да бъде дискутирано в тристранката.Според депутата работодателите имат възможност да следят служителите си. Това ставало и в момента с камери и карти за достъп.От бонуса можело да се възползват и тези, които пушат, но само извън работно време.", "date": "2020.01.23", "title": "ВМРО: Непушачите са дискриминирани, трябва да получават 2 дни повече отпуска"}
{"url": "https://www.novinite.bg/articles/184942/Koronavirusat-se-razprostranyava-sto-pati-po-bavno-v-sravnenie-s-gripa", "text": "Начинът на предаване на новия коронавирус е сходен с този на обикновения грип, но се разпространява сто пъти по-бавно, заяви бившият ръководител на руската федерална служба \"Роспотребнадзор\" Генадий Онишченко, цитиран от БТА.\"Новият коронавирус е слабо заразен в сравнение с грипа и това е добре за нас, заяви Онишченко. Заразата се предава при контакт с болен, по време на разговор, кихане, пребиваване в едно и също помещение - досущ като при грипа. Но при последния е сто пъти по лесно човек да се зарази, отколкото при новото заболяване\", заяви Онишченко пред медиите. Той изтъкна, че главната опасност, свързана с новия коронавирус се състои в това, че той причинява остра дихателна инфекция сред най-възрастната група на населението.\"Засега не съществува вероятност от пандемия ако следим начина на разпространение на коронавируса. При следващ етап при негова мутация той може да стане по-заразен, но за това ще бъде съобщено допълнително. Онишченко изтъкна, че засега не се налага масова имунизация на населението срещу новия коронавирус.", "date": "2020.01.23", "title": "Коронавирусът се разпространява сто пъти по-бавно, в сравнение с грипа"}
{"url": "https://www.novinite.bg/articles/184914/Dneven-horoskop-za-chetvartak", "text": "През днешния ден умът ви ще бъде на друго място. Ще бъдете по-разсеяни от обикновено, но поне опитайте да съберете мислите си и да помислите върху проблемите, които имате.Денят ще се развие по много интересен начин. Ще се случат неочаквани събития, но вие трябва да се уверите, че сте достатъчно уравновесени и спокойни. Старайте се да не се поддавате на емоции.Способността ви да създавате приятелства и да се сближавате лесно  с хората ще ви помогне с лекота да накарате околните да мислят като вас. Имате особен чар, на който никой не може да устои.Вижте повече на:", "date": "2020.01.23", "title": "Дневен хороскоп за четвъртък"}
{"url": "https://www.novinite.bg/articles/184954/Citiridis-se-gavri-sas-Slavi-Trifonov-v-parvata-si-izyava-v-efira-na-bTV", "text": "Разгеле, че има нов водещ, а не е старият!\". С тази закачка към публиката започна представянето на новия водещ на шоуто на мястото на Слави Трифонов - Николаос Цитиридис.Той сподели, че няма да кара публиката да ръкопляска и да показва емоции както предшественика си. Младият мъж седна на мястото на Дългия в изцяло ново модерно студио - с ново диванче и нов бенд. \"Денислав Дачев е шеф на оркестъра, а Цвети е певицата ни. Искам да ви представя Светльо на китарата, Мартин на тромпет, а Виктор е на барабаните.\", каза Цитиридис. Симпатичният комик обяви, че ще кани само известни в предаването и... Криско. Първият му гост при представянето му пред журналисти, бе шефът в бТВ Флориан Скала. Той пък от своя страна, му обеща да води шоуто 20 години.Балет няма да има. Цитиридас се пошегувал, че за ко-водеща се надявал на мацка, но след време. След неколкомесечна селекция бТВ откри наследника на Слави Трифонов. Стендъп комедиантът Николаос-Теодорос Цитиридис постъпва в екипа на шоуто като сценарист, но продуцентите бързо забелязват потенциала му за водещ. Безспорно за това помагат няколко години на сцената на \"Комеди клуб София\", чийто резидент е Николаос. Преди да стане стендъп комедиант, Цитиридис или Додо, както го наричат приятелите му, е бил журналист-аниматор, дори строител. Роден е в Гърция и е с българо-гръцки произход. Израства в София, завършил е журналистика в СУ, пише България днес.", "date": "2020.01.23", "title": "Цитиридис се гаври със Слави Трифонов в първата си изява в ефира на bTV"}
{"url": "https://www.novinite.bg/articles/184912/Silno-zemetresenie-udari-Turciya-useti-se-i-u-nas", "text": "Земетресение с магнитуд 5,6 разтърси западната част на Турция на 15 км източно от град Киркагач, съобщи Геофизическият център на САЩ, цитиран от Ройтерс. Европейско-средиземноморският сеизмологичен център, допълва, че епицентърът на земетресението е бил на 94 км източно от град Измир.Трусът е усетен силно в Западна Турция и по-слабо на гръцките острови в Егейско море, както и в Югоизточна България. Засега няма информация за пострадали хора и нанесени материални щети.По-рано бе регистрирано земетресение с магнитуд 3,5 по Рихтер (в 19.49 часа местно време вчера (18.49 часа българско време) в Югозападна Турция, предаде БТА, като се позовава на истанбулската сеизмологична обсерватория Кандилли.Епицентърът на труса е бил в района на Емирдоган. Земетресението е било на дълбочина 5,3 километра.", "date": "2020.01.23", "title": "Силно земетресение удари Турция, усети се и у нас"}
{"url": "https://www.novinite.bg/articles/184917/Specialen-nadzor-varhu-delata-za-ubitata-Andrea-i-za-smartta-na-balgarskiya-fen-v-Solun", "text": "По разпореждане на Иван Гешев Върховната касационна прокуратура (ВКП) взе на специален надзор делото за убийството на 18-годишната Андреа. На проведената в понеделник среща с премиера Борисов и бащата на жертвата главният прокурор пое ангажимент и впоследствие издаде заповед, с която разпореди на административните ръководители на прокуратурите да извършат проверка на разследванията по две и повече досъдебни производства срещу един и същ обвиняем, какъвто е случаят с обвиняемия за убийството. Това съобщиха от пресцентъра на държавното обвинение. Освен това ВКП е взела под специален надзор делото за убития на в Солун български гражданин Тоско Бозаджийски.Досъдебното производство е образувано на 21.01.2020 г. с постановление на прокурор от Софийска градска прокуратура по повод изпратени материали от клуб „Ботев – Пловдив“, за това, че на територията на Република Гърция в гр. Солун умишлено е умъртвено лице с българско гражданство.С постановление на главния прокурор разследването по досъдебното производство е възложено на Национална следствена служба.На срещата в Министерския съвет с Бойко Борисов и бащата на убитото лице, главния прокурор Иван Гешев пое ангажимент да сезира Софийска градска прокуратура, която да прецени налице ли са данни за образуване на досъдебно производство на територията на България.", "date": "2020.01.23", "title": "Специален надзор върху делата за убитата Андреа и за смъртта на българския фен в Солун"}
{"url": "https://www.novinite.bg/articles/184933/Resheno-Valiumniyat-iznasilvach-ostava-v-aresta", "text": "Софийският градски съд (СГС) остави за постоянно в ареста известния като \"валиумния изнасилвач\" Йохан Стелингверф. Нидерландецът е обвинен в две изнасилвания - на българка около Коледа и на унгарка през октомври миналата година, предаде БНТ.\r\n\"Не съм извършил престъпление\", каза пред съда Стелингверф. Той заяви, че по време на престоя му в ареста е бил системно бит и тормозен. По негови думи от нидерландското посолство у нас опитали да облекчат ситуацията.Въпреки твърденията на защитата за \"чисто\" свидетелство за съдимост, според съда, справка в Европейската система за съдимост показва, че през 2010 г. Стелингверф е бил осъден в Нидерландия на 5 години и 8 месеца затвор за изнасилването на две жени и за сексуално посегателство на трета. По-късно защитата обясни пред медиите, че Стелингверф е реабилитиран.\r\nДруга справка показала, че той е обвиняем и по дело за измама и изнасилване в Малта. Докато тече производството, бил освободен, за да се върне в родната си страна с баща си, като поел ангажимент, че ще се върне за делото. Това обаче не се случило, защото бил задържан в България.\r\nСпоред съда липсват и обективни данни за насилие срещу Стелингверф в ареста, за каквито предявяваше обвиненият.\r\n120 листа кореспонденция от личната кореспонденция с Йохан Стелингверф предоставила в СДВР една от жените, обвинили го в изнасилване. Виртуалните разговори бяха внесени от прокуратурата като допълнително доказателство.\r\nПо време на заседанието защитата цитира показания на унгарката, която твърди, че е жертва на нидерландеца. Двамата се запознали миналата година в Будапеща и имали интимен контакт. После продължили връзката си, като жената идвала няколко пъти в България, за да се види с него. Не стана обаче ясно как според нейните показания се развили отношенията им.\r\nПо-късно бяха прочетени и други откъси от показанията - жената разказала, че заявила на нидерландеца, че е категорично против садистичния и групов секс, за който той настоявал. Според нейните показания веднъж тя била приведена в безпомощно състояние от нидерландеца, била ударена по главата, осъществил полов контакт въпреки виковете и молбите и да спре.Унгарката споделила и за прорезни рани в областта на гърдите. Решила да се оплаче едва след като се наложило да посети редица лекари в Унгария заради нараняванията си, сред които нарушено зрение заради удара по главата. Идентифицирането на обвиняемия отнело време, защото според унгарката, Стелингверф ѝ се е представил с друго име.\r\nРешението е окончателно и не подлежи на обжалване.\r\n", "date": "2020.01.23", "title": "Решено: „Валиумният изнасилвач“ остава в ареста"}
{"url": "https://www.novinite.bg/articles/184940/Ruskinya-djigitka-narita-policaj-v-Plovdiv-a-sadat-ya-usmiri-s-interesna-prisada", "text": "Рускинята Земфира Илиева, която ритна полицай в Пловдив и не се подчини на полицейското разпореждане, даде изцяло нови показания на делото срещу нея. Темида определи наказание на рускинята - условна присъда от 7 месеца с изпитателен срок от 3 години. Наложи й и пробационна мярка за овладяване на гнева - 3 години.\"Жена е задържана за проявена агресия към служител на реда в Пловдив. Около 14 часа, при преминаване покрай магазин на бул. “Пещерско шосе\" автопатрул на Второ РУ се намесил, за да прекрати неоснователното продължително натискане на клаксон на лек автомобил \"Рено“ - шофьорката била изнервена, че пътят й е препречен от спрял за малко автомобил. Дамата зад волана не само отказала да се подчини на отправеното полицейско разпореждане, но и при слизане от автомобила, ритнала единия от униформените. 43-годишната е отведена в районното управление и задържана за срок до 24 часа\".В съдебната зала  Земфира заяви, че не е удряла полицая Христо Димов и не е извършила нарушение, пищат колегите от plovdiv24.bg. Тя каза, че служителя на Второ районно не се е представил и тя дори не  е разбрала, че е униформен. По думите й, тя е бързала да се прибере вкъщи, но паркирал камион пред магазина до дома й е пречил на преминаването й. Земфира заръчала на шофьора на камиона, който зареждал стока да премести го премести, но той отказал. Тогава тя започнала да натиска клаксона на автомобила си.Служителят на 2 РПУ Христо Димов отишъл и започнал да й дърпа телефона, тъй като рускинята снимала видео, за да пусне жалба за неправилното паркиране на автомобила. Жената не разбрала,че е полицай, защото той не й се представил. По думите й, Димов я блъснал и телефонът на жената паднал. Полицаят дори опитал да я удари, а тя се защитила. Когато униформеният поискал личната й карта, дамата заявила, че първо ще паркира и след това ще я представи. Според дамата, пристигнал втори полицай и без да я изчакат да покаже документа си за самоличност, органите на реда й сложили белезници. Съдията, обаче прочете показанията, които Земфира е дала през 2019 година и те са коренно различни. Тогава жената е признала изцяло вината си и е обяснила, че реално е оказала съпротива на органите на реда. заявила е, че е знаела, че са полицейски служители.Когато магистратите я попитаха за разминаването в думите й, Земфира каза, че вече не си спомняла добре какво е обяснявала миналата година. Прокурорът припомни, че има видео, която ясно показва действията на подсъдимата. Той подчерта, че жената има пренебрежително отношение към реда на обществото, дръзко и нахално поведение и е нанесла средна телесна повреда да полицая. Той поиска на Земфира да бъде наложено наказание - условна присъда от 3 години с 5-годишен изпитателен срок.Защитникът на Илиева сметна искането на прокуратурата за неоснователно.", "date": "2020.01.23", "title": "Рускиня-джигитка нарита полицай в Пловдив, а съдът я усмири с интересна присъда"}
{"url": "https://www.novinite.bg/articles/184951/Trio-rusnaci-s-obvineniya-za-opita-za-ubijstvo-na-biznesmena-Emiliyan-Gebrev", "text": "Трима руски граждани са обвинени за опита за умишлено отравяне на Емилиян Гербев. Издадена е европейска заповед за арест на всяко от обвинените лица, съобщиха от Прокуратурата.“Във връзка с воденото разследване под надзора на СГП, касаещо опита за умишлено отравяне на лицата Емилиян Христов Гебрев, Христо Емилиянов Гебрев и В. Т., са повдигнати обвинения срещу три лица руски граждани за опит за предумишлено убийство. Същите са обвинени за това, че в периода от 28.04.2015 г. до 04.05.2015 г. в гр. София, като съизвършители са направили опит умишлено да умъртвят пострадалите лица по начин и със средства, опасни за живота на мнозина, като деянието е извършено чрез интоксикация с неидентифицирано вещество с фосфороорганичен характер / ФОС /”, се казва в съобщението.“В тази връзка СГП е издала Европейски заповеди за арест за всяко едно от обвиняемите лица, както и молби за международно издирване с цел арест и последваща екстрадиция. Лицата са обявени в Шенгенската информационна система и в МОКП-ИНТЕРПОЛ – с червена бюлетина.По-рано тази седмица от Прокуратурата разпространиха кадри охранителна камера, на които се вижда маскирано лице с шапка, който се промъква в подземния паркинг на фирмата „ЕМКО“, собственост на Емилиян Гебрев.„В тази връзка в лаборатория на ФБР е възложена видео-техническа експертиза, която да установи самоличността на лицето, евентуално съпричастно към извършеното престъпление“, заявиха тогава от Прокуратурата.На 27 април 2015 г. беше направен опит за отравянето на бизнесмена Емилиян Гебрев, който е собственик на оръжейния завод „Дунарит“. Предполага се, че зад отравянето му стоят руският служби за сигурност.Неговият случай придоби световна известност, след отравянето на бившия руски шпионин Сергей Скрипал и неговата дъщеря Юлия през март 2018 г. с „Новичок“ в британския град Солсбъри. Това доведе до международен скандал и обтягане на отношенията между Москва и Запада, включително редица западноевропейски държави изгониха руски дипломати. ", "date": "2020.01.23", "title": "Трио руснаци с обвинения за опита за убийство на бизнесмена Емилиян Гебрев"}
{"url": "https://www.novinite.bg/articles/184927/Ruska-dominaciya-na-Australian-Open-Rublov-s-deseta-poredna-pobeda-za-godinata", "text": "Андрей Рубльов продължава с отличното си представяне от началото на сезона. 22-годишният руски тенисист записа победа №10 поред и се класира за третия кръг на Australian Open. Рубльов се наложи с 6:2, 6:3, 7:6 (5) над Юичи Сугита от Япония, като срещата продължи час и 53 минути.Поставеният под №17 руснак достигна до третия кръг в Мелбърн и през сезон 2018, когато беше победен от Григор Димитров. Неговият следващ съперник ще бъде определен от дуела между Давид Гофен и Пиер Юг Ербер.Руснакът надви Гофен на US Open 2017, а също така има и победа над Ербер в Катар.Рубльов е в серия от 10 последователни победи, след като преди Australian Open спечели титлите в Доха и Аделаида, изравнявайки постижението на словака Доминик Хърбати, който също започна годината с две последователни титли през 2004 г.По-рано и друг руснак - Данийл Медведев, надви със 7:5, 6:1, 6:3 преминалия през квалификациите испанец Педро Мартинес.", "date": "2020.01.23", "title": "Руска доминация на Australian Open, Рубльов с десета поредна победа за годината"}
{"url": "https://www.novinite.bg/articles/184952/ES-zabranyava-vnosa-na-ptiche-meso-ot-Ukrajna", "text": "Европейският съюз временно преустанови вноса на своя територия от Украйна на птиче месо, продукти от птиче месо и термично необработени птичи продукти от украински произход заради наличие на птичи грип в страната. Това съобщи Държавната служба за безопасност на храните и защита на потребителите в Украйна,Информацията за това дойде от Европейската комисия вечерта на 22 януари. Като се има предвид докладите на множество мисии за оценка на еквивалентността, резултатите от преговори и предварителни споразумения, това решение от страна на ЕС е неочаквано за украинската страна“, посочват от външното министерство.В същото време Държавната служба за храни и напитки отбеляза, че Украйна, в съответствие с международните задължения, като член на Световната търговска организация (СТО) и Световната организация за здравето на животните, е предупредила своите международни търговски партньори за откриването на случай на птичи грип без забавяне. „Украинските мерки за контрол и премахване на птичия грип се признават за еквивалентни на мерките, извършвани от държавите-членки на ЕС“, уверява Държавната служба за храни и напитки.Според информацията яйцата и яйчените продукти не са обект на тези ограничения.", "date": "2020.01.23", "title": "ЕС забранява вноса на птиче месо от Украйна"}
{"url": "https://www.novinite.bg/articles/184944/VIDEO-Loshoto-momche-na-tenisa-Nik-Kirios-bi-i-ironizira-jestovete-na-Nadal", "text": "Лошото момче на тениса - Ник Кириос, се класира за третия кръг на Australian Open, но отново избухна със скандална проява, з акоято ще стане дума по-надолу в текста.Голямата надежда на домакините се справи с ветерана от Франция Жил Симон в 4 сета – 6:2, 6:4, 4:6, 7:5 и вече очаква следващия си съперник, който ще стане известен от двубоя между Карен Хачанов и Микаел Имер.Кириос започна ударно срещата и в първите два сета контролираше изцяло събитията на корта. В третата част отново австралиецът рано поведе с пробив и имаше отлични предпоставки да се поздрави с чиста победа. При 4:2 в негова полза, в играта на Кириос настъпи неочакван спад, от който опитният Симон се възползва. Французинът влезе в серия и изоставай с 2:4 успя да вземе сета – 6:4.В четвъртата част играта се движеше гейм за гейм, преди Кириос да направи решаващ пробив за 6:5. Сервирайки за мача австралиецът наниза 3 аса, включително и от втори сервис при мачбол. Общо Кириос наниза 28 аса.„Бях в много трудна ситуация в края на третия и началото на четвъртия сет. Изгубих концентрация и той (Симон) се разигра. Радвам се, че успях да приключа срещата в четири сета и да избегна пети. Публиката ми помогна много. Страхотно е да играя на този корт, ако зависи от мен всичките ми срещи ще бъдат тук. Усещам предимството да играеш у дома“, коментира Кириос след срещата.Любопитен момент се случи в края на втория сет, когато съдията на стола даде предупреждение на Кириос за просрочване на времето за изпълнение на начален удар. Австралиецът реагира иронично показвайки някои от типичните ритуали, които прави преди сервис Рафаел Надал, с което разсмя дори съдията на стола.Интересен е и фактът, че Кириос и Надал са в една част на схемата и могат да се срещнат още на осминафиналите.", "date": "2020.01.23", "title": "(ВИДЕО) Лошото момче на тениса Ник Кириос би и иронизира жестовете на Надал"}
{"url": "https://www.novinite.bg/articles/184928/Nova-epidemiya-cifrov-autizam", "text": "Светът е обхванат от епидемия на цифров аутизъм, при който младите хора не са в състояние дълго време да общуват помежду си на живо и се оттеглят в социалните мрежи. Това заяви пред световния икономически форум в Давос Андрей Куропатов – научен ръководител на лабораторията по невронауки и човешко поведение на „Сбербанк”.Още през 1997 г. времето, прекарано пред екрана, започна да бъде сравнявано с времето, което използвахме за общуване лице в лице. От момента на появата на iPhone през 2007 г. „екранното време” на човека вече се увеличи на над 8 часа, докато времето за общуване стана по-малко от 2 часа. Тази тенденция продължава да се засилва. А резултатът е „епидемия от цифров аутизъм”, алармира Куропатов.Ученият обяснява, че цифровият аутизъм е състояние, при което младите хора не са в състояние да поддържат продължителен психологически контакт един с друг и не се интересуват от вътрешния свят на другия човек.Хората стават заменяеми, защото човек спира да вижда качествата на всяка личност поотделно. „Даже по време на срещи хората предпочитат телефона, отколкото общуването с човека, с когото са дошли да се срещнат”, казва той.Куропатов обяснява, че това има сериозни негативни последици върху психиката. Ако човек прекарва повече от 2,5-3 часа на ден с телефона в ръка, у него рязко се повишават показателите на депресия и суицидни наклонности.Има хора, които при опитите си да преборят депресията „влизат” в телефона, за да се избавят от неприятните потискащи мисли.„За голяма част от хората обаче, стоенето в телефона предизвиква усещане за непълноценност, отчужденост, социално напрежение и т.н. В този смисъл социалните мрежи действат много болезнено”, подчертава Куропатов.", "date": "2020.01.23", "title": "Нова епидемия - цифров аутизъм"}
{"url": "https://www.novinite.bg/articles/184948/Razbra-se-koi-fenove-na-Levski-shte-hodyat-utre-pri-Bojko-Borisov", "text": "От Националния клуб на привържениците на Левски (НКП) разкриха кои ще са представители на фенските организации на срещата с премиера Бойко Борисов, която ще се състои в петък.", "date": "2020.01.23", "title": "Разбра се кои фенове на Левски ще ходят утре при Бойко Борисов"}
{"url": "https://www.novinite.bg/articles/184930/MVnR-s-preporaki-kam-patuvashtite-balgari-kak-da-se-predpazyat-ot-noviya-koronavirus-ot-Kitaj", "text": "314 са потвърдените случаи на заразени с новия коронавирус в световен мащаб, сочат официални данни на Световната здравна организация. От тях 309 са в Китай, 2  - в Тайланд, 1 - в Япония и 1 - в Южна Корея. 270 от случаите в Китай са регистрирани в град Ухан, провинция Хубей, откъдето се счита, че е започнала епидемията. 51 заразените там са тежко болни, а двама са в критично състояние. В град Ухан се съобщава за 6 смъртни случая, информират от пресцентъра на Министерството на външните работи (МВнР) у нас.Разпределението на заболелите по региони в Китай е следното: По информация на българското посолство в Пекин с цел ограничаване на разпространението на епидемията от днес, 23 януари 2020 г., местните власти са забранили влизането и излизането от китайския град Ухан, смятан за огнище на заразата, включително и за чуждестранни граждани. Затворени са летищата, а градския транспорт не функционира.Към момента на международното летище в Пекин няма въведени специални мерки, но се препоръчва пътуващите да следят официалната страница на летището за актуална информация.На този етап Световната здравна организация не препоръчва ограничаване на пътуването или търговията.Препоръките към българските граждани, които пътуват или пребивават зад граница (особено в рисковите дестинации), са няколко:- избягване на близък контакт с хора, страдащи от остри респираторни инфекции;-  често миене на ръцете, особено след директен контакт с болни хора или тяхната среда;- избягване на близък контакт с живи или умрели селскостопански или диви животни;- пътуващите със симптоми на остра респираторна инфекция трябва да практикуват етикет за кашлица  В случай на симптоми, подсказващи за респираторни заболявания преди, по време или след пътуване, от МВнР съветват пътуващите да потърсят медицинска помощ и да споделят историята на пътуванията си със своя лекуващ лекар.", "date": "2020.01.23", "title": "МВнР с препоръки към пътуващите българи как да се предпазят от новия коронавирус от Китай"}
{"url": "https://www.novinite.bg/articles/184924/Putin-obmislya-stroeja-na-Velika-ruska-stena", "text": "Руският президент Владимир Путин обяви планове да изгради Великата руска стена в страната. Своята идея той разкри по време на среща с представители на обществеността в град Усман в Липецка област. Държавният глава отбеляза, че ще поиска от съответните служби да проучат инициативата, да разгледат перспективите и възможното й финансиране. \"Да видим какво може да се направи там. Това е интересно \", завърши руският лидер. Така Путин реагира на идеята президентът на местната научна организация Александър Бессуднов да изгради аналог на Великата китайска стена в Русия.Според него архитектурен паметник, например, може да бъде издигнат по защитната линия край Белгород, която през 17 век е изпълнявала защитна функция. \"Има леко неравенство, защото Си Цзинпин има Великата китайска стена, а ние нямаме\", обясни Бессуднов. Той подчерта, че стената може да се превърне в популярен туристически маршрут, който да обхваща четири руски региона - Белгород, Воронеж, Липецк и Тамбов.През юли миналата година бе съобщено, че Министерството на природните ресурси е разработило проекти за промени в законите за специално защитените природни територии и за туристическите дейности с цел да се въведе концепцията за \"екологичен туризъм\" в руското законодателство. Авторите на проекта предлагат по-специално да се разшири екотуризмът до природни резервати и резервати. В последното се предлага туризъм да се развива в \"специално определени райони“.", "date": "2020.01.23", "title": "Путин обмисля строежа на Велика руска стена"}
{"url": "https://www.novinite.bg/articles/184916/Uvolniha-dvama-ot-bolnogledachite-koito-se-gavriha-s-vazrastni-hora-v-socialen-dom", "text": "Двама от болногледачите от Центъра от семеен тип за хора с деменция в Пловдив бяха освободени. Припомняме, че прокуратурата се самосезира след скандален репортаж по Нова тв. Видеото показва унизително и грубо отношение към настанените в дома.От Община Пловдив съобщиха за Нова тв, че на по-късен етап, според резултатите от проверките, може да се стигне и до още уволнения. Предстои освобождаването и на директора на социалното заведение, която в момента в отпуск.Районната прокуратура и МВР в момента проверяват всички домове за възрастни и деца със заболявания или увреждания в Пловдив и региона.Проверките трябва да изяснят спазват ли се нормативните изисквания при осъществяване на тази дейност, подавани ли са сигнали за нарушения и какви са били резултатите от извършваните проверки, както и състоянието на материалната база.Предстои прокуратурата да реши дали и срещу кого да повдигне обвинения. Извършителите на деянията ги грози затвор от 3 до 6 години.", "date": "2020.01.23", "title": "Уволниха двама от болногледачите, които се гавриха с възрастни хора в социален дом"}
{"url": "https://www.novinite.bg/articles/184939/E-trotinetka-do-25-km-ch-i-ne-na-trotoara", "text": "Въпреки, че електрическите тротинетки заливат ЕС от много време, у нас те се появиха изведнъж и сякаш от нищото през 2019 г. и хванаха родните институции неподготвени. Липсата на ясни правила за използването им се оказа съществен фактор за възникване на произшествия, застращаващи здравето и живота на водачите. Само за месец у нас станаха множество катастрофи с тротинетки, при които пострадаха и деца.Проблемите с тротинетките започнаха по-малко от две седмици, след като те се появиха по столичните улици. Много от тях бяха откраднати, други пък се озоваха в кофи за боклук, в обществени тоалетни, в реки, в асансьори, както и по пейки и спирки на градския транспорт. В социалните мрежи дори бе предложено провеждането на конкурс „кой ще зареже тротинетка на най-глупавото място“.Регламентацията на е-тротинетките – лични и под наем, едва днес стигна до пленарната зала. Депутатите приеха на първо четене законови промени, с които се въвеждат ограничения в движението им.Електрическите тротинетки ще могат да се движат по велосипедните алеи, а при липса на такива – в дясната част на платното за движение. Абсолютно забранено е движението с тях по пътища с максималната разрешена скорост 50 км/ч., по пешеходни зони и тротоари, както и в бус лентите. Забраняват се и разговорите по мобилен телефон, както и двама души да се возят едновременно на едно превозно средство.Ограничението на скоростта е 25 км/ч.Минималната възраст за управление на електрическа тротинетка е 14 години, като 14-годишните ще могат да се движат само по велосипедни алеи, а над 16 години - и по другите разрешени пътища. За водачите до 18 години ползването на каска е задължително. При придвижване през нощта водачите трябва да имат светлоотразителни елементи в облеклото си и да карат с включени светлини.По време на дебатите в пленарна зала народните представители се обединиха около идеята, че регламентирането на движението с електрически тротинетки е необходимо и е важно да се случи възможно най-скоро. Депутатът от ГЕРБ Иван Вълков посочи, че в повечето страни проблемът с електрическите тротинетки не е решен. Според него прави чест на държавата ни, че толкова бързо въвежда регулация. Халил Летифов от ДПС обясни, че създаването на правила, контрол и култура на движение с е-тротинетките ще отнеме 5-10 години. „От това как ние ще се справим, ще зависи здравето на българските граждани“, коментира той. Пазарът на електрически тротинетки преживява \"бум\" през последните две години. За 2019 г. той отчита глобален растеж от 76% според доклад на френската федерация на професионалистите в областта на т. нар минипридвижване и Smart Mobility Lab. Компаниите, предоставящи услугите на електрическите тротинетки, не публикуват финансови резултати, но се шири мнението, че все още имат дълъг път до излизането на печалба.Регламентирането на тротинетките по пътищата обаче е проблем в целия ЕС. Брюксел в момента предприема действия по събиране на информация от държавите членки, която да послужи за анализ и подготовка на законодателен акт, с който да бъде преодоляна установената празнота в действащата към момента нормативна уредба.", "date": "2020.01.23", "title": "Е-тротинетка - до 25 км/ ч. и не на тротоара?"}
{"url": "https://www.novinite.bg/articles/184921/Fen-1-na-Levski-Nyama-da-se-hvarlim-na-ambrazurata-za-da-branim-tarkaneto-na-taloncheta", "text": "Фенове на Левски ще се срещнат в петък с премиера на България Бойко Борисов, след като основните спонсор на клуба Васил Божков отново обяви, че ще се оттегли, ако бъде отнет лиценза на частните лотарии.Председателят на НКП Степан Хиндлиян бе гост в \"България сутрин\" по телевизия \"Bulgaria on air\".\"Има предложения за наше становище пред министър-председателя, но за нас на първо място е важно да чуем другата гледна точка - тази на държава. В лицето на премиера, а не на коалиционния му партньор.В \"синята\" общност има нагласи за протестни действия. Друг е въпросът под каква форма те ще се реализират. Българското общество обикновено протетира във Фейсбук. Има нагласи, има план, но левскарите сме адски много - има различни мнения, така че формите на протест могат да бъдат много.Ние не сме лобисти на Националната лотария. Няма да се качим на амбразурата в подкрепа на търкането на талончета.Няма да се уморя да повтарям, че начинът, по който е заложено да се управлява футболът в България, е порочен - т. нар. модел на бащицата\", заяви Хиндлиян.Стенан посочи още, че именно това ще е един от основните въпроси, които \"сините\" ще поставят на срещата си с премиера.", "date": "2020.01.23", "title": "Фен №1 на Левски: Няма да се хвърлим на амбразурата, за да браним търкането на талончета"}
{"url": "https://www.novinite.bg/articles/184931/Katastrofa-mejdu-tramvai-otne-jivot-v-stolicata", "text": "Човек е загинал при ужасяваща катастрофа между три трамвая на бул. Искърско шосе в столицата. Инцидентът е станал на бул. „Искърско шосе“ преди около половин час след спирката на трамвай 20 в ж.к. „Дружба“.Заради инцидента временно е променен маршрутът на трамваите по линия 20 и 23, съобщиха от пресцентъра на Столичната община.Трамваите от линия 23 ще се движат от „Гео Милев“ до станция Изток, а трамваите от линия 20 се движат от Пета метростанция на ул. „Пиротска“ до „Гео Милев“. В участъка от гара Искър до „Гео Милев“ са пуснати автобуси.", "date": "2020.01.23", "title": "Катастрофа между трамваи отне живот в столицата"}
{"url": "https://www.novinite.bg/articles/184949/Avstralijcite-sa-izpraveni-pred-nova-seriozna-zaplaha", "text": "След опустошителните пожари и наводнения австралийците са изправени пред нова сериозна заплаха - смъртоносни паяци, съобщиха Си Ен Ен и в. \"Дейли стар\".  Пожарите са принудили опасните фуниеобразни паяци да напуснат хабитатите си. Влагата след последвалите наводнения от друга страна създава отлични условия за живот за паякообразните, които обикновено обитават влажните горски райони на Източна Австралия, предава БТА. Фуниеобразните паяци са сред най-опасните представителите на клас Паякообразни в света. Едно тяхно ухапване е достатъчно да причини смърт за 15 минути, припомнят експертите. От Австралийски парк за земноводни отчитат, че активността на паяците се е повишила от няколко дни и отправят призив към гражданите към по-голяма бдителност. \"Заради скорошните дъждове и сегашните горещини фуниеобразните паяци ще започнат да се движат наоколо. Те са едни от най-опасните паякообразни на планетата и трябва да се отнесем много сериозно към заплахата, която представляват\", казва говорителят на парка Даниъл Рамзи. Призивът към гражданите да бъдат особено бдителни е отправен, след като жителка на Сидни е открила мъртъв фуниеобразен паяк в семейния басейн.", "date": "2020.01.23", "title": "Aвстралийците са изправени пред нова сериозна заплаха"}
{"url": "https://www.novinite.bg/articles/184950/Golyam-pojar-s-shteti-kraj-Dragomanskoto-blato", "text": "Над 80 на сто от територията на Драгоманското блато е засегната от пожара. Изгорели са големи площи със сухи треви и тръстика, съобщи БНР. Кметът на Драгоман Андрей Иванов обяви, че версиите са за умишлено предизвикан пожар от бракониери или от укриващи се там бежанци.Пожарът е напълно потушен.Иванов смята, че огънят е тръгнал от средата на блатото към неговите краища. По думите на жителите на града огънят е запален от бракониери, тъй като в блатото има диви прасета, и когато бъдат подгонени чрез пожара, те се преместват и стават лесна плячка за ловците. Кметът уточни, че на всеки шест месеца блатото се подпалва.\"През лятото пожарите възникват вследствие на самозапалване заради растителността в блатото, но за вчерашния случай това няма как да се случи, тъй като температурите са много ниски, затова съм убеден, че пожарът е предизвикан умишлено\", допълни кметът.Надеждите на местната власт са природата сама да възстанови щетите. Общината пък се ангажира да възобнови изгорелите туристически пътеки и кулата за наблюдение на птици, която също е унищожена от огнената стихия.Екологични проблеми се очакват през лятотоТова, че не цялата територия на блатото е засегната, е важно за видовете птици, които гнездят там, защото ще имат местообитание за гнездене – старите тръстики от миналата година, коментира Андрей Ковачев от Сдружение за дивата природа \"Балкани\".Той изрази увереност, че със сигурност няма загинали птици, тъй като те успяват да излязат извън обхвата на пожара много бързо.\"В момента прякото въздействие не е толкова важно, проблемът ще бъде през лятото, защото ще се очаква по-голямо замърсяване на блатото заради пепелта, която пада във водата\", заяви Ковачев", "date": "2020.01.23", "title": "Голям пожар с щети край Драгоманското блато"}
{"url": "https://www.novinite.bg/articles/184937/Zakopchaha-dilar-v-Studenski-grad", "text": "Служители на Седмо районно управление при СДВР са задържали 28-годишен мъж за притежание на наркотици. Това съобщиха от пресцентъра на МВР.На 20 януари, в района на ж. к. „Студентски град“, полицейски служители спрели за проверка мъж със съмнително поведение. В хода на инспекцията у него били открити 12 полиетиленови пликчета с растителна маса. При последвали процесуално-следствени действия в дома му са намерени 76 полиетиленови плика съдържащи растителна маса, 23 таблетки, 32 пликчета с бяло вещество на бучки и прах. Резултатът от направената експертна справка показала, че веществата са марихуана - 87.52 грама, амфетамин – 31.23 грама и 23 таблетки екстази.По случая е образувано досъдебно производство. Събраните материали са докладвани в Софийска районна прокуратура.", "date": "2020.01.23", "title": "Закопчаха дилър в Студенски град"}
{"url": "https://www.novinite.bg/articles/184953/Postradalite-v-Hitrino-ne-sa-dovolni-ot-prisadite", "text": "Три години след трагедията в Хитрино, съдът постанови присъди.  Адвокатът на пострадалите каза, че съобщи БНТ. „Считаме, че на фона на нанесените вреди,  Очакваме от втора инстанция да завиши наказанието на всеки един от машинистите. Още в днешния ден ще бъде входирана и жалба в тази насока“, каза Адв. Николай Димитров, представляващ близките на загиналите и пострадалите в Хитрино.Заведените 30 дела за близо 6 милиона лева от пострадалите ще бъдат възобновени едва, след като влезе в сила присъда по наказателното дело.  обясни той.Клиентите му очакват от фирмата да изпълни задълженията си, да им заплати за нанесените щети и лично от ръководството на фирмата да поднесат своите извинения.„Също така очакваме от . Да си заведе искове за това, което е нанесено като вреди на инфраструктурата. Аз не желая като данъкоплатец да плащам за това, което фирмата е направила тук. Поне 5 млн. лв. са вредите, които държавата е понесла“, каза той.„ Не са доволни хората, не сме доволни и ние, които бяхме на терена не само на самото бедствие, а и 3 години след това. Материалните щети са за милиони. Няма как да се върнат пострадалите, но мисля, че каза Неджет Мурад, жител на Хитрино. Според него влаковете продължават да минават на висока скорост, без да се съобразяват със страха на хората.", "date": "2020.01.23", "title": "Пострадалите в Хитрино не са доволни от присъдите"}
{"url": "https://www.novinite.bg/articles/184941/Bashta-plashi-uchitelka-s-ubijstvo-v-Plovdiv", "text": "Баща нахлул  в ОУ „Княз Александър Първи“ вчера.  След като е изблъскал охраната, влязъл е в класната стая на дъщеря си, измъкнал я оттам и заедно с нея е връхлетял по време на часа по химия в стая на 7-ми клас.  Причината за нахлуването била , че се опитвал да открие момче, ударило дъщеря му, съобщаваПредисторията според версиите на бащата и очевидците се разминава. Според гневния баща дъщеря му, която е в 5-и клас, е била  пребита от седмокласник. Даже куцала. Според ученици и учители, били свидетели на случващото се обаче, побой не е имало изобщо. При излизане от стаите по време на междучасието и смяната на кабинетите е настанало обичайното стълпотворение, при което момиченцето е било блъснато и си е ударило крака в маса. В никакъв случай не е било умишлено, твърдят свидетели на случилото се. Петокласничката не е минавала през медицински кабинет.След това бащата влиза в часа по химия, където се развихря екшънът. Родителят тръгва да вдига момчето от чина, при което се намесва учителката. Бащата я блъска – пред очите на учениците й и собственото си дете, и започва да отправя заплахи от сорта: „Ще ви убия!“.Реакцията на полицаите от Четвърто районно управление на МВР е била много бърза и адекватна. Бащата е прибран, започнато е досъдебно производство. В момента седмокласникът е на разпит в Детска педагогическа стая. Родителите на момчето са подали жалби до Детска педагогическа стая, в Отдел закрила на детето и ще подават и в Прокуратурата.За останалите деца – съучениците на седмокласника, се е наложило да бъде извикан мобилният екип от психолози, защото децата са били много стресирани – от гледката на блъснатата им учителка и грубите и арогантни думи на бащата.", "date": "2020.01.23", "title": "Баща плаши учителка с убийство в Пловдив"}
{"url": "https://www.novinite.bg/articles/184955/Otkriha-mangan-vav-vodata-v-Pernik", "text": "Леко завишени стойности на манган са установени във водата от водопреносната мрежа в Перник при извършвания контролен мониторинг заради водния режим.Завишението не е свързано със здравен риск, въпреки това не се препоръчва продължителен прием на вода за пиене, съобщават от местната регионална здравна инспекция.Пробите са взети в периода между 13 януари и днес.„Проблемът няма пряка здравна значимост, дори и при превишаване на нормата до определена степен, но е много важен за консуматора, тъй като този показател променя цвета, мътността, мириса и вкуса на питейната вода“, обясниха от инспекцията.Манганът и неговите съединения може да постъпват в организма през храносмилателната система, през дихателната система и през кожата. Много рядко той може да предизвика интоксикации.", "date": "2020.01.23", "title": "Откриха манган във водата в Перник"}
{"url": "https://www.novinite.bg/articles/184959/Ministar-Dimitrov-poseti-Dragomanskoto-blato", "text": "Министърът на околната среда и водите Емил Димитров посети Драгоманското блато. Той обследва щетите от възникналия вчера пожар и заяви, че ако пожарът е причинен умишлено това е престъпление срещу природата. По първоначална информация огънят е засегнал и двете защитени зони от мрежата Натура 2000, които се намират в територията на Драгоманското блато. Засегната е и туристическата инфраструктура. Пожарът се е разпрострял и извън територията на блатото, като по данни на ГД Пожарна безопасност и защита на населението общата засегната територия е около 1000 дка. Драгоманското блато е разположено в Западна България, в административните граници на област София и попада в границите на четирите общини Драгоман, Годеч, Сливница и Костинброд. То е местообитание на редица редки и защитени растителни и животински видове.", "date": "2020.01.23", "title": "Министър Димитров посети Драгоманското блато"}
{"url": "https://www.novinite.bg/articles/184936/Dve-ot-triznachkite-spyat-v-centar-za-bezdomni-tretata-tane-v-luks", "text": "Двe oт тризнaчкитe, Вяра и Надежда Станчеви, cа в Aнглия и oтнoвo ca изпаднали в безизходица. Двeтe блoндинки ca бeздoмни, нaмирaт пoдcлoн в църквa и ce мoлят някoй дa им пoмoгнe.  Във Facebook Надежда се оплака, че живее в \"емърджарси\" - спешен център към местна църква, където по думите на риалити звездата тя и сестра ѝ са тормозени, малтретирани и манипулирани. Нещо повече - този център бил като концлагер. И за да се убедим в това, Надежда прилага и снимки.Така изглежда, че неприятностите около Вяра и Надежда не просто не се решават, а се задълбочават. Преди време Надежда сподели, че е работила 7 месеца без да ѝ бъде платено, а от 2 години насам на практика живее в Лондон нелегално. \"Хуманната Англия по всякакъв начин се подиграва с нас\", пише Вяра.В телевизионно интервю пред Мартин Карбовски двете разказаха и за влошените си отношения със сестра им Любов, която по думите им взела всички пари, спечелени от Big Brother и те не видели и стотинка от тях.Докато Вяра и Надежда мизерстват, сестра им Любов демонстрира висок стандарт на живот. Тя отпразнува прохождането на дъщеря си Виктория в собствен дом и разпуска в джакузи.", "date": "2020.01.23", "title": "Две от тризначките спят в център за бездомни, третата тъне в лукс"}
{"url": "https://www.novinite.bg/articles/184918/Influensar-izkachi-piramida-v-Giza-za-da-podkrepi-Avstraliya", "text": "Инфлуенсър реши да изкачи пирамида в Гиза, за да подкрепи Австралия.Виталий Здоровецки е известен със своите провокации и целият му профил в YouTube се основава точно на това. Преди дни той решава да предприеме отново нещо скандално и в този случай незаконно и изкачва една от пирамидите в Гиза. От там пуска няколко снимки. Изправя се на върха на пирамидата с тениска с надпис \"Stop war. Help Australia.\", четете повече на ", "date": "2020.01.23", "title": "Инфлуенсър изкачи пирамида в Гиза, за да подкрепи Австралия"}
{"url": "https://www.novinite.bg/articles/184958/Koi-lekarstva-mogat-da-ostanat-izvan-obhvata-na-obshtestvenite-porachki", "text": "Една група лекарства трябва да продължи да бъде изключена от режима на обществените поръчки и след законодателните промени, предложени от здравния министър Кирил Ананиев. Позицията е на д-р Даниела Дариткова, председател на парламентарната здравна комисия.Това са медикаменти, определени по списък от министъра на здравеопазването, които нямат разрешение за употреба в България, не са налични и са единствена алтернатива за лечение на деца с редки заболявания.„Провеждането на обществена поръчка, която отнема време, може да застраши живота и здравето на децата, защото обикновено става въпрос за ситуации, които се развиват много бързо в негативен план“, аргументира се д-р Дариткова пред \"Хоризонт\". Много строго и ясно е регламентирано кои са тези медикаменти, за да няма злоупотреби, допълни тя.От пациентски организации „Заедно с теб“ подкрепят идеята.„Тези медикаменти са разрешени за употреба в Европейския съюз. От тях се възползват предимно деца, най-често с онкологични заболявания. Когато бях член на Обществения съвет на Фонда за лечение на деца, имахме такива деца, на които спешно трябваше да се отпусне такъв медикамент, който няма аналог, който е без алтернатива у нас. Тези деца са с тежки, сериозни заболявания и те не могат да чакат обществена поръчка да бъде проведена. Затова ние настояваме тези медикаменти да останат без обществена поръчка. Става дума и за възрастни с редки заболявания, но не за всички пациенти с редки заболявания, а за тези, за които тези лекарства нямат аналог и са без алтернатива у нас“, поясни Пенка Георгиева от „Заедно с теб“.След скандалните разкрития на управителя на НЗОК д-р Дечо Дечев, че едно и също лекарство се заплаща от Здравната каса на частните болници на цена 7 пъти по-висока от тази, заплатена за държавните и общинските болници, министърът на здравеопазването Кирил Ананиев реши, че трябва да се промени законодателството и частните болници също да започнат да правят обществени поръчки за лекарствата.Д-р Дариткова се надява Европейската комисия да възприеме доводите за изключването на медикаменти от обществените поръчки.„Става въпрос за медикаменти, които се използват за лечение основно на редки болести, не само в сферата на онкологията. Става въпрос за заболявания, които са в сферата на наследствените обменни заболявания и е много сложна и строга процедурата с ангажимент на много и институции, и научни представители, за да може да няма злоупотреби“, уточни Даниела Дариткова. Тя прогнозира, че след като министърът на здравеопазването предложи законови промени за това и частните болници да правят обществени поръчки за лекарствата и се видят аргументите за това, Народното събрание ще подкрепи идеята.", "date": "2020.01.23", "title": "Кои лекарства могат да останат извън обхвата на обществените поръчки"}
{"url": "https://www.novinite.bg/articles/184935/Goranov-iska-kompromentiranata-Komisiya-po-hazarta-da-bade-zamenena-ot-Nacionalna-agenciya", "text": "Публикуван е за обществено обсъждане проект на Закон за Националната агенция по хазарта (НАХ), с който се предлага промяна във формата и организацията на хазартния регулатор в нашата държава – като Държавната комисия по хазарта се преструктурира в Национална агенция по хазарта. Това съобщиха от финансовото министерство.В проектозакона са разписани детайлно функциите, правомощията и структурата на Националната агенция по хазарта. Предвижда се тя да бъде специализиран държавен орган към министъра на финансите, който изпълнява държавната политика в областта на хазарта и свързаните с него дейности.  Мотивите към законопроекта ясно дефинират необходимостта от предлаганата промяна, а именно, че дългогодишното изследване, както на практиката на хазартния регулатор, така и на съдебната практика, води до предложените в законопроекта нови принципни разрешения, изменения и допълнения. Промените са продиктувани от констатираните недостатъци и проблеми в работата на настоящия регулатор ДКХ и целят тяхното преодоляване чрез мерки за повишаване ефикасността, бързината, прозрачността и непротиворечивостта при правоприлагането, свързано с обществените отношения в областта на хазарта.Друга водеща цел на предлаганите промени е, чрез премахването на Комисията като колегиален орган и замяната ѝ с едноличен такъв, в лицето на изпълнителния директор на НАХ, да се осигури бързина в развиващите се пред държавния орган производства и персонализиране на отговорността, с оглед законосъобразно вземане на решения. Предложената промяна в структурата на регулаторния орган е в синхрон и със световните и европейските практики. Сравнително-правният анализ показва, че в голяма част от държавите в световен мащаб хазартната регулация се осъществява не от колегиален орган, а от едноличен орган, поради необходимостта от оперативност с оглед динамиката на хазартния сектор. Сред държавите, в които регулаторният орган е едноличен, са Дания, Франция, Германия, Латвия, Литва, Малта, Нидерландия, Норвегия, Швеция и др.В преходните и заключителни разпоредби на законопроекта се правят редица изменения и допълнения в разпоредбите на Закона за хазарта (ЗХ), с които, от една страна, той се привежда в съответствие с новата структура на регулатора, а, от друга страна, се внася  яснота и избягване на противоречиво тълкуване на някои от нормите на закона.   Предвижда се създаването на нова ал. 4 на чл. 5 от ЗХ, която ще прецизира случаите, при които не следва да се доказват инвестиции и средства за организиране на играта от организаторите, които вече веднъж са го доказали. Става въпрос за случаите, когато се иска нов лиценз за същия вид игра, както и тези визирани в разпоредбата на чл. 36, ал. 1, т. 3 от закона, за организиране на томбола или моментна лотария. Предлага се и промяна на сега действащата разпоредба на чл. 10а от ЗХ, която регламентира вноските за социално отговорно поведение. В тях е записано, че организаторите на хазартни игри правят годишни вноски за социално отговорно поведение в определените от закона размери, а с предложената промяна се добавя, че такава вноска ще се дължи за всеки издаден лиценз. В настоящия момент независимо колко издадени лиценза има даден организатор, той дължи и респективно заплаща същата вноска като организатор, който има издаден един единствен лиценз. С промяната се цели избягване на тази неравнопоставеност  между отделните организатори на хазартни игри.", "date": "2020.01.23", "title": "Горанов иска компроментираната Комисия по хазарта да бъде заменена от Национална агенция"}
{"url": "https://www.novinite.bg/articles/184943/Uvelichava-se-zaetostta-na-horata-mejdu-55-i-64-g", "text": "Прaвитeлcтвoтo oдoбри Дoклaд зa oтрaзявaнe нa Нaциoнaлнaтa кoнцeпция зa нacърчaвaнe нa aктивния живoт нa възрacтнитe хoрa в Бългaрия (2012 - 2030 г.) в ceктoрнитe пoлитики зa пeриoдa 2017 - 2018 г. Дoкумeнтът прeдcтaвя ocнoвнитe дeмoгрaфcки тeндeнции, прeдизвикaтeлcтвa и прeдприeти дeйcтвия oт cтрaнa нa oтгoвoрнитe инcтитуции зa нacърчaвaнe нa aктивния живoт нa възрacтнитe хoрa и в oтгoвoр нa зacтaрявaнeтo нa нaceлeниeтo.В нeгo ce oтчитaт рeзултaтитe oт зaлoжeнитe мeрки зa ocигурявaнe нa възрacтнитe хoрa нa пo-дoбър дocтъп дo пaзaрa нa трудa, здрaвни уcлуги и учeнe прeз цeлия живoт, кaктo и зa oгрaничaвaнe нa бeднocттa. Дaннитe пoкaзвaт, чe прeз пeриoдa 2017-2018 г. прoдължaвa нaмaлeниeтo нa бeзрaбoтицaтa и увeличaвaнeтo нa зaeтocттa cрeд пo-възрacтнoтo нaceлeниe. Прeз 2017 г. кoeфициeнтът нa бeзрaбoтицa зa лицaтa нa 55 и пoвeчe гoдини e 5.6%, a прeз 2018 г. cтoйнocттa нa пoкaзaтeля ce e пoнижил дo 4,4%. Прeз 2018 г. зaeтocттa нa хoрaтa нa възрacт 55-64 гoдини e билa 60,7%, кoeтo e c 2,5 прoцeнтни пунктa пoвeчe в cрaвнeниe c прeдхoднaтa гoдинa. Пo дaнни нa Aгeнциятa пo зaeтocттa прeз 2018 г. 71 893 души нaд 50 гoдини ca пocтъпили нa рaбoтa. Брoят им e c 1 196 пoвeчe в cрaвнeниe c 2017 г. Прeз пeриoдa 2017-2018 г. 34 192 души нaд 50-гoдишнa възрacт ca били включeни в зaeтocт пo прoгрaми и нacърчитeлни мeрки финaнcирaни oт държaвния бюджeт или oпeрaтивнa прoгрaмa „Рaзвитиe нa чoвeшкитe рecурcи“. В Дoклaдa зa oтрaзявaнe нa Нaциoнaлнaтa кoнцeпция зa нacърчaвaнe нa aктивния живoт нa възрacтнитe хoрa в Бългaрия (2012 - 2030 г.) в ceктoрнитe пoлитики ca прeдcтaвeни и cиcтeмaтизирaни нaличнитe към мoмeнтa cтaтиcтичecки и aдминиcтрaтивни дaнни, кoитo прeдcтaвлявaт вaжнa ocнoвa зa прeдприeмaнe нa дeйcтвия зa aдaптирaнe нa ceктoрнитe пoлитики към прoцeca нa зacтaрявaнe нa нaceлeниeтo.", "date": "2020.01.23", "title": "Увеличава се заетостта на хората между 55 и 64 г."}
{"url": "https://www.novinite.bg/articles/184920/Kovacheva-Novata-naredba-za-parnoto-ne-garantira-po-spravedlivi-smetki", "text": "Омбудсманът Диана Ковачева изпрати становище до министъра на енергетиката Теменужка Петкова по проекта на Наредбата за топлоснабдяването, предложен от ресорното министерство на 13 януари т.г. за обществено обсъждане.  В писмото си доц. Ковачева изтъква, че по отношение на проблемите, свързани с Топлофикация има големи очаквания относно справедливото заплащане на реално ползваното парно, в това число и такса сградна инсталация, а проектът на наредба не отговаря на обществените очаквания за по-ясна и справедлива методика за разпределение на топлинната енергия в сгради - етажна собственост.Нормативният акт, посочва омбудсманът, не съдържа нови предложения по отношение на това, как се формира дяловото разпределение на топлинна енергия в сгради-етажна собственост. По тази причина, според доц. Ковачева, новата „стара“ наредба не дава на гражданите дълго търсената и очаквана справедливост, а именно фактуриране на консумираното количество топлинна енергия, въз основа на действителното потребление най-малко веднъж годишно – принцип, залегнал в Закона за енергетиката (ЗЕ).  Омбудсманът смята и че не е намерен и балансът между икономическите интереси на участващите в процеса страни и гарантиране правото на потребителите на заплащане на реално ползвана услуга. В становището до енергийната министърка националният обществен защитник припомня аргументите на Върховния административен съд (ВАС), който на първа инстанция отмени разпоредби в действащата наредба за топлоснабдяването. Аргументите на съда, свързани с нарушения на административните правила при изработване на нормативни документи и при определяне на формулата за сградна инсталация, „важат с пълна сила и за новата наредба“, категорична е Диана Ковачева.  В мотивите към проекта липсва описание на очакваните финансови резултати, както и анализ за съответствие с правото на ЕС (Директивата за енергийна ефективност). Освен това, във формулата за сградна инсталация не са отчетени всички параметри, относими към количеството топлинна енергия, отдадена от сградната инсталация.    Представена по този начин, новата – „стара“ наредба не решава проблемите на хората и не представя нова концепция за по-справедливо заплащане на услугата „топло“, смята омбудсманът.", "date": "2020.01.23", "title": "Ковачева: Новата наредба за парното  не гарантира по-справедливи сметки"}
{"url": "https://www.novinite.bg/articles/184938/Karlos-Kontrera-sled-SOS-Sofiya-nyama-problem-s-vodata-Ne-si-igrajte-sas-strahovete-na-horata", "text": "Председателят на групата „Патриоти за София“ в Столичен общински съвет Карлос Контрера коментира след днешната сесия на съвета темата за кризата в Перник и възможността столицата да помогне за решаване на проблема с водоснабдяването на миньорския град.Актуалната тема на дневен ред в момента е водоснабдяването. Тема с национално измерение, с много въпроси, неизвестни и с доста липсващи отговори. Липсата на стратегическа политика в този сектор през изминалите 30 г. вече си личи. Говоря за ситуацията в национален мащаб. Тъй като по стечението на обстоятелствата и София е част от разговора, съм длъжен да обърна внимание на няколко факта. По отношение на София трябва ясно да се каже, че проблем с водоснабдяването няма. Налице са достатъчно водни количества, потреблението на София е обезпечено. Водопреносната ни мрежа е в добро състояние. В този смисъл всякакви спекулации с водата на софиянци са игра със страховете на хората. И е добре особено политическите партии да не се поддават на това изкушение – да си играят със страха на хората, коментира Контрера.Той смята, че столичният ВиК оператор „Софийска вода“ въпреки всичките разправии, които СОС има с него за инвестиционната програма, работи добре. В никакъв случай няма основания или податки за някаква криза. Водата на София е гарантирана! Ако се четат внимателно докладите на КЕВР, бизнес плановете на „Софийска вода“, сами ще се убедите. Факт е, че „Веолия“ от няколко години работи добре със Столична община и с диалог решихме доста от противоречията си. Това трябва да се признае, посочи общинският съветник.По въпроса дали София би могла да помогне на Перник Карлос Контрера заявява, че е  ясно е, че хората в Перник бедстват.След като чрез нашата водопреносна система можем да помогнем, аз смятам, че трябва да го направим с ясните гаранции, че ние трансферираме водни количества, които не са предназначени за потребление в София. Между другото, водната система на София не за пръв път ще трансферира водни количества към съседни общини. Погледнато стратегически София би следвало да помогне на Перник първо, защото това са десетки хиляди наши сънародници, които са в бедствено положение. Второ – от санитарно-хигиенна гледна точка, от гледна точка на общественото здраве това е една цъкаща бомба. Колкото по-бързо се намери решение, толкова повече минимизираме риска, да кажем от здравни проблеми. Тези неща следва да се отчитат, категоричен е той.Наясно съм, че каквито и аргументи да се кажат, има среди и групички, които ще ползват темата за конюнктурни цели. И въпреки това, все пак призовавам за повече разум и за по-малко политиканстване, казва в заключение Контрера.", "date": "2020.01.23", "title": "Карлос Контрера след СОС: София няма проблем с водата. Не си играйте със страховете на хората!"}
{"url": "https://www.novinite.bg/articles/184926/Borisov-s-komentar-za-Lotariyata-Za-kakvo-odarjavyavane-stava-vapros", "text": "По време на редовното заседание на Министерския съвет премиерът Бойко Борисов коментира акцията на прокуратурата в Държавната комисия по хазарта и готвените промени в закона.\"За какво одържавяване става въпрос? Ако е вярно това, значи не са платени стотици милиони такси. Дали е виновна комисията или хора от там ще бъдат осъдени, ще видим. В момента всички работят на пълни обороти. Никой не взима бизнеса на никого. Тази дейност е лицензионна. Ако някой не си е платил таксите, ще му се вземе лицензът. Бизнес, през който са минали 3 млрд. лв. не трябва да плаща такси ли?\", заяви министър-председателят.Той допълни, че от няколко дни, докато е бил на срещата в Давос, в публичното пространство се ширели \"дълбоки неистини\" относно това, че някой има идея да национализира частен хазартен бизнес. Борисов каза, че на бюрото му имало доклад на Агенцията за държавна и финансова инспекция (АДФИ), в който се казва, че са засечени разлики от неплащане на такси за стотици милиони. В този документ обаче никъде не фигурирало името на футболния клуб \"Левски\". Премиерът бе категоричен, че не рабира каква е връзката между доклада и бъдещето на отбора. За да успокои феновете, Борисов обеща да се срещне с тях в петък. В разговора премиерът щял ясно да заяви, че \"не става дума за укриване на доклад\".\"Изрично трябва да бъде вписано, че не може да се дава на концесия, аутсорсва, преотадва, да е в забранителния списък за приватиация, за да е сигурно, че освен държавата, никой друг няма да се занимава с тази дейност. Защото това е второто внушение - че други играчи трябва да се вкарат в този бизнес\", коментира още Борисов.\"Ако този доклад е верен, много хора ще имат проблем. Ако не е верен, има от какво да се безпокоят. А „Левски” го е имало преди мен и преди Божков\", категоричен бе министър-председателят.", "date": "2020.01.23", "title": "Борисов с коментар за Лотарията: За какво одържавяване става въпрос?"}
{"url": "https://www.novinite.bg/articles/184957/Otgovorat-na-Lotariyata-Otnemaneto-na-licenzite-shte-dovede-do-finansovi-obezshteteniya-v-razmer-na-miliardi", "text": "Във връзка с медийните публикации и засиления обществен интерес, предшестващи днешните изявления на министър-председателя Бойко Борисов и стартиралото обсъждане в парламентарната комисия по бюджет и финанси на проектозакона за хазарта, внесен от Валери Симеонов, заявяваме следното: В днешното си изявление министър-председателят Бойко Борисов посочи доклада от проверка на Агенцията за държавна и финансова инспекция (АДФИ) като основен аргумент за пропуснати вземания от държавата.Припомняме, че във вчерашното си изявление директорът на агенцията заяви, че няма нарушение на закона. Ето заключението му дословно: “(...) текстът дава възможност да се събират такси, формирани на различна основа”. Той обяви и данни, че са внесени над 500 млн. лв. в бюджета от частните лотарии за периода 2014 - 2019 г. Премиерът се позова на хипотетичен вариант, в който АДФИ излага, че лотариите са можели да платят стотици милиони повече, ако законът бил различен.В тази връзка заявяваме, че нашите лотарийни компании са изплатили всички дължими по закона данъци и такси и спазват буквата на Закона за хазарта такъв, какъвто той е. Сега действащият Закон за хазарта е изменен по предложение на финансовия министър Владислав Горанов през декември 2014 г. Промяната е аргументирана от министерство на финансите с “необходимостта от избягване на възможности за отклонения на данъчно облагане”. Прилагаме заповедта на министър Горанов и образеца на декларацията, които са публикувани на сайта на Държавната комисия по хазарта и Министерство на финансите. По повод Законопроекта за хазарта на Валери Симеонов, премиерът едновременно заяви, че не става дума за “одържавяване” и “национализация”, но обвърза евентуална подкрепа от ГЕРБ при евентуално гласуване в НС под условие (дословен цитат): че “изрично трябва да бъде вписано, че не може да се отдава на концесия, да се аутсорсва и преотдава и трябва да бъде в забранителния списък за приватизация, да е сигурно, че абсолютно никой друг, освен държавата, няма да се занимава с тази дейност”. Така направената от премиера дефиниция описва безусловен монопол и присвояване на основните активи на всички лотарии.Припомняме, че Конституцията на Република България изрично урежда с изчерпателен списък обектите, върху които може да бъде установяван държавен монопол, а именно:• железопътния транспорт,• националните пощенски и далекосъобщителни мрежи,• използването на ядрена енергия, • производството на радиоактивни продукти,• оръжие, взривни и биологично силно действащи вещества Г-н Борисов заяви още, че предлагания от Валери Симеонов проектозакон за хазарта не е свързан с бъдещето и развитието на ПФК „Левски“. Само че предвижда спиране на дейността на компаниите, основни спонсори и дарители на клуба.В заключение добави, че е готов на среща с всички. Като страна в този дебат, приемаме поканата за среща на премиера, за да представим позициите си и да уточним тезите му. Ние продължаваме да не разбираме мотивите на депутати, министри и държавни служители в тази открита атака върху частния бизнес в опит за присвояване на активи. Длъжни сме да направим и допълнително уточнение, че противоконституционно отнемане на действащ лиценз носи своите правни последствия и потенциални финансови обезщетения в размер на милиарди. ", "date": "2020.01.23", "title": "Отговорът на Лотарията: Отнемането на лицензите ще доведе до финансови обезщетения в размер на милиарди"}
{"url": "https://www.novinite.bg/articles/184956/Krashtavat-zala-v-Dramatichniya-teatar-v-Plovdiv-Stefan-Danailov", "text": "Камерната зала на Драматичния театър в Пловдив да носи името на Стефан Данаилов, предлага инициативен комитет начело със Спас Гърневски.  \"Водихме сериозни разговори с мецената Димитър Георгиев, запознат е и председателя на комисията по култура в парламента Вежди Рашидов. Депутатът от ГЕРБ Евгени Будинов, който е ученик на Ламбо, прие с възторг предложението\", разясни Гърневски.По думите му Пловдив ще даде знак за уважение към големия български актьор, който обичаше града, пише  \"Поканиха ме да се заема с организацията по именуването на камерната зала, която десетилетия стърчеше недовършена. Когато Данаилов стана министър на културата, отпусна средства и тя бе направена и открита\", припомни бившият кмет на Пловдив.Той разказа как в далечната 1996 г. в кабинета му пристигнал Ламбо с идеята да се създаде Международният фестивал \"Сцена на кръстопът\". \"Беше ходил при кмета на Плевен Румен Петков там да го направят, но той му беше отказал. Тогава дойде в Пловдив и попита дали ще се съгласим. Разговорът се проведе в кабинета на тогавашния зам.-кмет по културата Анастас Бадев. Казах на Ламбо, че това е много хубаво, но ще се съглася, ако фестивалът стане ежегоден\", върна лентата Гърневски.Той каза, че чакат Вежди Рашидов да се върне от чужбина, за да го запознае в детайли, след което инициативният комитет ще прати писмо до министъра на културата. \"Директорът на пловдивския театър Кръстю Кръстев се просълзи, когато чу намерението ни Стефан Данаилов да бъде увековечен\", допълни Гърневски.И поясни, че ще има барелеф на актьора на самата сграда.", "date": "2020.01.23", "title": "Кръщават зала в Драматичния театър в Пловдив \"Стефан Данаилов\""}
{"url": "https://www.novinite.bg/articles/184947/Stroitelstvoto-na-ulici-vav-Veliko-Tarnovo-prodaljava-i-prez-zimata", "text": "И през зимата във Велико Търново продължава изграждането на нови улици в кварталите – позволява го мекото време и положителните температури. Активно се работи в кв. „Картала“, където най-голямата нова отсечка - североизточната част на ул. „Стоян Михайловски“, вече е дори с първи слой асфалт, след като бе оформено пътното легло. Паралелно с нея се оформя и улица „Васил Априлов“, заедно с връзката между двете. Изгражда се и отводнителна система. След като двете улици бъдат завършени, работата продължава по отсечките „Камен Зидаров“, „Александър Бурмов“ и „Петко Ю. Тодоров“ – също в кв. „Картала“. Паралелно с тях ще се прави и ул. „Драган Цончев“ в кв. „Зона Б“. Дейностите включва изграждане на пътни платна и тротоари, асфалтиране, отводняване, оформяне на джобове за паркиране и за поставяне на съдове за смет, монтиране на улично осветление. Финансирането за проекта на Община Велико Търново бе осигурено от правителството.", "date": "2020.01.23", "title": "Строителството на улици във Велико Търново продължава и през зимата"}
