{"url": "https://www.novinite.bg/articles/179970/Prokuraturata-Proverkata-na-TEC-ovete-na-Kovachki-e-zaradi-ekologichna-opasnost", "text": "Проверката на четирите ТЕЦ-а на Христо Ковачки е възложена заради информация за опасност за екологичната сигурност на България. Това каза говорителят на главния прокурор Румяна Арнаудоваотносно проверката на Министерството на околната среда и водите в \"Топлофикация - Перник\" АД, ТЕЦ \"Бобов дол\" ЕАД, \"Топлофикация - Сливен\" ЕАД и ТЕЦ \"Брикел\" ЕАД, предаде „Фокус“.\"Във вторник в ранния следобед председателят на ДАНС докладва на главния прокурор информация, че е налице опасност за екологичната сигурност на Република България в резултат на дейността на 4 ТЕЦ-а на територията на страната\", каза Арнаудова. Тя добави, че информацията е обобщена в справка, която е сочела наличие на данни, че в резултат на неправилно използване на определени съоръжения и съвместно горено на въглища и отпадъци се получава замърсяване на околната среда.\"Замърсяването застрашава здравето и живота на българските граждани\", заяви говорителят на главния прокурор. Тя добави, че веднага се е провело работно съвещание с участието на главния прокурор, министъра на вътрешните работи, министъра на околната среда и водите и председателя на ДАНС. \"В рамките на това работно съвещание беше връчено на министъра на околната среда и водите постановление за разпореждане на незабавна проверка\", каза Румяна Арнаудова.По думите ѝ е възложена проверка на Министерството на околната среда и водите (МОСВ) за спазване на екологичното законодателство при осъществяването на дейността на 4-те ТЕЦ-а.", "date": "2019.09.04", "title": "Прокуратурата: Проверката на ТЕЦ-овете на Ковачки е заради екологична опасност"}
{"url": "https://www.novinite.bg/articles/179968/Zasilen-kontrol-na-avtomobilnite-prevozi-predi-6-i-i-15-i-septemvri", "text": "\r\nПо разпореждане на министър Росен Желязков сме създали организация за засилване на контрола на автомобилните превози на пътници и товари във връзка с предстоящите празници и първия учебен ден. Това заяви изпълнителният директор на ИА „Автомобилна администрация“ Бойко Рановски на брифинг в МВР за представяне на планираните мерки от отговорните институции поради очакваното увеличение на движението по пътищата през почивните дни.\r\n\r\n\r\n\r\n\r\n\r\n\r\n\r\n\r\n", "date": "2019.09.04", "title": "Засилен контрол на автомобилните превози преди 6-и и 15-и септември"}
{"url": "https://www.novinite.bg/articles/179927/POBEDA-Grisho-nadvi-Federer-na-US-Open", "text": "Уникален Григор Димитров постигна невероятен успех, след като записа победа над феномена Роджър Федерер в четвъртфинал на US Open (3:6, 6:4, 3:6, 6:4, 6:2). Нашето момче превъзмогна тежкия сезон, контузиите, критиките и се събра в най-важния момент от годината - за последния турнир от Шлема.Петсетовата драма на Централния корт \"Артър Аш Арина\" се оказа и първа победа на хасковлията над Маестрото - историческо постижение. Досега швейцарецът имаше 7 поредни успеха, но след почти 4 часов трилър се оказа на колене пред Гришо.За отбелязване е, че Федерер видимо не бе в оптимална форма, не се придвижваше добре по корта, получи и лекарска помощ, но това не му помогна.На полуфиналите Димитров излиза срещу руснака Данийл Медведев, който се видя, че е на предела на силите си и не се знае в какво състояние ще бъде. Така мечтата на българина и феновете за титла от Шлема е жива и вече не изглежда утопия.В първия сет Федерер проби във втория гейм и съумя да си спечели всяко едно от подаванията, но във втория сет Григор бе този, който желаеше по-силно успеха.Той проби в шестия гейм, но Роджър върна пробива в деветия. Последва обаче моментален нов пробив за българина и така той изравни сетовете. В третия сет обаче Маестрото отново показа, че ще се бори за успеха на всяка цена и с два пробива в седмия и деветия гейм го спечели.В четвъртия сет Григор изненадващо проби на старта още в първия гейм и с кански мъки си запази пробива аванс, за да изравни сетовете. По време на паузата преди петия сет Федерер поиска медицински таймаут и се видя, че има проблем.Григор дръпна с 4:0 в петия сет след два пробива и довърши рухналия швейцарец, а до края двамата си взеха по две подавания.", "date": "2019.09.04", "title": "ПОБЕДА! Гришо надви Федерер на US Open"}
{"url": "https://www.novinite.bg/articles/179959/Novite-tehnologii-sa-vinovni-za-lipsata-na-tarpenie", "text": "Търпението е добродетел, но се превръща в изключително рядко качество в съвременното общество. Според ново проучване сред 2 000 възрастни британци, луксът на съвременния живот е направил повечето хора невероятно нетърпеливи - в почти всеки аспект от живота им. 3/4 от анкетираните са заявили, че смятат, че доминирането на дигиталните технологии, като смартфоните, телевизорите и компютрите, са виновни за тази непрекъснато нарастваща липса на търпение, пише Стъди Файндс.Респондентите съобщават, че губят търпение само след 16 секунди чакане за зареждане на уеб страница и след 25 секунди чакане за смяна на светофара.Направено по поръчка на компанията за доставки на канцеларски материали BIC, проучването показва, че 38% от анкетираните губят търпението си, докато се опитват да си водят бележки и да следят реч на говорител по време на час или работна среща.Често пъти е необходимо само секунди чакане хората да изгубят хладнокръвието си. Например, анкетираните съобщават, че са загубили самообладание след само 20 секунди чакане да изсъхне мастило върху поздравителна картичка. Освен това са им били нужни само 22 секунди, за да започнат да ругаят компютрите си, ако шоуто или филмът не започне веднага да се сваля от стрийминг платформа. Анкетираните британци също съобщават, че губят хладнокръвието си само след 18 секунди търсене на химикалка.Изненадващо, въпреки цялото това нетърпение, проучването показва, че повечето хора все още са готови да изчакат няколко дни за колет или писмо по пощата.„Нашето изследване подказа, че ние можем да чакаме само 2,8 дни за пристигане на онлайн поръчка на хранителни стоки и 3,7 за съкровено ръкописно послание по пощата“, коментира Джо Холинс, ръководител маркетинг и управление в BIC на Великобритания и Ирландия. „Благодарение на технологиите съвременният живот се движи по-бързо от всякога, но изглежда, че все още сме готови да чакаме колкото е необходимо за добро старомодно ръкописно писмо“.Какво ще кажете да излезете за вкусна храна или напитка? Респондентите твърдят, че след 14 минути, прекарани в очакване на поръчаната храна в ресторант да бъде сервирана, търпението им сериозно е подложено на изпитание и 7 минути или повече, прекарани в опит да поръчат напитка, ще бъдат достатъчни, за да ги накарат да търсят друга кръчма.Ако телефона изисква повече от 11 минути зареждане, това е „твърде дълго“.Освен други открития, проучването разкри, че респондентите очакват да вполучат багажа си след полет в рамките на 13 минути.Чакането на опашка изглежда особено дразнещо за респондентите, като 45% признават, че губят самообладание, след като изчакват „прекомерно“ количество време. Но, какво точно е прекомерно? Анкетираните казват, че само 30 секунди чакане ще бъдат достатъчни за тяхното търпение, а половината казват, че има вероятност да се наредят на друга опашка ако тяхната не се движи достатъчно бързо.Изненадващо 95% от анкетираните все още признават, че смятат търпението за добродетел.", "date": "2019.09.04", "title": "Новите технологии са виновни за липсата на търпение"}
{"url": "https://www.novinite.bg/articles/179950/Arestuvaha-nashenec-v-Polsha-bil-svodnik-na-jena-si", "text": "29-гoдишeн нaшeнeц e бил aрecтувaн при cпeцoпeрaция нa криминaлиcти в пoлcкия грaд Зaбжe cрeщу търгoвия c хoрa, cъoбщихa oт прecцeнтърa нa пoлициятa в oблacттa Шльoнcк.В хoдa нa рaзcлeдвaнeтo cрeщу cвoдникa e уcтaнoвeнo, чe в прoдължeниe нa пeт гoдини принуждaвaл cвoя cънaрoдничкa към прocтитуция, кaтo зa тoвa врeмe c плaтeн ceкc жeнa му зaрaбoтилa близo 1 милиoн eврo.Чeнгeтa oт oтдeлa зa бoрбa c търгoвиятa c хoрa зaпoчнaли рaбoтa пo cлучaя в нaчaлoтo нa aвгуcт т. г., пишe \"Мoнитoр\". В cлужбитe пocтъпил cигнaл зa трaфик нa хoрa и c пoмoщтa нa пoлицaи oт грaд Рудa Шльoнcкa и зaпoчнaлa прoвeркa нa инфoрмaциятa cтъпкa пo cтъпкa, зaeднo cъc cъбирaнe нa дoкaзaтeлcтвa зa прecтъпнaтa дeйнocт нa бългaринa.Рeaлизaциятa нa рaзcлeдвaнeтo cтaнaлa във Вaршaвa, дoкaтo мъжът ce oпитaл дa извeдe oт тeритoриятa нa Пoлшa жeртвaтa нa cвoятa прecтъпнa дeйнocт. Блaгoдaрeниe нa бързaтa рeaкция нa мecтнитe влacти зaпoдoзрeният мъж бил aрecтувaн, a жeнaтa cпaceнa.", "date": "2019.09.04", "title": "Арестуваха нашенец в Полша, бил сводник на жена си"}
{"url": "https://www.novinite.bg/articles/179961/MVR-Ima-spad-pri-opitite-za-telefonni-izmami", "text": "Забелязва се силен спад при опитите и извършването на телефонни измами. Това каза министърът на вътрешните работи Младен Маринов по време на изслушване във Вътрешна комисия, съобщи \"Фокус\".Министърът припомни, че преди няколко месеца е била първата мащабна операция по неутрализиране на престъпните групите. По думите му това е показало, че е един добър и ефективен модел за противодействие на този вид престъпна дейност.\"Извършителите са мобилни, изобретателни и спазват висока степен на конспиративност. Това го доказа и операцията преди няколко дни, която неутрализира още една от групите, които се занимаваха основно с този вид престъпна дейност. До момента ударите са доста тежки по отношение на тези групи. Така се забелязва силен спад при опитите и извършването на телефонни измами. Мисля, че с продължаване на работите ще успеем да постигнем пълен контрол\", посочи още Маринов.Той уточни, че се продължава и с разяснителната кампания сред гражданите, свързана с този вид измами.", "date": "2019.09.04", "title": "МВР: Има спад при опитите за телефонни измами"}
{"url": "https://www.novinite.bg/articles/179954/Posleden-priziv-kam-vsichki-grajdani-i-predpriyatiya-ot-ES-da-se-podgotvyat-za-Breksit-bez-sporazumenie", "text": "Като се има предвид, че до оттеглянето на Обединеното кралство от Европейския съюз на 31 октомври 2019 г. остават 8 седмици, днес в своето 6то съобщение относно готовността за Брексит Комисията повтори призива си към всички заинтересовани страни в ЕС-27 да се подготвят за оттегляне без споразумение.С оглед на продължаващата несигурност в Обединеното кралство относно ратифицирането на споразумението за оттегляне, договорено с правителството на Обединеното кралство през ноември 2018 г., и на цялостната политическа ситуация в страната, оттеглянето от ЕС без споразумение на 1 ноември 2019 г. остава реална, макар и нежелана, възможност. Именно в този дух Европейската комисия днес публикува подробен контролен списък, за да помогне на предприятията, които търгуват с Обединеното кралство, да извършат последните си приготовления. За да се сведат до минимум смущенията в търговията, всички участници във вериги на доставки с Обединеното кралство — независимо от това къде се намират — трябва да са наясно с отговорностите си и с необходимите формалности в трансграничната търговия. За основа на този списък служат предишни съобщения и 100 известия до заинтересованите страни, които обхващат широк кръг сектори.В допълнение към това Комисията предложи на Европейския парламент и Съвета да бъдат направени целенасочени технически корекции в продължителността на извънредните мерки в областта на транспорта в случай на оттегляне без споразумение. Комисията също така предложи да бъдат повторени и през 2020 г. съществуващите договорености при извънредни ситуации за 2019 г. по отношение на сектора на рибарството и на евентуалното участие на Обединеното кралство в бюджета на ЕС за 2020 г. Тези мерки са необходими с оглед на решението за удължаване на срока по член 50 до 31 октомври 2019 г. И накрая, Комисията предложи фонд „Солидарност“ на Европейския съюз и Европейският фонд за приспособяване към глобализацията да бъдат подготвени да подкрепят предприятията, работниците и държавите членки, които са най-силно засегнати от оттегляне без споразумение. Европейският парламент и Съветът трябва да постигнат съгласие по тези предложения.Комисията напомня, че всички заинтересовани страни носят отговорност да се подготвят за всякакви възможни сценарии. Като се има предвид, че оттеглянето без споразумение продължава да бъде реална възможност, Комисията настойчиво насърчава заинтересованите страни да се възползват от допълнителното време, с което разполагат заради удължаването на срока по член 50, за да гарантират, че са предприели всички необходими действия да се подготвят за оттеглянето на Обединеното кралство от Европейския съюз.Техническа корекция на специфичните извънредни мерки, за да се вземе предвид оттеглянето на Обединеното кралство на 31 октомври 2019 г. На 11 април 2019 г. на заседание на Европейския съвет (член 50) бе взето решение за удължаване на срока по член 50 до 31 октомври 2019 г. Това бе направено по искане и със съгласието на Обединеното кралство. С оглед на това удължаване, Комисията прегледа всички мерки за готовност и извънредни мерки на равнище ЕС, за да се увери, че те продължават да бъдат целесъобразни. Комисията заключи, че тези мерки продължават да отговарят на целите и следователно не е необходимо която и да е от тях да бъде изменяна по същество. Днес обаче Комисията предложи да бъдат извършени някои технически корекции в специфични извънредни мерки, за да се вземе предвид новият график по член 50. Тези корекции са в три основни области:1. Транспорт Регламент относно общите правила за гарантиране на основна свързаност на товарния и пътническия автомобилен транспорт във връзка с оттеглянето на Обединеното - кралство Великобритания и Северна Ирландия от Съюза (Регламент (ЕС) 2019/501): днес Комисията предложи удължаване на срока на действие на този Регламент до 31 юли 2020 г., което отразява логиката и времетраенето на първоначалния Регламент. Регламент относно общи правила за осигуряването на основни въздушни връзки предвид оттеглянето на Обединеното кралство Великобритания и Северна Ирландия от Съюза (Регламент (ЕС) 2019/502): днес Комисията предложи удължаване на срока на действие на този Регламент до 24 октомври 2020 г., което отразява логиката и времетраенето на първоначалния Регламент. -2. Риболовни дейности Регламент относно разрешенията за риболов: днес Комисията предложи да се разшири подходът в приетия регламент за извънредни мерки (Регламент (ЕС) 2019/498) с подобни мерки за 2020 г., като се предостави рамка на рибарите от ЕС и Обединеното кралство, за да поддържат взаимния си достъп до водите на ЕС и Обединеното кралство през 2020 г. -3. Бюджет на ЕС Днес Комисията предложи да се разшири подходът в приетия Регламент относно мерките за изпълнението и финансирането на общия бюджет на Съюза през 2019 г., свързани с оттеглянето на Обединеното кралство от Съюза (Регламент (ЕС, Евратом) 2019/1197 на Съвета) с подобни мерки за 2020 г. Това означава, че Обединеното кралство и бенефициерите от Обединеното кралство запазват правото си да участват в програми в рамките на бюджета на ЕС и да получават финансиране до края на 2020 г., ако Обединеното кралство приеме и изпълни условията, които вече са посочени в Регламента относно мерките за изпълнението и финансирането на общия бюджет на Съюза през 2019 г., свързани с оттеглянето на Обединеното кралство от Съюза, плати бюджетните си вноски за 2020 г. и позволи извършването на необходимите одити и проверки.Предоставяне на финансова помощ от ЕС за най-тежко засегнатите от Брексит без споразумение В своето четвърто съобщение относно готовността за Брексит от 10 април 2019 г. Комисията обяви, че в някои области може да бъде достъпна техническа и финансова помощ от ЕС, за да се подкрепят тези, които ще бъдат най-тежко засегнати при сценарий без споразумение. В допълнение към съществуващите програми и инструменти, днес Комисията: предложи да се разшири обхватът на фонд „Солидарност“ на Европейския съюз, за да се обхване сериозната финансова тежест, която може да засегне държави членки при сценарий без споразумение, като това е обвързано с някои условия. - предложи да се гарантира, че Европейският фонд за приспособяване към глобализацията е подготвен да помогне на наети и самостоятелно заети лица, които са изгубили работата си в резултат от оттегляне без споразумение, като това е обвързано с някои условия. -В селскостопанския сектор пълният спектър от съществуващи инструменти за подкрепа на пазара и пряка финансова подкрепа за фермерите ще бъде на разположение, за да се смекчат най- негативните последици за пазарите на селскостопански продукти и храни. За оказване на по- непосредствена подкрепа, например на малки дружества, чиято дейност до голяма степен зависи от Обединеното кралство, правилата на ЕС за държавната помощ предлагат гъвкави решения за националните мерки за подкрепа. Ирландия Комисията и Ирландия продължават да работят заедно в контекста на уникалната ситуация на остров Ирландия и на своите свързани цели за защита на целостта на вътрешния пазар и избягване на „твърда“ граница, за да се постигнат договорености както за решенията за извънредни ситуации във връзка с непосредствените последици от оттегляне без споразумение, така и за по-стабилно решение за периода след това. Предпазният механизъм, предвиден в Споразумението за оттегляне, е единственото установено решение с оглед на запазването на Споразумението от Разпети петък, гарантирането на съблюдаването на международните правни задължения и съхраняването на целостта на вътрешния пазар. Подготовка за Брексит без споразумение В случай на оттегляне от ЕС без споразумение Обединеното кралство ще се превърне в трета държава без наличието на преходни договорености. От този момент нататък цялото първично и вторично законодателство на ЕС ще спре да се прилага по отношение на Обединеното кралство. Няма да има преходен период, както е предвидено в споразумението за оттегляне. Това несъмнено ще доведе до съществени проблеми за гражданите и предприятията и ще има сериозни отрицателни икономически последици, които пропорционално биха били много по-големи в Обединеното кралство, отколкото в 27-те държави — членки на ЕС. От декември 2017 г. Европейската комисия се подготвя за оттегляне без споразумение. Към момента Комисията е представила 19 законодателни предложения, като всички те са приети от Европейския парламент и Съвета. Комисията прие също така 63 незаконодателни акта и публикува 100 известия за готовност за Брексит. Комисията не планира нови мерки преди новата дата на оттегляне. Както председателят Юнкер подчерта пред Европейския парламент на 3 април 2019 г., ако се стигне до оттегляне без споразумение, от Обединеното кралство ще се очаква да даде отговор на три основни въпроса относно отделянето като предпоставка за започването на дискусии с ЕС за техните бъдещи отношения. Това са: 1) защитата и зачитането на правата на гражданите, които са използвали правото си на свободно движение преди Брексит, 2) спазването на финансовите задължения, поети от Обединеното кралство като държава членка, и 3) спазването на буквата и духа на Споразумението от Разпети петък и на мира на остров Ирландия, както и целостта на вътрешния пазар. Всяко предприятие, което търгува с Обединеното кралство, независимо дали със стоки или с услуги, ще бъде засегнато от Брексит без споразумение. Днес Комисията публикува контролен списък за готовността за Брексит, който всички засегнати предприятия трябва да прегледат внимателно. Предприятията вече трябва да са готови да изпълнят всички изисквани формалности. В днешното съобщение се прави преглед на работата по отношение на подготвеността в областите, в които е необходима постоянна и особена бдителност. Сред тях са: права на гражданите, гранични формалности и търговия, лекарствени продукти, медицински изделия, химични вещества, финансови услуги и рибарство. За повече информация: какво да правя в случай на Брексит без споразумение? За периода непосредствено след евентуално оттегляне без споразумение, Комисията създаде център за контакт за администрациите на държавите членки, който им дава бърз достъп до експертния опит на ведомствата на Комисията, като установява директен канал за комуникация, а освен това служи за улесняване на необходимата координация между националните органи. За да научат повече за начините, по които могат да се подготвят за сценарий без споразумение, гражданите на ЕС могат да се свържат с Europe Direct по всякакви въпроси. Обадете се безплатно на номер 00 800 6 7 8 9 10 11 от всяка точка в ЕС на който и да е от официалните езици на Съюза.", "date": "2019.09.04", "title": "Последен призив към всички граждани и предприятия от ЕС да се подготвят за Брексит без споразумение"}
{"url": "https://www.novinite.bg/articles/179934/Naj-dobriyat-za-jivot-grad-v-sveta-Viena", "text": "Австрийската столица за втора поредна година печели титлата за , според годишната класация на световните урбанистични центрове на „Economist Intelligence Unit“.Туристите може би вече са запознати с нейните хабсбургски дворци и многобройните възможности за кафе и торта, но как още Виена запазва мястото си на върха?Околната среда е важен фактор в класацията на EIU и Виена се гордее с достъпа на жителите си до изобилието от зелени площи, като хълмистите гори в границите на града са лесно достъпни чрез ефективната система за обществен транспорт. Дори в градската му зона половината от града е потънала в зеленина. Виена може да се похвали и с това, че питейната й вода идва директно от Алпите, но ако жителите се нуждаят от още повече вода, за да се охладят, участък от река Дунав е отворен за плуване през лятото – за който има връзка с метро, разбира се.Много от общинските политики на Виена се фокусират върху контрола на разходите за живот и предотвратяването на модели на неравенство, които са засегнали други големи градове. Например, годишните пътни карти за градския транспорт струват само едно евро на ден и вече преборват употребата на автомобили в града.Жилищата също са област, в която се правят усилия да се намалят разходите в продължение на десетилетия, като около 60% от 1,8 милиона жители на града живеят в имоти, където цените на наемите имат таван. Цената на живота като цяло е близо до средната за Европа, а нивото на престъпност в града е най-ниското от почти 20 години.Виенчанката Барбара Збърни каза за АФП, че в града няма \"гета\", добавяйки: \"Различните култури се смесват добре.\"Може да се досетим, че предвид всичко това виенчанинът е сред най-веселите хора в света и в последното проучване на удовлетвореността, проведено от градските власти през юни, девет от десет души наистина твърдят, че са „доволни“ или „много доволни“ да живеят във Виена, като културният живот и околната среда на града са особено развити.Виенчани обаче имат репутация на „Schmaeh“ или сардонично чувство за хумор и не винаги гледат откъм светлата страна на живота. Всъщност съветите за новодошлите често включват основното умение да се оплакват като местни - или „raunzen“ в местния диалект.пПроучване сред емигранти в световен мащаб класира Виена на 65-то място от 72 града по „дружелюбност“, като езиковата бариера е посочена като особен проблем.Левицата печели всички демократични избори във Виена в продължение на един век, като града понякога влиза в противоречие с по-консервативната останала част от страната.Следователно всяко ласкателно международно класиране е полезно за градските власти, особено преди очакването за силно предизвикателство за десницата в общинските избори през 2020 г.Предишното дясно национално правителство при канцлера Себастиан Курц често беше обвинявано в пристрастие към Виена, особено по отношение на социалните разходи на града.", "date": "2019.09.04", "title": "Най-добрият за живот град в света - Виена"}
{"url": "https://www.novinite.bg/articles/179936/Poredica-zemetreseniya-razlyulyaha-Garciya", "text": "Серия земетресения са регистрирани на територията на Гърция в последните часове. Това показва справка на официалната интернет страница на Европейския средиземноморски сеизмологичен център (EMSC).Най-силният трус е бил със сила от 4,5 по скалата на Рихтер. Той е отчетен на Додеканезите в 4:01 часа местно време (съвпада с българското време). Епицентърът е бил на 78 км югоизточно от Карпатос и на 150 южно от Родос, с дълбочина от 10 км.В същия район, няколко минути по-късно, е регистриран втори трус със сила от 3,2 по Рихтер.В 7.08 часа земетресение с магнитуд от 3,6 е разлюляло района на Атина. Епицентърът му е бил на 137 км северозападно от града и на 22 км южно от Ламия. Дълбочината му е била два километра под земната кора.Няма сведения за пострадали или материални щети.", "date": "2019.09.04", "title": "Поредица земетресения разлюляха Гърция"}
{"url": "https://www.novinite.bg/articles/179930/Dneven-horoskop-za-sryada", "text": "Днес ще имате много задачи в работата, вкъщи, в семейството. Трябва да се мобилизирате и да свършите всичко в рамките на деня. Не отлагайте задачите си, защото ще ви стане по-трудно да се справите с тях.Днес ще се събудите с желанието да направите нещо много лудо. Забравете за съвестта си, оставете задръжките настрана и се позабавлявайте. Необходимо е да се разтоварвате от време на време.След всичко, през което сте преминали напоследък, днешният ден ще ви се струва като сбъдната мечта. Днешният ден ще ви зареди с положителна енергия, защото се очертава да правите само приятни за вас неща. Вижте повече на:", "date": "2019.09.04", "title": "Дневен хороскоп за сряда"}
{"url": "https://www.novinite.bg/articles/179943/Jason-Derulo-rejisira-i-uchastva-v-muzikalnoto-video-na-Too-hot", "text": "Глобалният мултиплатинен звукозаписен артист Jason Derulo пусна новото си видео “Too hot”. Гледайте го тук чрез Warner Records. Режисирано от Derulo видеото е заснето в Лос Анджелис и включва най-горещите места и хора в града. Островните танци по модела на “Murder She Wrote” от Chaka Demus и Pliers се превръщат в секси салса движения, които Jason изпълнява със своята дама в клипа.Песента пристига във време, когато двуезичния хит “Mamacita” (с участието на Farruko) е във вихъра си, последната стигайки до #1 в класацията Latin Digital Song Sales Chart. Тази есен Derulo се присъединява към звездния актьорски състав (Jennifer Hudson, Idris Elba, Taylor Swift, Ian McKellen, Judi Dench, Rebel Wilson, James Corden) за филма, адаптация на „Cats”, който излиза на голям екран на 20 декември от Universal Pictures.За Jason Derulo: Със 130 милиона глобално продадени записа, Jason Derulo е много силен мултиплатинен изпълнител, автор на песни и артист, чийто скорошен сингъл „Goodbye\" с David Guetta ft. Nicki Minaj и Willy William събра само в Spotify над 173 слушания. Парчето “Colors”, химн на Coca-Cola за 2018 FIFA World Cup наброява 221 стриймвания във всички платформи. Разбиващият хит “Swalla” достига 913 слушания и 1.3 милиарда гледания в YouTube. Много от хитовете му достигат платинен статус. Пробивният му сингъл \"Whatcha Say\" е печелил 5 пъти, \"Talk Dirty,\" \"Want To Want Me\" и \"Ridin' Solo\" [feat. 2 Chainz] – 4 пъти, \"Wiggle\" [feat. Snoop Dogg] – 3 пъти. \"Trumpets\" и \"In My Head\" са с двойно платинени сертификати. Други песни са \"Marry Me,\" \"The Other Side,\" \"It Girl,\" \"Get Ugly\" и \"Don't Wanna Go Home\". Стриймовете продължават да растат, надвишаващи 15 милиарда и почти 6 милиарда гледания в YouTube. По радиото музиката му обхваща аудитория от над 22 милиарда слушатели със зашеметяващите 4,4 милиарда ротации. Jason Derulo е участвал в Monday Night Football theme, инвеститор е в много предприятия, включително Catch L.A. и Rumble Boxing със Sylvester Stallone и Ashton Kutcher, както и партньор в Warner Chappell с издателската си компания Future History.", "date": "2019.09.04", "title": "Jason Derulo режисира и участва в музикалното видео на “Too hot”"}
{"url": "https://www.novinite.bg/articles/179966/MVR-Ima-zapodozryan-za-ubijstvoto-v-kvIztok", "text": "Имаме заподозряни и задържани лица във връзка с убийство на 43-годишен мъж в столицата. Това каза главният секретар на МВР Ивайло Иванов по време на изслушване в Комисията по вътрешен ред и сигурност. Става дума за тялото, открито в неделя в квартал \"Изток\", близо до КАТ.\r\n\"Беше открит трупът в София на починал млад мъж - 43-годишен. Доста жестоко убийство, с много използване на сила. За съжаление той още не е разкрит, но мисля, че работата, която се извършва и от това, което знаем до момента, ще се увенчае с успех. Имаме заподозрени лица, обявени за издирване лица, задържани, с които се работи\", допълни още главният секретар на МВР, цитиран от \"Фокус\". Той прогнозира, че и този случай върви към разрешаване.\r\nС дървен прът, подобен на тези, които държат изправени младите6 фиданки е умъртвен 43-годишният мъж, чийто труп беше открит на 1 септември сутринта в столичния кв. \"Изток\". \"Оръжието\" е било на местопрестъплението. Жертвата е била облечена в дрехи на строителен работник. Тялото е лежало до пейки в градинка съвсем близо до столичната Пътна полиция. Сигналът е подаден в 7,20 ч. от жена, след като 13-годишното й дете попаднало на трупа, докато разхождало кучето си. На място веднага са пристигнаха криминалисти.\r\n", "date": "2019.09.04", "title": "МВР: Има заподозрян за убийството в кв.\"Изток\""}
{"url": "https://www.novinite.bg/articles/179960/Razsledvat-sklonyavane-kam-samoubijstvo-po-sluchaya-sas-smartta-na-Ivan-Jordanov", "text": "Досъдебно производство за евентуално склоняване към самоубийство срещу неизвестен извършител е образувала варненската районна прокуратура във връзка с трупа на Иван Йорданов, открит в гората край Любен Каравелово.\r\nРезулатите от назначените експертизи не са оповестени, но категорично по тялото няма следи от насилие, смятат от държавното обвинение. Разследващите не потвърдиха информацията, че младият мъж се е обесил.Според кметът на селото Иван Димитров и мъжът, открил тялото, въже край или на трупа не е видяно. Той допълни, че сутринта бащата на Иван е бил в кметството, за да вземе смъртния акт на сина си, но той също не е споменал нищо за въже или обесване. \r\n", "date": "2019.09.04", "title": "Разследват склоняване към самоубийство по случая със смъртта на Иван Йорданов"}
{"url": "https://www.novinite.bg/articles/179949/Izleze-autopsiyata-izdirvaniya-vav-Varna-Ivan-obesil-se-e", "text": "Младият палаткаджия Иван, който изчезна мистериозно преди близо седмица, се е обесил. Аутопсията показала по категоричен начин, че 28-годишният мъж се е самоубил. Клонът, на който завързал въжето, обаче се счупил, като при падането се счупили няколко ребра на Йорданов.  Травмата е настъпила след смъртта на Иван, информират от МВР и съдебна медицина. В хода на разследването станало ясно, че той е бил дрогиран, когато е звънял на баща си, като първоначално го помислил за леля му, после задавал въпроси са видеокасетка от детството му.  Иван изчезна мистериозно, след като отиде в района на изоставеното военно поделение край варненското село Любен Каравелово.Там бил на палатка със свои приятели.  Те се уговорили в затворена група във \"Фейсбук\" да си направят парти в изоставената казарма. Бащата на Йорданов се притеснил от среднощното неадекватно обаждане на сина си и подаде информация на разследващите да започне издирване. Беше споменато още, че младият мъж пратил координати на родителя си. Въпреки издирването обаче десетки полицаи и доброволци не го намериха до понеделник вечерта.  Жител на Любен Каравелово попаднал на тялото, след като се връщал от гората. Там събирал дърва за зимата.  Тъй като познал младежа от снимките по медиите, той незабавно казал първо на кмета, а на свой ред звъннал на 112.  На място незабавно пристигнал екип криминалисти, които започнали оглед.При първоначалната проверка по тялото на палаткаджията нямало никакви следи от насилие. Чак аутопсията показала, че той се е обесил, а вече след като издъхнал тялото натежало на клона и се строполило на земята.  При удара с почвата се счупили и няколко ребра на жертвата. Според местни хора в изоставеното поделение около 150 младежи са си организирали купон сред природата. Местни разказват, че миналата година са чували силни звуци от такъв купон, а после виждали младежи в леко неадекватно състояние.", "date": "2019.09.04", "title": "Излезе аутопсията издирвания във  Варна Иван, обесил се е"}
{"url": "https://www.novinite.bg/articles/179953/Kristof-Lamber-oglavyava-jurito-na-CineLibri-2019", "text": "Френско-американската кинозвезда Кристоф Ламбер оглавява журито на петото юбилейно издание на международния кино-литературен фестивал CineLibri! Празничната церемония по награждаване на носителите на отличия за най-талантлива литературна адаптация ще се състои на 13 октомври в зала 1 на НДК от 19:00 ч. и ще бъде съпроводена с премиерна прожекция на филма „Тази, която не съм” с Жулиет Бинош. Кристоф ЛАМБЕР влиза в орбитата на знаменитостите през 1984 г. благодарение на феноменалното си изпълнение в „Тарзан от рода Грейстоук” (филмът е номиниран за „Оскар” в три категории), две години по-късно му поверяват образа на Конър Маклауд, безсмъртния „шотландски боец”.   За ролята си в „Метро” (1985) на Люк Бесон, където си партнира с Изабел Аджани, Ламбер печели награда „Сезар”. Известен е и с ролите си в „Сицилианецът” (1987) на Майкъл Чимино, „Да убиеш свещеник” (1988) на Агнешка Холанд, „Аз те обичам” (1986) на Марко Ферери, „Годината на дивия заек” (2006) по романа на Арто Паасилина и др.През последните години се изявява предимно като продуцент. Конкурсната програма на петото издание на CineLibri е изключително силна и включва 12 филма, вдъхновени от разнообразни по характер литературни произведения. За качеството на продукциите допринася ослепителният кастинг – сред актьорите, които ще видим на големия екран, се нареждат Кейт Бланшет, Хана Шигула, Катрин Деньов, Бруно Ганц, Никол Кидман, Ръсел Кроу, Харви Кайтел, Тони Сервило и Валерия Голино. Непосредствено след обявяването на филмите победители и разпределянето на наградите ще бъде излъчен филмът „Тази, която не съм”(2019) с друга голяма звезда на френското кино – Жулиет Бинош.Френско-белгийската продукция на режисьорката Сафи Небу е издържана в стил „драмеди” и третира актуалната тема за романтичните запознанства в интернет. Филмът е адаптация по роман на Камий Лоранс. Билетите за събитието на 13 октомври са в продажба на сайта на CineLibri и на касата на НДК с промоционална цена от 10 лв. за early birds, валидна до 18 септември. След 18 септември редовната цена на билетите ще бъде 12/15 лв. CineLibri 2019 се провежда с подкрепата на Столична програма „Култура”, Национален фонд „Култура”, Национален филмов център, фонд „Култура” на Община Варна, Община Бургас, Община Габрово; с изключителното партньорство на Vivacom и със съдействието на УниКредит Булбанк. Фестивалът е част от Календара на културните събития на Столична община за 2019 г. Всички партньори и съмишленици са обявени на официалната страница  ", "date": "2019.09.04", "title": "Кристоф Ламбер оглавява журитo на CineLibri 2019"}
{"url": "https://www.novinite.bg/articles/179944/Patna-policiya-zapochva-da-sankcionira-sobstvenicite-na-elektricheski-trotinetki", "text": "\r\nПътна полиция започва да санкционира собствениците на електрически тротинетки, тъй като по закон те нямат право и регламент да се движат по пътната мрежа у нас, съобщи пред БНР началникът на Пътна полиция-София комисар Любомир Костадинов.\r\n\r\n\r\n\r\n\r\n\r\n\r\n", "date": "2019.09.04", "title": "Пътна полиция започва да санкционира собствениците на електрически тротинетки"}
{"url": "https://www.novinite.bg/articles/179948/Zasilvat-merkite-za-sigurnost-po-patishtata-zaradi-ochakvaniya-intenziven-trafik", "text": "Засилени мерки за сигурност по пътищата за предстоящото пътуване за празничните дни. Близо 150 мобилни, 25 стационарни и 30 камери тип тринога ще следят дали се спазва скоростта.Очаква се стотици хиляди да тръгнат по пътищата на страната още от утре и в петък, който е почивен ден. От Гранична полиция са осигурили повече екипи и обещават да работят бързо, за да не се образуват големи тапи.    ", "date": "2019.09.04", "title": "Засилват мерките за сигурност по пътищата заради очаквания интензивен трафик"}
{"url": "https://www.novinite.bg/articles/179946/Aneliya-i-Krisko-v-Iniciativniya-komitet-na-Manolova", "text": "Рапърът Кристиян Талев, по-известен като Криско и фолкзвездата Анелия влязоха в Инициативния комитет на Мая Манолова за издигането й за кмет на София. Това стана ясно по време на официалното представяне на номинацията й в НДК, предаде Дарик нюз. В комитета влизат още майки на деца с увреждания, част от групата около инициативата „Системата ни убива“.Докато Манолова представяше номинацията си, парламентът прекрати правомощията ѝ като омбудсман. Постът вече ще се поема от заместника й Диана Ковачева, обяви от парламентарната трибуна председателят на парламента Цвета Караянчева и обясни, че съгласно законодателството при предсрочно прекратяване на правомощията на омбудсмана, функциите му се поемат от неговия заместник.„Това рамо, което ми дават от инициативния комитет, е безценно. Преди повече от 4 години Народното събрание ме избра за омбудсман. Тогава обещах да не бъда затворена в кабинета си, а да бъда сред хората. Давам си сметка, че омбудсманът е последният пристан на надежда за българския гражданин. За тези четири години с моя екип работихме заедно и не отстъпихме от нито едно свое обещание. Колкото повече работехме, толкова повече се повишаваше доверието. Разбира се, не беше лесно. Изискваше пълно отдаване“, заяви Манолова при представянето на номинацията ѝ за кмет.„Успяхме да върнем надеждата на децата сираци. След 7 месеца протести успяхме да накараме парламента да приеме Закона за личната помощ“, поясни тя и допълни: „Властта обслужваше всички други интереси, но не и този на гражданите“.„А вече повече от година каузите ни буксуват. Гражданите са наказани заради високото доверие в институцията (омбудсман, бел. ред.) „Законопроектите, които могат да донесат справедливост, отлежават в деловодството на парламента “, добави тя и коментира, че в София само акулите се чувстват в свои води.По думите й основната вина е на ГЕРБ, която управлява града повече от 14 години. „В момента София няма кмет, тя има само изпълнителен директор, който изпълнява решенията на един солиден приятелски кръг“, каза омбудсманът в оставка.„От днес ви предлагам да спася София от задръстването, мръсния въздух, презастрояването... После София може да спаси цяла България“, заяви още Манолова.", "date": "2019.09.04", "title": "Анелия и Криско в Инициативния комитет на Манолова"}
{"url": "https://www.novinite.bg/articles/179951/V-pikovite-chasove-se-spira-dvijenieto-na-kamionite-nad-12-t-po-avtomagistralite", "text": "Утре - 5 септември, последният работен ден преди трите почивни дни около Деня на Съединението, от 16 ч. до 20 ч. ще бъде ограничено движението на камионите над 12 тона по автомагистралите и най-натоваренитe пътища. Целта е повишаване на безопасността и увеличаване на пропускателната способност на инфраструктурата. Във връзка с очаквания интензивен трафик Агенция „Пътна инфраструктура“ апелира шофьорите да карат разумно и със съобразена скорост, да спазват правилата за движение и да не използват аварийните ленти по автомагистралните участъци за по-бързо придвижване.Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата.Съвместната заповед за спиране на движението на камионите над 12 тона е на АПИ, ГД „Национална полиция“ и ИА „Автомобилна администрация“. Тя предвижда ограничаване на движението по следните участъци от републиканската мрежа: • автомагистралите;• път I-1 с. Ребърково - Ботевград, като движението се пренасочва по път II- 16 Ребърково - Своге - Софийски околоврестън път в посока София;• път I-1 - от Благоевград до ГКПП „Кулата“;• път I-4 п. в. „Коритна“ - Велико Търново - Шумен;• път I-5 Русе - Велико Търново;• път I-8 ГКПП „Калотина“ - София;• път I-9 Варна - Бургас;• път II-18 Околовръстен път на град София;• път II-99 Бургас - Царево. Тежкотоварните превозни средства ще бъдат спрени и в последния почивен ден 8 септември (неделя) от 14 ч. до 20 ч. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). От 14 ч. утре - 5 септември, до 10 ч. в неделя - 8 септември, в участъка от АМ „Струма“ край Дупница ще има две ленти за движение за леките автомобили и ППС до 12 т в посока Кулата и една за София.От 10 ч. в неделя до 14 ч. в петък следващата седмица ще има две ленти за София и една за Кулата. Платното за Кулата от автомагистралата, което е засегнато от пожара в депото за 2 отпадъци, остава затворено за извършване на необходимите аварийно- възстановителни дейности. Превозните средства с маса по-голяма от 12 т, включително и автобусите, пътуващи към Кулата ще се отбиват от АМ „Струма“ при пътен възел „Долна Диканя“, ще преминават по път I-1/Е-79 и при пътен възел „Бобошево“ ще продължават по АМ „Струма“. За пътуващите към София отбиването по път Е- 79 ще става при пътен възел „Бобошево“, а качването на магистралата ще бъде при пътен възел „Дупница Север“.За ППС над 12 т се забранява движението по пътната връзка от път Е-79 към АМ „Струма“, при пътен възел „Дупница Север“ при км 51+236 и по пътните връзки от път ІІ-62 Дупница-Кюстендил към АМ „Струма“ на пътен възел „Дупница Юг“ по направленията: Кюстендил – Благоевград, Кюстендил – София, Дупница – Благоевград и Дупница – София. На АМ „Хемус“ продължават ремонтно-възставителните работи на съоръженията при 19-ти км /виадукт „Потоп“/, 36-ти, 37-ти, както и на тръбата за София на тунел „Витиня“.На мостовете, които не са обновявани от построяването им през 80-те години, се извършва ремонт на пътната част и стълбовете. За улеснение на пътуващите от четвъртък в отсечките с ремонт на автомагистралата има две ленти за пътуващите за Варна и една за София, а в неделя и понеделник съответно две за София и една за Варна. В пиковите часове, когато много хора тръгват на път, е възможно по-бавно предвижване от интензивния трафик, но строителните дейности трябва да се извършат, за да се кара по съоръженията безопасно и удобно. Алтернативен маршрут на АМ „Хемус“ в посока Монтана и Видин е проходът „Петрохан“ и Искърското дефиле, а в посока Варна - път I-1 София - Ботевград. За улеснение на трафика през Владая и повишаване на пътната безопасност на 8 септември ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. Карта с временната организация на движението по участъците от републиканската пътна мрежа в празничните дни през 2019 г. в приложения линк - http://www.api.bg/index.php/bg/karti/vremenna-organizaciya-na-dvizhenieto- po-uchastci-ot-rpm-na-mps-nad-12-t-za-oficialni-praznici-prez-2019-g/", "date": "2019.09.04", "title": "В пиковите часове се спира движението на камионите над 12 т по автомагистралите"}
{"url": "https://www.novinite.bg/articles/179955/Intenziven-e-trafikat-na-granicite-s-Rumaniya-Turciya-Garciya-i-Sarbiya", "text": "Интензивен е трафикът на границите с Румъния, Турция, Гърция и Сърбия, съобщават от ГД „Гранична полиция“.На границата с Република Сърбия трафикът е интензивен на изход за леки автомобили.На границата с Република Гърция трафикът е интензивен на ГКПП „Кулата“ на изход за леки и товарни автомобили, на ГКПП „Маказа\" на изход за леки автомобили.На границата с Република Турция на ГКПП „Капитан Андреево“На границата с Румъния трафикът е интензивен на изход за товарни автомобили на ГКПП „Дунав мост“ и ГКПП „Дунав мост 2“, на ГКПП „Кардам“ и ГКПП „Дуранкулак“ трафикът е интензивен на вход и изход за леки автомобили.", "date": "2019.09.04", "title": "Интензивен е трафикът на границите с Румъния, Турция, Гърция и Сърбия"}
{"url": "https://www.novinite.bg/articles/179957/Bezplatni-ochni-pregledi-za-parvolaci", "text": "\"Добър успех с добро зрение“ е мотото на столична очна клиника, в която се провеждат безплатни офталмологични прегледи за бъдещи първокласници. Доброто зрение е изключитлено важно за адекватното физическо развитие на децата, успехите в училището и тяхното добро общо здраве.  ", "date": "2019.09.04", "title": "Безплатни очни прегледи за първолаци"}
{"url": "https://www.novinite.bg/articles/179924/Dnes-oblachnostta-shte-e-promenliva", "text": "Днес облачността ще е променлива, по-значителна над планинските и североизточните райони и на места там, около и след обяд ще превали. До края на деня вятърът навсякъде ще се ориентира от североизток и ще е до умерен. Ще е по-хладно, с максимални температури между 25° и 30°, на места в низините на Южна България до 32-33°.Над планините облачността ще е по-често значителна. Около и след обяд на места ще превали, възможно е и да прегърми. Повече слънце ще има преди обяд над Родопите, Странджа и Сакар. Ще духа слаб до умерен, предимно североизточен вятър. Максимална температура на височина 1200 метра – около 21°, на 2000 метра – около 13°.Над Черноморието облачността ще е променлива, по-значителна в следобедните часове. На отделни места ще превали и прегърми. Ще духа умерен вятър от север-североизток. Максимални температури 26-29°. Температурата на морската вода е 25-26°. Вълнението на морето ще бъде 3 бала, след обяд на места по южното крайбрежие до 4 бала.", "date": "2019.09.04", "title": "Днес облачността ще е променлива"}
{"url": "https://www.novinite.bg/articles/179958/Cenko-Chokov-se-vihri-na-chalga-parti-zahvarli-patericite", "text": "Мeдицинcкo чудo e вдигнaлo oт инвaлиднaтa кoличкa пoдcъдимия бивш кмeт нa врaчaнcкoтo ceлo Гaличe Цeнкo Чoкoв. Тoвa пoкaзвaт видeoклипoвe, изпрaтeни в рeдaкциятa нa вecтник \"Бългaрия Днec\", нa кoитo ce виждa кaк cкaндaлният бивш упрaвник нa ceлoтo тaнцувa рaзгoрeщeнo, мятa гьoбeци и нocи нa ръцe кючeкчийки.Твърдeниятa ca, чe cтoтинa вeрни приятeли, близки и cимпaтизaнти нa Чoкoв ca ce cъбрaли нa пищнoтo тържecтвo минaлия уикeнд, нa 31 aвгуcт. Грaдуcът нa нacтрoeниeтo вдигaт двe пeвици - блoндинкa и брюнeткa, кoитo oбичaйнo приcъcтвaт нa пoвeчeтo oт купoнитe нa cкaндaлния бивш ceлcки упрaвник. Caмият Цeнкo припявa c изпълнитeлкитe, върти гьoбeци и щрaкa c пръcти oкoлo тaнцьoркитe.Нa кaдритe нямa и пoмeн oт бoлeжкитe му в кръcтa, прeдизвиквaли прeди врeмe нeчoвeшкo мъчeниe при вcякo нeгoвo движeниe, кaктo ce твърдeшe пo врeмe нa дeлoтo cрeщу нeгo.Вce пaк cпoрeд зaключeниeтo нa cъдeбнитe eкcпeрти пoдcъдимият бивш кмeт cтрaдa oт диcкoвa хeрния, кoятo e caмo eднo oт мнoгoбрoйнитe му зaбoлявaния, зaрaди кoитo бe пуcнaт oт килиятa и прaтeн пoд дoмaшeн aрecт. Пoд oгрaничeниятa нa мяркaтa зa нeoтклoнeниe Чoкoв чукнa 61 г. нa 28 aвгуcт.Здрaвeтo нa Цeнкo Чoкoв oтдaвнa e oбeкт нa oбcъждaнe в cъдeбнитe зaли, a зaрaди нeгo тримa лeкaри ce рaзcлeдвaт oт прoкурaтурaтa. Мeдицитe ca oбвинeни, чe ca зaблудили мaгиcтрaтитe чрeз \"cъзнaтeлнo дaвaнe нa нeвярнo зaключeниe зa здрaвocлoвнoтo cъcтoяниe нa Цeнкo Чoкoв прeд cъд\".Бившият кмeт бe ocвoбoдeн пoд \"дoмaшeн aрecт\" в крaя нa ceптeмври 2018 г. въз ocнoвa нa трoйнa cъдeбнoмeдицинcкa eкcпeртизa зaрaди куп бoлecти, cлeд кaтo бe зaпoчнaл дa идвa нa нocилкa в cъдa. Cпoрeд дoкумeнтитe Чoкoв cтрaдa oт мнoгo зaбoлявaния - диaбeт, язви, диaбeтнa пoлинeврoпaтия и диcкoвa хeрния. Ocвeн тoвa прeтърпял oпeрaция, прeдcтoяли му и oщe. Другa eкcпeртизa пък прeпoръчвaшe дeлoтo cрeщу Чoкoв дa бъдe cпрянo, тъй кaтo тoй нe мoжe дa учacтвa aдeквaтнo в нeгo зaрaди cъcтoяниeтo cи.Вмecтo дa cтoи вкъщи oбaчe Чoкoв бe хвaнaт oт пoлицaи в рecтoрaнт в кв. \"Дрaгaлeвци\" в cтoлицaтa. Тe гo зaceкли нa мaca мaлкo cлeд кaтo cи пoръчaл хрaнa и винo. Нямaлo и пoмeн oт cтaритe му бoлeжки, кoитo гo измъчвaхa, дoкaтo бe в килиятa.Вeднaгa cлeд тoвa aпeлaтивнaтa cпeцпрoкурaтурa пoиcкa oт cъдa Чoкoв дa бъдe върнaт в килия. Oкaзa ce, чe зa дeня, кoгaтo e зaceчeн в кръчмaтa, тoй имa рaзрeшeниe дa oтидe нa зъбoлeкaр, кoeтo oбaчe нe включвa хoдeнe пo зaвeдeния.В крaйнa cмeткa дeлoтo cрeщу Чoкoв приключи c ocъдитeлнa приcъдa зa нeгo. Тoй я oбжaлвa прeд aпeлaтивния cпeцcъд. В мoмeнтa Чoкoв e пoд \"дoмaшeн aрecт\" в Гaличe.Oт cпeцпрoкурaтурaтa нe ca oтгoвoрили нa \"Бългaрия Днec\" дaли e възмoжнo дa пoиcкaт пo-тeжкa мяркa зa Чoкoв, aкo oбcтoятeлcтвaтa пo изпълнeниeтo нa нaлoжeнaтa ca прoмeнeни. Кaктo в cлучaя e виднo oт купoнджийcкитe клипчeтa, чe диcкoвa хeрния нe мъчи пoдcъдимия и тoй ce придвижвa бeз инвaлиднa кoличкa или пaтeрици.", "date": "2019.09.04", "title": "Ценко Чоков се вихри на чалга парти, захвърли патериците"}
{"url": "https://www.novinite.bg/articles/179962/Golyam-pojar-v-Buhovo", "text": "Пожар гори в жилищна сграда в Бухово, всички хора са евакуирани.Това стана ясно от думите на шефа на ГД \"Пожарна безопасност и защита на населението\" комисар Николай Николов в отговор на въпрос по време на изслушване във вътрешната комисия, предаде Дарик нюз.\"Преди пет минути ми се обадиха, че пожарът, който създава известен проблем, е пожар в жилищна сграда в Бухово, на площ около 450 кв. м. Гори целият покрив, всички хора са евакуирани. Няма опасност за тях. Следим ситуацията\", даде подробности Николов. В отговор на въпроса на Красимир Ципов от ГЕРБ той обобщи, че днес са възникнали общо 48 пожара.\"За днес трябва да кажем, че са възникнали до момента 48 пожара. Няма такъв, който да изисква допълнителни сили от съседни региони\", уточни той. Междувременно от МВР съобщиха, че огънят в Бухово е ограничен.", "date": "2019.09.04", "title": "Голям пожар в Бухово"}
{"url": "https://www.novinite.bg/articles/179952/Policiya-i-jandarmeriya-vlyazoha-v-TEC-Bobov-dol", "text": "Полиция и жандармерия влязоха в ТЕЦ „Бобов дол”, за да проверят какви боклуци се горят в предприятието, съобщи bTV.След подаден сигнал от ДАНС за застрашаване на екологичната сигурност на страната, главният прокурор Сотир Цацаров разпореди проверка на четири топлоелектрически централи - Топлофикация - Перник\", ТЕЦ \"Бобов дол\", \"Топлофикация - Сливен\" и ТЕЦ \"Брикел\".Хората от района многократно протестираха заради замърсяване на въздуха и питейната вода.По-късно се очакват резултатите от проверката.", "date": "2019.09.04", "title": "Полиция и жандармерия влязоха в ТЕЦ \"Бобов дол\""}
{"url": "https://www.novinite.bg/articles/179965/Reshitelen-vot-za-Brexit-tazi-vecher", "text": "Tази вечер се очаква решителен вот за Brexit. След драматичната нощ вчера, днес депутатите могат да отнемат от правителството на Борис Джонсън контрола върху напускането на Европейския съюз. Очаква се да бъде гласуван закон, който спира Brexit, ако няма сделка по условията на напускане.Премиерът иска консерваторите да гласуват против, но 21 от неговите депутати не му се подчиниха снощи, когато гласуваха и дадоха начало на днешния процес. за наказание ги изгониха от партията. депутатите искат да отложат излизането от ЕС с 3 месеца, като все по-вероятно е преди новата дата да има избори. Борис Джонсън вече каза, че това е единственият вариант и внесе в парламента необходимия законопроект.„Парламентът е напът да разруши всяка възможност да постигнем сделка с Брюксел. След като аз не искам да се съобразя с това, хората трябва да решат кой ще отиде в Брюксел, за да преговаря. Единственият вариант остава нови избори”, коментира британският премиер", "date": "2019.09.04", "title": "Решителен вот за Brexit тази вечер"}
{"url": "https://www.novinite.bg/articles/179971/Ministar-Ananiev-se-sreshtna-s-prezidenta-na-Svetovnata-medicinska-asociaciya", "text": "„Развитието на българското здравеопазване трябва да премине в нов етап и стъпките, които предприема настоящият екип на Министерството на здравеопазването, са именно в тази посока“. Това заяви президентът на Световната медицинска асоциация проф. Леонид Айделман по време на среща с министъра на здравеопазването Кирил Ананиев. Проф. Айделман е на посещение в България по повод Десетия международен медицински конгрес на Югоизточноевропейския медицински форум (ЮЕМФ). Световната медицинска асоциация е създадена след Втората световна война и към момента представлява близо 9 милиона лекари по света. Основната ѝ цел е да работи за утвърждаването на най-високите възможни стандарти за етично поведение и грижи от страна на лекарите.Министър Ананиев и проф. Айделман обсъдиха редица проблеми в сферата на здравеопазването, пред които са изправени голяма част от държавите в Европа и света. Сред тях са липсата на медицински специалисти, високите разходи за медикаменти и недофинансирането на сектора. Здравният министър посочи, че сред задачите, които си е поставил, е подобряването на здравната грижа за хората и разумното разходване на средствата за здравеопазване в полза на пациентите. В тази посока са и действията по изграждането на Националната здравноинформационна система, проследяването на ефекта от терапиите с някои медикаменти и въвеждането на правила за добра медицинска практика.Кирил Ананиев запозна президента на Световната медицинска асоциация с предложението за промяна на действащия у нас здравноосигурителен модел, който по думите на министъра, вече е изчерпан.", "date": "2019.09.04", "title": "Министър Ананиев се срещна с президента на Световната медицинска асоциация"}
{"url": "https://www.novinite.bg/articles/179972/Samolet-kacna-avarijno-na-letishte-Sofiya-zaradi-bolen-patnik", "text": "Самолет на \"Емирейтс\" се призми аварийно този следобед на столичното летище при полет от Хюстън за Дубай. Екипажът на \"Еърбъс\" А380 е подал сигнал за болен пътник на борда, съобщи BGon AIR.Самолетите Airbus A380 не са традиционна гледка за Летище София.Това е най-големият пътнически лайнер в света, може да вози над 850 пасажери на двете си палуби.Необходими са му 2750 метра за да спре, което не се е оказало проблем за 3600-метровата писта на столичното летище. Самолетът е кацнал безпроблемно. Не се очаква да има затруднения на трафика на излитащи и пристигащи самолети във връзка с извънредната ситуация с машината на \"Емирейтс\".", "date": "2019.09.04", "title": "Самолет кацна аварийно на летище София заради болен пътник"}
{"url": "https://www.novinite.bg/articles/179964/Prez-avgust-Nad-4500-pojara-sas-7-jertvi-v-stranata", "text": "Възникнал и пожар в покривната конструкция на жилищна сграда в Бухово, което е наложило и нейната евакуация. Няма пострадали хора. Това обяви шефът на Дирекция \"Пожарна безопасност и защита на населението\" гл. комисар Николай Николов. Ограничен е пожарът, възникнал в жилищна кооперация в Бухово, няма данни за загинали и пострадали. Малко преди 14 часа днес на дежурния телефон в оперативния център на Столичната пожарна е получен сигнал за възникнал пожар в жилищна кооперация в гр. Бухово. Незабавно към мястото на инцидента са изпратени пет пожарни, един аварийно-спасителен и един медицински екипи. Огънят е обхванал покрива на кооперацията, извършена е евакуация на живущите. В резултат на бързата и професионална реакция на пожарникарите огънят е ограничен, няма опасност и за съседни сгради.  \r\nСтатистиката показва, че само за месец август тази година на територията на страната са възникнали над 4500 пожара, които са взели 7 жертви, а други 36 души са пострадали. При провелите се над 1000 спасителни операции пък от огнената стихия са спасени 50 български граждани.\r\n \r\nПрез 2019 година огънят е унищожил около 24 хил. дка декара горски масиви, а от вътрешното министерство отчитат и повишение на финансовите средства, изразходвани за справяне с пожарите.\r\n От началото на тази година до момента са възникнали 27 813 пожара. Нашите служби са реагирали на 10 хил. аварийно-спасителни операции. Пострадали са 194 души, а са загинали 89. Спасените човешки животи са 447. Главен комисар Николов обърна внимание на факта, че пожарите у нас са се увеличили с 25% спрямо същия период от предходната година, а причината за това са главно климатичните условия – високи температури и ниска влажност.", "date": "2019.09.04", "title": "През август: Над 4500 пожара със 7 жертви в страната"}
{"url": "https://www.novinite.bg/articles/179932/Veche-sa-izplateni-obezshteteniyata-na-stopanite-na-praseta-v-4-obshtini-v-Rusensko", "text": "В Русенска област, обезщетенията на стопаните вече са изплатени в 4 общини. Досега няма сигнали за злоупотреби. В началото на следващата седмица се очаква да приключи и евтаназията на всички животни от свинекомплекса в Голямо Враново. 23 хиляди прасета са унищожени там до момента, остават още 9 700.", "date": "2019.09.04", "title": "Вече са изплатени обезщетенията на стопаните на прасета в 4 общини в Русенско"}
{"url": "https://www.novinite.bg/articles/179926/Nacionalniyat-savet-na-BSP-utvardi-161-kandidati-za-kmetove", "text": "На днешното си заседание Националният съвет на БСП утвърди 161 кандидатури за кметове на общини и райони. Сред кандидатите са утвърдени юристи, инженери, лекари, учители, културни дейци и др. Петима народни представители се включват в кметската надпревара - Бургас - Николай Тишев, Сливен - ген. Кольо Милев; Русе - Пенчо Милков; Перник - Станислав Владимиров, Карнобат - Тодор Байчев. Досегашните успешни кметове на левицата отново получиха подкрепа за следващ мандат. Това са градоначалникът на Гоце Делчев - Владимир Москов, на Троян - Донка Михайлова, на Красна -- Николай Георгиев, на Павликени - Емануил Манолов, на Асеновград - Емил Караиванов и др. Ръководството на БСП потвърди и кандидатурата на Катя Георгиева за кмет на Ямбол, на Хасково - Коста Стоев и на Стара Загора - проф. Иван Върляков. Следващото заседание на Националния съвет, което ще продължи с утвърждаването на кандидат-кметове, ще се състои на 15 септември.", "date": "2019.09.04", "title": "Националният съвет на БСП утвърди 161 кандидати за кметове"}
{"url": "https://www.novinite.bg/articles/179929/Karayancheva-zayavi-che-ne-priema-kritikite-na-ombudsmana-v-ostavka-Maya-Manolova", "text": "Председателят на Народното събрание Цвета Караянчева заяви, че не приема критиките на омбудсмана в оставка Мая Манолова, отправени към парламента.„Не приемам образа, който Мая Манолова рисува на 44-я състав на Народното събрание – 240 безотговорни народни представители срещу самотната фигура на единствения закрилник на граждани. Във всички парламентарни групи има достатъчно разумни депутати и те щяха да се обединят с радост зад законодателни предложения, които биха заличили дадена неправда, ако тези предложения са наистина добри“, написа Караянчева на профила си във Facebook.„От достатъчно дълго съм в политиката, за да разбирам защо за Манолова е изгодно да се обрисува като супер-жената, изправена срещу всички неправди по тази земя. Но моля, нека това не става за сметка на бившите й колеги“, коментира председателят на НС.„Пожелавам на г-жа Манолова да проведе една достойна кандидат-кметска кампания, но не виждам как очернянето на парламентарната институция ще й помогне в тази битка“, заяви Караянчева.„Извинявам се предварително, че този пост е дълъг и вероятно скучен. Но за мен /като председател на Народното събрание/ е важно да направя някои уточнения по повод подадената от г-жа Мая Манолова оставка от поста Омбудсман на Републиката.Прочетох какви мотиви е обявила тя в депозирания вчера в деловодството на Народното събрание документ. Оказва се, че една трета от тези мотиви /първите два от общо шест/ са директна критика срещу законодателната власт, която според нея не е проявявала достатъчно активност по отношение на предлаганите от нея законотворчески инициативи. Като доказателство Манолова посочва, че парламентът се е съобразил с “едва” половината от общо 5100 нейни препоръки по законопроекти.Г-жа Манолова е била депутат и зам.-председател на Народното събрание достатъчно дълго, за да знае механизма, по който се разглеждат законопроекти и препоръки по законопроекти от институции, които по Конституция нямат право на законодателна инициатива. Всеки постъпил от страна на администрацията на Омбудсмана законопроект, както и всяка препоръка, са били разпределяни надлежно до парламентарните групи . Всеки народен представител има право на законодателна иницива. Фактът, че част от тях така и не са стигнали до пленарна зала, означава, че не са събрали подкрепа, включително и сред опозицията. Защо това е било така? Не бих искала да раздавам оценки, а и не ми е работа. Но здравият разум сочи, че ако качеството им е било адекватно на впечатляващото количество, тези законопроекти и препоръки щяха да се радват на друга съдба.Не приемам образа, който Мая Манолова рисува на 44-я състав на Народното събрание – 240 безотговорни народни представители срещу самотната фигура на единствения закрилник на граждани. Във всички парламентарни групи има достатъчно разумни депутати и те щяха да се обединят с радост зад законодателни предложения, които биха заличили дадена неправда, ако тези предложения са наистина добри.От достатъчно дълго съм в политиката, за да разбирам защо за Манолова е изгодно да се обрисува като супер-жената, изправена срещу всички неправди по тази земя. Но моля, нека това не става за сметка на бившите й колеги.В заключение ще припомня, че самата г-жа Манолова доста често променяше позицията си по част от проблемите, които изрежда в мотивите за оставката си, касаещи Народното събрание. Тя много добре знае, че когато един проблем е достатъчно сложен и изисква съобразяване с често противоречащи си интереси в рамките на една група граждани, опростяването само го задълбочава, вместо да го решава.Пожелавам на г-жа Манолова да проведе една достойна кандидат-кметска кампания, но не виждам как очернянето на парламентарната институция ще й помогне в тази битка\".", "date": "2019.09.04", "title": "Караянчева заяви, че не приема критиките на омбудсмана в оставка Мая Манолова"}
{"url": "https://www.novinite.bg/articles/179935/Ninova-zahapa-premiera-Na-Borisov-nyama-da-mu-e-lesno-ako-dvete-s-Manolova-atakuvame-Sofiya", "text": "\"Градската организация на БСП ще реши дали да подкрепи Мая Манолова за кмет на София\", каза лидерът на БСП Корнелия Нинова пред bTV. „Имаме няколко номинации. Мая Манолова има най-много. Решението е на градската организация и ще стане ясно на 11-ти септември.„На Бойко Борисов няма да му е лесно ако двете с Маниолова атакуваме София. Основната ни цел е промяна на модела на управление на общините\", посочи тя.Лидерът на левицата добави, че номинации имат и Калоян Паргов, Борислав Борисов, Христо Проданов и Георги Свиленски. \"Конференцията ще реши кой ще бъде подкрепен. Ще чуете личната ми позиция за кандидатурата на Мая Манолова на 11 септември. Харесвам работата ѝ. Харесвам я като човек. Като депутат в групата беше неуморна\", посочи Нинова.„Националният съвет ще утвърди на 15-ти септември предложения от градската организация\", добави тя.\"Няма личностен конфликт между мен и Мая Манолова. Преувеличен е. Един път сме разменяли различни мнения публично по една единствена тема – Истанбулската конвенция\", каза още лидерът на БСП .\"Чуваме се с Мая Манолова, говорим си. По-често сме говорили по законодателни инициативи, тя е активна, внесе законодателни предложения от името на граждански организации, но няма право на законодателна инициатива и някой от депутатите трябва да припознае тези закони и да ги внесе. Ние като парламентарна група сме внасяли нейните предложения. Напоследък говорим и за политическата ситуация, за местни избори и т.н.“, допълни Нинова.", "date": "2019.09.04", "title": "Нинова захапа премиера: На Борисов няма да му е лесно, ако двете с Манолова атакуваме София"}
{"url": "https://www.novinite.bg/articles/179941/ES-odobri-oshte-70-miliona-evro-za-borba-s-afrikanskata-chuma", "text": "Комисията по земеделие и развитие на селските райони в ЕП (AGRI) одобри днес предложението в бюджета на ЕС за 2020 г. да бъдат предвидени допълнителни 70 милиона евро за борба с африканската чума по свинете (АЧС). Предложените поправки в проектобюджета на ЕС бяха внесени през месец юли от евродепутатите Иво Христов (Група на Прогресивния алианс на социалистите и демократите в ЕП) и Кармен Аврам (Румъния), членове на ресорната земеделска комисия.Евродепутатите направиха две предложения - за увеличаване с 50 милиона евро на перото \"Фонд за спешни мерки, свързани със здравето на животните и растенията\" и с 20 милиона евро - перото \"Осигуряване на по-висок здравен статус на животните и висока степен на защита на животните в Съюза\". Идеята на внесените изменения е Фондът за спешни мерки да разполага с по- голям финансов ресурс, който да бъде предоставян на държавите членки, а оттам - на фермерите - за справяне с последиците от африканската чума по свинете. Второто предложение има за цел да бъдат предвидени допълнителни 20 милиона евро за проучване и разработка на ваксина срещу африканската чума по свинете, каквато към момента все още няма.При гласуването в Комисията по земеделие това предложение не бе подкрепено от представителите на Европейската народна партия (ЕНП) – групата, в която членува ПП ГЕРБ. Комисията по земеделие се обедини и около позицията, че:- налице е сериозно въздействие на разпространението на африканската чума по свинете в няколко държави членки и голям брой регистрирани огнища от началото на 2019 г.;- изразява загриженост относно засегнатите големи свиневъдни стопанства, в които са били умъртвени десетки хиляди животни и изразява съжаление, че не са отпуснати средства за предотвратяване и борба с африканската чума по свинете, като подчертава, че за тази цел в бюджета на Съюза за 2019 г. са били предвидени 28 милиона евро; подчертава, че в бюджета на Съюза за 2020 г. следва да бъде включена най-малкото подобна сума;- отбелязва, че трети държави са инвестирали в научни изследвания за разработване на ваксина срещу африканската чума по свинете (ASF) и счита, че Съюзът следва да инвестира в научни изследвания и разработване на ваксина, което ще спомогне за спиране на разпространението и появата на африканска чума по свинете във възможно най-кратък срок. Следва гласуване в бюджетната комисия на парламента. Иво Христов изрази надежда, че предложените промени ще бъдат част от исканията на Европейския парламент по време на преговорите за бюджета на ЕС за 2020 г.", "date": "2019.09.04", "title": "ЕС одобри още  70 милиона евро за борба с африканската чума"}
{"url": "https://www.novinite.bg/articles/179938/Ombudsmanat-v-ostavka-Sofiya-v-momenta-nyama-kmet-a-izpalnitelen-direktor", "text": "\r\nНикола Вапцаров оглави инициативния комитет, който издига Мая Манолова за кмет на София. Неговите членове до момента са 65, а списъкът е отворен. Манолова благодари на хората, които се включват в инициативния комитет. Преди повече от 4 години Народно събрание я избра за омбудсман. Тя припомни, че е обещала да не бъде затворена в кабинета си, а да е сред хората.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.09.04", "title": "Омбудсманът в оставка: София в момента няма кмет, а изпълнителен директор"}
{"url": "https://www.novinite.bg/articles/179939/Premierat-Nyakoi-se-napochivaha-prez-avgust-dokato-nie-rabotehme", "text": "Някои се напочиваха през август, докато ние работехме и сега да ги снимат, за да ги забележат. Сега да излязат да изговорят маса глупости. Това коментира премиерът Бойко Борисов пред журналисти по повод откриването на осмата сесия на Народното събрание.„Но няма да си хабим енергията да им отговаряме. Да продължават“, посочи Борисов.", "date": "2019.09.04", "title": "Премиерът: Някои се напочиваха през август, докато ние работехме"}
{"url": "https://www.novinite.bg/articles/179937/Ninova-Na-chernata-kampaniya-na-Borisov-shte-otgovorim-pozitivno-i-s-alternativa", "text": "„Искаме кампанията да е позитивна. Предупреждението на Борисов, че кампанията ще е подла касае тях, защото виждам каква черна и подла кампания започнаха срещу Мая Манолова. Това е техен специалитет. Ще отговорим позитивно и с алтернатива”.Това заяви председателят на БСП Корнелия Нинова в студиото на БТВ. „Напоследък ситуацията много ми прилича на предизборната ситуация с генерал Радев. Основания за това ми дават действията и думите на Борисов. Първо започна с упреци - и тогава, и сега казваше, че нямаме свой кандидат. Това не дава резултат. Вчера направи втората стъпка – тогава казваше, че му е помагал като главнокомандващ на ВВС, вчера - колко е помагал на Мая Манолова. Явно е разтревожен. Борисов е много добре информиран какво става при нас и при тях. В ГЕРБ в момента има вътрешни проблеми, махат едни кметове, слагат други, паралелни кандидатури, разделения в структури и т.н”, изтъкна Нинова. „При нас се получава дълго гоненият успех – БСП отваря ветрилото”, допълни Нинова. Лидерът на левицата уточни, че в много градове кандидатите на БСП са авторитетите по места, подкрепени са широко от БСП, от малки партии и граждански обединения.„И по-малки партии виждат в нас носител и възможност за промяна.Това му е тревогата на Борисов и затова подхожда така елементарно”, изтъкна тя. „Нека да е сблъсък на идеи”, призова председателят на БСП. Нинова констатира, че никоя партия не е излязла с платформа по отношение то това какво ще прави в общините – единствено БСП, при това още преди месец. Тя попита и какво ще се случва с общинските болници, с комуналните услуги. По думите й всичко се раздава на концесии, а БСП смята, че общински дружества трябва да ги осъществяват. „Какво се прави с аптечното обслужване по малките места?”, попита още Нинова.„Това ни се говори, а няма програма отсреща. Първото условие, когато издигаме кандидати за кметовете, е да припознават нашите идеи и платформа”, коментира още председателят на левицата. По повод кандидатът за кмет на София, Нинова коментира: „Градската организация ще реши за кандидатурата за кмет на София на 11 септември, на 15-ти Националният съвет ще утвърди решението.На въпрос за евентуалната подкрепа за Мая Манолова, Нинова заяви: „Харесвам работата й, харесвам я като човек, като депутат беше неуморна. Никога не е имало конфликт между мен и Мая, преувеличен е. Един път сме имали различни мнения по една-единствена тема -Истанбулската конвенция. Чувам се с нея. Говорим по законодателни инициативи - тя е активна, внася законодателни предложения от граждански организации, но няма право на законодателна инициатива и сме внасяли нейните предложения”. Председателят на БСП коментира и изминалият пленум на левицата и взетите решения: „Местната организация в Симитли е подкрепила сегашния кмет Апостол Апостолов, Националният съвет вчера не го прие. Това беше единственото място, където взех лично отношение. Това противоречи на всички принципи, идеи и програми, всичко, което правим последните 3 години – борба с един модел на задкулисие, контролиран вот, от прескачане на партия в партия - той е кандидат на ГЕРБ.Ние сме заявили общ фронт за промяна на модела и няма как да тръгнем с ГЕРБ. По-добре сега да загубим една община, но да останем на принципни позиции и да възстановяваме алтернативата Нинова изтъкна още, че БСП никога не е била разделена, а в Националния съвет имат своите противоречия, но структурите никога не са били разделени – нито идеологически, нито персонални. Надявам се да сме преодолели противоречията. Виждам добра мобилизация, енергия по места. Това ми дава надежда, че сме успели да обединим партията и да я отворим към по-широка подкрепа. Партията – това са хилядите членове.По отношение на думите на Цвета Караянчева, председателят на БСП изрази мнение, че не само статистиката показва огромното неравенство – 90 нови милионери и 2 милиона под прага на бедност и не само фактите през лятото - за убийства, насилие на деца, горящи сметища, пожар под магистрала Струма, чума по свинете, убийства на животни , но това, по думите й, е оценката и на хората - президентът съвсем нормално изразява тази оценка. По повод отношението на БСП с президента, Нинова заяви, че има нормална връзка: „Заедно сме правили кампания, знам неговите ангажименти, виждам, че той ги изпълнява”. По повод противоречията между президента Радев и Борисов, Нинова коментира: „Тази битка не е лична. Тя е принципна, те имат различна представа за държава, справедливост, бедност. Този сблъсък е неизбежен, той е морален.Борисов си подхожда по неговия начин – интригантски. Това е неговият начин за правене на политика. Президентът Радев никога няма да стигне до това равнище на правене на политика и изказване”. Нинова подчерта, че приоритети за левицата през новия парламентарен сезон ще бъдат икономика, доходи, върховенство на закона. Корнелия Нинова изрази притеснението си по повод Бюджет 2020: „Сега ще ни изненадат с готов проект, необсъждан от обществото, по тъмни доби някоя нощ ще се приеме, след 2-3 месеца всички ще усетят ефекта. Има такива въпроси, които изискват съгласие: демографска катастрофа, помощ за млади семейства, преизчисляване на пенсии. Няколко години спорим за чуждестранните инвестиции.Ние, от друга страна, искаме да поставим въпроса за българското производство. Инвестициите понякога зависят от международна конюктура, външни решения, но от собствената ни държава зависи да имаме собствено производство. Европа започва да се връща към ролята на държавата в икономиката, здравеопазването, а при нас – ние все още не сме узрели”. По отношение на първите законопроекти, които левицата е внесла в парламента, Нинова заяви: „Предлагаме при такива престъпления като това в с. Сотиря и убийството на журналистката в Русе, при самопризнание, да не се прилага съкратено производство, да се прилага лишаване от свобода без право на замяна и да не се намалява автоматично наказанието. Такова нещо съществуваше през 2009 година, докато БСП управляваше. През 2010, когато дойде правителството на Борисов, те го премахнаха. Нека сега го върнем - това очакват стотици хора в малките места. Няма значение коя политическа партия го предлага”.", "date": "2019.09.04", "title": "Нинова: На черната кампания на Борисов ще отговорим позитивно и с алтернатива"}
{"url": "https://www.novinite.bg/articles/179931/Zapochva-noviyat-politicheski-sezon", "text": "\r\nЗапочва новият политически сезон. След 34-дневна ваканция, депутатите се връщат на работа за първото пленарно заседание от есенната сесия на парламента.\r\n\r\n\r\n\r\n\r\n\r\n\r\n\r\n", "date": "2019.09.04", "title": "Започва новият политически сезон"}
{"url": "https://www.novinite.bg/articles/179928/Prodaljava-remontat-v-tunel-Topli-dol-na-AM-Hemus", "text": "От 9:30 до 15:30 часа в сряда движението в тунел \"Топли дол\" по магистрала „Хемус” ще се осъществява само в едната лента заради ремонт.Ремонтни дейности ще има и по магистрала „Тракия” в участъка от 13-ти до 16-ти км посока Бургас.От АПИ предупреждават шофьорите да карат с повишено внимание", "date": "2019.09.04", "title": "Продължава ремонтът в тунел „Топли дол” на АМ „Хемус”"}
{"url": "https://www.novinite.bg/articles/179945/Simeonov-Ne-e-priyatno-ot-treta-da-stanem-chetvarta-PG-no-beshe-neizbejno", "text": "Постъпихме колегиално като изключихме от „Обединени патриоти“ хората, които не идваха на работа. Това каза лидерът на НФСБ Валери Симеонов след като депутатите от „Атака“ обявиха, че напускат „Обединени патриоти“, предаде ТОПНОВИНИ. „Не е приятно третата по големина парламентарна група- „Обединени патриоти“ да стане четвърта и то след ДПС. За съжаление, това беше неизбежно”, заяви Симеонов.„Работихме добре с четиримата депутати от „Атака“, след като такова е тяхното решение, го приемаме. Нямаме право на позиция по този въпрос\", посочи лидерът на НФСБ.По повод определянето на завръщането му в парламента като позорно, Симеонов коментира: „За тях може и така да е, но всеки от нас е избран, за да бъде народен представител и да присъства на заседанията. Той изтъкна, че за него е важно дали групата се състои от 4-5 случайно избрани човека в залата или от 27, и не е редно да бъде упрекван за това.„Тук сме, за да защитаваме интересите на избирателите си от патриотичния сектор и имаме задължения към тях. След като са ни избрали трябва да сме в залата“, каза още Валери Симеонов.„„Обединени патриоти“ остават като група, наименование и коалиционен партньор, със своите особености, изисквания и претенции“, подчерта той.", "date": "2019.09.04", "title": "Симеонов: Не е приятно от трета да станем четвърта ПГ, но беше неизбежно"}
{"url": "https://www.novinite.bg/articles/179956/Manolova-Nyamam-nikakvo-namerenie-da-se-zanimavam-s-partijno-stroitelstvo", "text": "\"Нямaм aбcoлютнo никaквo нaмeрeниe дa ce зaнимaвaм c кaквитo и дa e прoeкти. Нямaм никaквo нaмeрeниe дa ce зaнимaвaм c пaртийнo cтрoитeлcтвo. Тoвa e фeйк нoвинa.\" Тoвa зaяви Мaя Мaнoлoвa в oтгoвoр нa журнaлиcтичecки въпрoc cлeд прeдcтaвянeтo нa кaндидaтурaтa ѝ и нa Инициaтивния кoмитeт, кoйтo я издигa зa кaндидaт зa кмeт нa Coфия.В пocлeднитe дни cлухoвe в мeдиитe cвързaхa имeтo ѝ cъc cъздaвaнeтo нa нoвa пaртия, кoятo щялa дa бoри cтaтуквoтo в Бългaрия.Мaнoлoвa бe кaтeгoричнa: \"Тoвa e фeйк нoвинa!\"Прoблeмитe нa Coфия нямaт цвят, кaзa oщe Мaнoлoвa, нo дoбaви, чe \"нямa кaк дa зaбрaни нa пaртийни цeнтрaли дa я пoдкрeпят\".Въпрocът дaли щe прaви пaртия бe първият нa прecкoнфeрeнциятa, нa кoятo Мaнoлoвa зacтaнa зaeднo c прeдceдaтeля нa Инициaтивния cи кoмитeт Никoлa Вaпцaрoв. Cлeд кaтo Мaнoлoвa oтгoвoри oтрицaтeлнo, пocлeдвaхa и други въпрocи, cвързaни c пaртийнoтo cтрoитeлcтвo. Кaтo дaли щe пoдкрeпя други кмeтcки кaндидaтури в cтрaнaтa и дaли щe излeзe cъc cвoя лиcтa зa cъвeтници. Мaнoлoвa oтгoвoри oтрицaтeлнo и нa тoвa питaнe и кaзa, чe aкo cтaнe кмeт нa Coфия щe рaзчитa нa oбщинaри oт вcички групи в Cтoличния oбщинcки cъвeт.\"Иcкaм дa cпeчeля кмeтcкитe избoри в Coфия! Тoвa e зaдaчaтa, към кoятo ce cтрeмя\", oтceчe Мaя Мaнoлoвa. И oбяви, чe тoвa, кoeтo иcкa e cмянa нa cиcтeмaтa, cиcтeмa, при кoятo имa eдин фoрмaлeн кмeт и друг кмeт в cянкa. Cмянaтa нa тaзи cиcтeмa изиcквa пoдкрeпaтa нa вcички, дoбaви тя, кaтo пo тoзи нaчин oтгoвoри и нa друг \"пaртиeн\" въпрoc - cлeд кaтo нямa дa имa cвoи cъвeтници, нa чия пoдкрeпa щe рaзчитa в COC.\"Щe прeнeca мoдeлa, пo кoйтo рaбoтихмe в инcтитуциятa нa oмбудcмaнa в oбщинaтa, a тoй e - вceки дeн cрeд грaждaнитe!\", кaзa oщe Мaя Мaнoлoвa.Cпoрeд нeя кaмпaниятa вeчe e зaпoчнaлa.\"Тя e нeчecтнa, aгрecивнa и пoдлa! И зa cъжaлeниe, тoвa идвa oт мeдии, кoитo ca близки дo влacттa\", дoбaви тя.", "date": "2019.09.04", "title": "Манолова: Нямам никакво намерение да се занимавам с партийно строителство"}
{"url": "https://www.novinite.bg/articles/179969/6-novi-sgradi-na-stolichni-uchilishta-otvoryat-vrati-do-kraya-na-godinata", "text": "Шест нови сгради на столични училища ще отворят врати до края на годината. Това заяви кметът на Столичната община Йорданка Фандъкова при проверка на ремонтните дейности на 79 училище \"Индира Ганди\" в \"Люлин\", цитирана от пресцентъра на общината.Училището се обновява цялостно с мерки за енергийна ефективност със средства от Столичната община и Националния доверителен еко фонд.\"Работи се усилено. За 15 септември ще бъде готов основният корпус на училището, така че учениците и учителите да започнат новата учебната година в обновена сграда. Сградата се санира цялостно, подменя се отоплителната инсталация и осветлението\", е съобщила Фандъкова. Тя е припомнила, че отоплителната инсталация е създавала сериозни проблеми през зимата.По думите на кмета задача на Столичната община е да въведе мерки за енергийна ефективност във всички училища и детски градини, защото това променя средата и намалява разходите. Така освободеният финансов ресурс се пренасочва за други училищни дейности, както за децата и учителите.В софийския квартал \"Люлин\" е имало и голям брои етернитови сгради, които се е наложило да бъдат преизградени, за да растат децата в здравословна среда. Това е много важна моя задача, която съм започнала още в качеството си на зам.-кмет, припомни Фандъкова.До този момент в София са изградени 100 нови сгради на детски градини и се строят 10 разширения на училищни сгради. На 16 септември ще бъде открита новата сграда на Първа английска гимназия със спортна зала и нови кабинети. Още пет нови сгради ще бъдат открити до края на годината.На проверката е присъствал кметът на район \"Люлин\" Милко Младенов и директорът на дирекция \"Образование\" към Столичната община Мария Минчева.", "date": "2019.09.04", "title": "6 нови сгради на столични училища отворят врати до края на годината"}
{"url": "https://www.novinite.bg/articles/179967/Otlojiha-sreshtata-mejdu-Borisov-i-grackiya-premier-v-Atina", "text": "Срещата на министър-председателите на България и Гърция Бойко Борисов и Кириакос Мицотакис, която трябваше да се състои на 4 септември вечерта в Атина, е отменена заради разминаване в програмите на двамата премиери, предаде БГНЕС.По-рано държавната гръцка агенция АНА-МПА съобщи, че тази вечер е трябвало да се състои неофициална среща на Мицотакис и Борисов в Атина. Според информацията българският премиер е на частно посещение в Гърция.Визитата на Бойко Борисов не е частна и тя не се е състояла заради разминаване в програмите на двамата министър-председатели, съобщава БГНЕС, като се позовават на Министерския съвет. От МС припомниха, че Борисов тази сутрин е водил редовното правителствено заседание, което е продължило няколко часа.За момента не е ясно дали и кога ще има нова визита и какви ще бъдат темите, които ръководителите на двете правителства ще обсъждат.", "date": "2019.09.04", "title": "Отложиха срещата между Борисов и гръцкия премиер в Атина"}
{"url": "https://www.novinite.bg/articles/179963/Spad-ot-137-na-turistite-po-Yujnoto-Chernomorie", "text": "Спад от 13,7% на туристите по Южното Черноморие този сезон отчитат от Регионалната туристическа камара в Бургас.Най-голям е отливът на туристи от Германия - с близо 50%, а с 25 на сто е спадът на руски туристи, допълва БНР.\"395 000 чуждестранни туристи са посетили Южното Черноморие в пиковият месец август. Въпреки това отново е отбелязан спад с 25 на сто в сравнение с миналата година. От регионалната туристическа камара отчитат като грешка намалените цени на туристическите пакети в разгара на сезона\", каза председателят на браншовата организация Иван Иванов. „Намалените валутни цени на туристическите пакети доведе до пренасочване на ниско платената туристическа публика - от нашите конкуренти към дестинация България“, поясни той.От браншовата организация предупреждават, че, ако не се подобри търговската политика към отделните туристически пазари, следващият туристически сезон ще бъде още по-слаб.„Кои са най-тревожните тенденции - масово неподписаните договори по фирми за сезон 2020. Изводът е само един. Ако държавата не се заеме конкретно с проблемите на туризма, тъй като министерството се занимава само с плажовете, ние отново ще бъдем поставени в изключително сложна ситуация за 2020 година“, допълни Иванов.", "date": "2019.09.04", "title": "Спад от 13,7% на туристите по Южното Черноморие"}
{"url": "https://www.novinite.bg/articles/179942/MVR-izdirva-17-godishno-momiche", "text": "МВР издирвa Cимeлa Acпaрухoвa oт c. Джигурoвo, oбщ. Caндaнcки. Мoмичeтo e нa нa 17 гoдини, c ръcт oт 165 cм., cлaбo тeлocлoжeниe, и дългa чeрнa кoca. Имa oвaлнo лицe и кaфяви oчи.Умoлявaт ce вcички, кoитo имaт инфoрмaция зa лицeтo дa ce oбaдят нa тeл. 112 и тeл. 0746 3-21-31 или нaй-близкoтo РУ нa МВР.", "date": "2019.09.04", "title": "МВР издирва 17-годишно момиче"}
{"url": "https://www.novinite.bg/articles/179933/Radev-Balgariya-prodaljava-da-gubi-svoeto-naj-cenno-bogatstvo-horata", "text": "„България продължава да губи своето най-ценно богатство – хората, чезнат основните фактори за ефективно управление – прозрачност, отчетност и отговорност”. Това заяви президентът Румен Радев в обръщение от парламентарната трибуна в началото на осмата сесия на 44-ото Народно събрание.„Тесен кръг бетонира своята безконтролна власт и кръгът се затваря – при такава формула няма просперитет, убеден е президентът. Според него затова е нужна промяна. Промяна, която да засили гражданския контрол, да направи институциите по-прозрачни. Необходима ни е силна държава с ясни правила и ред”, заяви още президентът Радев, цитиран от БГНЕС.Държавният глава заяви пред депутатите, че би било рационално, ако министър-председателят предлага за дебатиране в НС своята управленска програма. „Очевидно имаме необходимост от разпоредба, която да задължава министър-председателят да се явява поне веднъж в месеца в пленарна зала”, заяви Радев.Президентът каза още, че парламентът трябва да пресече порочната практика на безконтролното харчене на изкуствено създаден излишък.„Все повече закони се изменят кардинално, избягвайки общественото обсъждане и оценката за въздействие. Това внася непредвидимост в законодателния процес и елиминира гражданското участие. Очакванията към парламента са за повече прозрачност и предвидимост”, добави президентът.„Не само, че трябва да бъде ускорено въвеждането на електронно дистанционно гласуване при ясни гаранции за неприкосновеност, но трябва да вървим и по-нататък - за обмисляне на конституционни промени, които да дадат възможност на българи, придобили двойно гражданство в ЕС, а защо не и в САЩ, и Канада, да могат да се кандидатират за народни представители, президент и вицепрезидент. Все повече наши сънародници са зад граница. Важно е не само да не късат духовната връзка с родината, а тези хора трябва да бъдат съпричастни с нашия обществено-политически живот”, допълни президентът.„Необузданата корупция по високите етажи и ширещата се престъпност изискват законодателните и контролни функции на НС да се съсредоточат върху укрепването на върховенството на закона, гарантиране на физическата сигурност на гражданите, неприкосновеността на тяхната собственост и възмездие за престъпилите законите. Много мерки трябва да се приемат за справяне с бедността и демографската криза, както и завишаване на конкурентоспособността на българската икономика”, заяви още Радев.По думите му образованието е абсолютен национален приоритет. „То трябва да бъде подкрепено с по-решителни законови и финансови мерки, ако искаме да просперираме като нация, каза президентът. Трябва да създадем условия за ускорен икономически растеж, много над сегашния, за да започнем да догонваме откъсналите се напред източноевропейски държави. Трябва да преодолеем драматичния срив в преките чуждестранни инвестиции. Това няма да стане с целенасочен лов на един-двама стратегически инвеститори, а със справедлива, нормативна среда, борба с корупцията, добре координирана външна политика, с цели подчинени на националния интерес”, каза още президентът.„България трябва да се превърне в нормална европейска държава с активно гражданско общество и прозрачни и отчетни отговорни институции, които да работят активно в интерес на гражданите. Иначе няма да имаме сигурност, европейски доходи и качество на инфраструктурата и обществените услуги, посочи Радев”.Той призова още сега да се концентрират усилията към важни за бъдещето на страната решения, ако това не се случи или апатията ще продължи да опразва България, или улицата ще помете статуквото. „Българите очакват вашите отговорни действия”, каза още Радев.", "date": "2019.09.04", "title": "Радев: България продължава да губи своето най-ценно богатство – хората"}
{"url": "https://www.novinite.bg/articles/179940/Vsichki-deputati-ot-Ataka-napuskat-Obedineni-patrioti", "text": "Всички депутати от „Атака“ напускат „Обединени патриоти“, но ще останат част от Народното събрание.Това съобщи на брифинг Явор Нотев.Очаквайте подробности!  ", "date": "2019.09.04", "title": "Всички депутати от „Атака“ напускат „Обединени патриоти“"}
{"url": "https://www.novinite.bg/articles/179947/Vigenin-kam-upravlyavashtite-Sprete-improvizaciite-vav-vanshnata-ni-politika", "text": "„Призоваваме правителството да спре с импровизациите във външната политика на България, да се води балансирана и координирана политика и да не се прави отстъпление от широко споделените национални приоритети на България“. С тези думи се обърна зам.- председателят на Народното събрание от ПГ на „БСП за България“ Кристиан Вигенин към управляващите чрез медиите в НС.Той подчерта, че министър-председателят е заявил, че присъединяването на България към Шенген вече не е приоритет за страната. „Ние считаме, че това изявление е в противоречие на един дългосрочен приоритет на България като член на ЕС, по който има много широк национален консенсус“, коментира той. По думите му тази позиция, която е несъгласувана, е и непремерена, и неотговаряща на реалностите.Според него България има нужда от присъединяването към Шенген. „Искам да кажа на стотиците хиляди български граждани, които висяха на опашки по българо-гръцката граница през това лято, че ако България беше в Шенген, нямаше да има гранична проверка на границата ни с Гърция“, каза той. Бившият външен министър подчерта, че това само по себе си е основание да считаме, че подобни заявления на Борисов, а чрез него и на българското правителство, са в противоречие на интересите на българските граждани.Вигенин обясни и че вчера външно министерство е изразило ненужно остра и агресивна позиция към посолството на Руската федерация. По думите му чрез позицията Министерство на външните работи поставя под въпрос и дори отрича ролята на Русия, тогава СССР, в победата над нацизма във Втората световна война. Той наблегна, че на фона на това нито правителството, нито МВнР са си направили труда да отбележат началото на Втората световна война преди три дни. Според него това води до определени въпроси – каква политиката се води и това не означава ли в някаква степен и оправдаване на престъпленията на нацизма. „Това изявление на външното министерство според нас е в противоречие и с друг приоритет на външната политика на България- този път на изток, демонстриран в предишните месеци и от правителството с посещенията на премиера на председателя на НС, респективно и на президента, за нормализиране на отношенията между България и Руската федерация“, каза още той. Вигенин подчерта, че това може да доведе до усложняване на реализацията на големите енергийни проекти, които бяха отпушени в последните месеци.", "date": "2019.09.04", "title": "Вигенин към управляващите: Спрете импровизациите във външната ни политика!"}
{"url": "https://www.novinite.bg/articles/179925/VMRO-Sakratenoto-sadebno-sledstvie-tryabva-da-otpadne", "text": "Днес в деловодството на Народното събрание ПГ на „Обединени патриоти“ внесе законопроект за промени в Наказателно-процесуалния кодекс (НПК) относно бързото следствие, което позволява на хора дори и с предишни тежки престъпления да получават намалени присъди за деянията си.Припомняме, че именно ВМРО с коалиционните си партньори от НФСБ, още преди три години направи такива предложения, които обаче не получиха подкрепата от парламентарно представените партии. Те предвиждаха недопустимост на по-леката присъда при тези деяния.Свидетели сме на поредния случай – убитото по жесток начин момиченце в с. Сотиря, който отново доказва, че имаме нужда от спешни промени в НПК, нещо, което ВМРО от години държи като теза.ДОПРЕДСЕДАТЕЛЯ НА  НАРОДНОТО СЪБРАНИЕЦВЕТА КАРАЯНЧЕВА        УВАЖАЕМА ГОСПОЖО ПРЕДСЕДАТЕЛ,              На основание чл. 87, ал. 1 от Конституцията на Република България и чл. 76, ал. 1 от ПОДНС, внасяме законопроект за допълнение на Наказателно-процесуалния кодекс с мотиви към него и предварителна оценка на въздействието, съгласно методологията – приложение към ПОДНС.         Молим, законопроектът да бъде представен за разглеждане и гласуване, съгласно установения ред.       ЗАКОН за изменение и допълнение на Наказателно-процесуалния кодекс       (обн., ДВ, бр. 86 от 2005 г.; изм. и доп., бр. 46 и 109 от 2007 г., бр. 69 и 109 от 2008 г., бр. 12, 27, 32 и 33 от 2009 г., бр. 15, 32 и 101 от 2010 г., бр. 13, 33, 60, 61 и 93 от 2011 г.; Решение № 10 на Конституционния съд от 2011 г.–бр. 93 от 2011 г.; изм. и доп., бр. 19, 20, 25 и 60 от 2012 г., бр. 17, 52, 70 и 71от2013г., бр. 21 от 2014 г., бр. 14, 24, 41, 42, 60, 74 и 79 от 2015 г., бр. 32, 39, 62, 81 и 95 от 2016 г. и бр. 13, 63 и 101 от 2017г., бр. 7, 44, 87 и 96 от 2018г., бр. 7 и 16 от 2019г.)Параграф единствен. В Глава Двадесет и седма се създава нов чл.369а със следния текст: „Чл. 369а. Съкратено съдебно следствие по чл. 371, т. 2 не се допуска при умишлено причиняване на смърт или тежка телесна повреда.\"Институтът на съкратеното съдебно следствие е диференцирана процедура по Глава Двадесет и седма от Наказателно-процесуалния кодекс, който е в сила от 29.04.2006 г. Сега действащият НПК е претърпял многократни изменения, както една част от тях, с най-голяма обществена значимост, а именно ограничаването на приложното поле на института с въвеждането на разпоредбата на чл.369а и последвалата ѝ отмяна със ЗИД на НПК от 28.05.2010 г. В първоначалната му редакция, чл.369а гласи: „Съкратено съдебно следствие не се допуска при умишлено причиняване на смърт или тежка телесна повреда, или когато деецът е бил в пияно състояние\". С отмяната на тази разпоредба се даде възможност за провеждане на съкратено съдебно следствие за всички престъпления от особената част на НК. От важно значение в тази връзка е и разпоредбата на чл.58а от НК, според който съгласно чл. 373, ал. 2 от НПК, при провеждане на съкратено съдебно следствие в хипотезата на чл.372, ал.4 от НПК, в случаите на постановяване на осъдителна присъда, наказанието се определя при привилегированите условия на същия.Промяната в законодателството с отмяната на чл.369а и въвеждането на чл.58а от НК, доведе не само до хаос при прилагането на втория с неговото различно тълкуване, но и до противоречива практика на съдилищата и най-вече до широк обществен дебат относно това, доколко допустимо е прилагането му по отношение на престъпления, за които са предвидени най-тежките наказания – доживотен затвор и доживотен затвор без право на замяна.Ситуация, в която за обществото все по-осезаема е липсата на доверие в съдебната система, породена от усещането за безнаказаност на извършителите на тежките престъпления, с даването на възможност за отмяна на най-тежките предвидени в НК присъди, само въз основа на направено от тях самопризнание, както и последващото редуциране на постановяваните присъди, необходимостта от възстановяване на чл.369а е не просто дискусионен въпрос, а сериозен проблем, свързан с невъзможността за ефективна борба с тежките престъпления у нас.Примерите в тази връзка са много: убийствата пред „Соло\" на Кирил Въжаров и Васил Александров от София, варненската студентка Радостина Евтимова, Живко Иванов от Добрич, Андрей Монов от София и Илиян Димитров от село Лъга. Един от най-фрапиращите в това отношение случай, е този с жестокото убийството на студентката от В.Търново – Вероника Здравкова, чийто убиец, рецидивист, с множество предишни противообществени прояви – излежал присъди за кражби, нападение и убийство и който в деня на извършване на престъплението е следвало да бъде в затвора, където да излежава поредната си присъда, получи на първа инстанция от Великотърновския окръжен съд 30 години лишаване от свобода, което е максималното наказание, което може да му бъде наложено, тъй като делото се гледа по съкратена процедура по искане на обвиняемия. Убийството по особено жесток начин на русенската журналистка Виктория Маринова, породи остри реакции в обществото срещу отмяната на чл. 369а от НПК. Още много случаи на тежки престъпления можем да изброим през последната година, където наложената присъда не съответства на извършеното деяние, тъй като извършителите са се възползвали от предоставената им законова възможност.Очевидно е, че настоящата нормативна уредба разкрива реална опасност от, ако не накърняване, то със сигурност ограничаване на основната задача, прокламирана в чл. 1, ал. 1 от НК - „...да защитава от престъпни посегателства личността и правата на гражданите и цялостния установен в страната правов ред“. Без тежест остава мотивът за бързината на правораздаване, тъй като е спорно, доколко всъщност е такова то, а от друга страна е въпрос на справедливост – морална и правно обоснована, както и на обществена потребност от реализирането на същата да се възстанови действието на чл.369а от НПК.ПРЕДВАРИТЕЛНА ОЦЕНКА НА ВЪЗДЕЙСТВИЕТОI.Основания за законодателната инициативаПоради нарастване на броя на тежките престъпления в страната и масовото възползване от страна на извършителите им, от законовата възможност за съкратено съдебно следствие и произнасянето на по-лека присъда и несъответствието на престъплението с адекватното на него наказание, се налага въвеждане на разпоредбата на чл. 369а. Отмяната на тази норма позволи на извършителите на най-тежки престъпления – убийства и нанасяне на тежки телесни повреди, да получат близки по тежест присъди с извършителите на по-леки престъпления. По този начин в обществото остава чувството за безнаказаност и несправедливост в правораздаването.II.Заинтересовани групиИнициативата ще засегне всички български граждани, а пряко пострадалите и извършителите на тежки престъпления. Ще даде възможност за справедлив съдебен процес, превенция и намаляване на тежките престъпления.III.Анализ на разходите и ползитеЗаконопроектът не предвижда разходи за държавата. Като ползи могат да бъдат посочени намаляване на чувството за несправедливост и несигурност сред българските граждани. Приемането на законопроекта ще доведе до намаляване на създаденото напрежение и успокояване на българското общество.IV.Административна тежест и структурни промениС приемането на законопроекта не се предвиждат административни промени като закриване, сливане или създаване на нови административни структури. Не се предвижда и въвеждане или изменяне на регулаторни режими и такси.V.Въздействие върху нормативната базаЗаконопроектът не предвижда промяна на други нормативни актове.", "date": "2019.09.04", "title": "ВМРО: Съкратеното съдебно следствие трябва да отпадне!"}
