{"url": "http://www.novinite.bg/articles/160010/Ulichen-fest-zatvarya-chast-ot-Pozitano", "text": "Столичната улица \"Позитано\" ще е затворена за пътни превозни средства днес между сградата на СДВР и ул. \"Марко Балабанов\" от 11 до 21 часа, съобщи Столична община. Център за градска мобилност ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, уточняват от ЦГМ. На мястото ще се проведе уличен фест. ", "date": "2018.05.20", "title": "Уличен фест затваря част от Позитано"}
{"url": "http://www.novinite.bg/articles/160012/Pochina-predsedatelyat-na-LG", "text": "Почина председателят на LG – четвъртият по големина конгломерат в Южна Корея – Ку Бон-му.73-годишният Ку Бон-му е починал вследствие на заболяване, от което е страдал около година, се казва в изявление на LG Group, цитирано от „Ройтерс“. Заболяването не се посочва, уточнява се само, че в този период той е претърпял операция.Му става третият ръководител на LG на 50-годишна възраст през 1995 г. и установява три ключови бизнеса: в електрониката, химикалите и телекомуникациите. Той допринася за конкурентоспособността на индустриалния сектор и икономическото развитие на страната.Наскоро дългогодишният председател на LG е обявил, че планира да номинира за поста си в Борда на директорите племенника си Ку Куанг-му, който Му осинови през 2014 г. Той притежава 6% от LG Group и работи като високопоставен служител в LG ElectronicsПогребението на Ку Бон-му ще бъде в тесен кръг по искане на семейството му.", "date": "2018.05.20", "title": "Почина председателят на LG"}
{"url": "http://www.novinite.bg/articles/160015/Garciya-othvarli-imeto-Republika-Ilindenska-Makedoniya", "text": "Гърция отхвърли варианта името на западната ни съседка да бъде променено на Република Илинденска Македония, съобщават местни медии.Именно за това име се спряха премиерите на Гърция и Македония Алексис Ципрас и Зоран Заев след разговор на четири очи по време на срещата на върха в София в четвъртък.Два дни по-късно Заев потвърди, че това е опцията, приемлива и за двете страни.„Македонските граждани също ще имат думата. Те ще могат да гласуват на референдум по въпроса”, каза Заев.След изявлението на македонския премиер обаче стана ясно, че опозиционните партии в гръцкия парламент са се обявили против идеята западната ни съседка да се нарече Република Илинденска Македония. От кабинета на Ципрас пък поискали името да съдържа географско определение.В изявлението от канцеларията на министър-председателя се посочва, че Атина приветства достигнатото от Скопие разбиране, че „решението за името не може да съществува без приемането на erga omnes име, т.е. за цялостна употреба“.„Въпреки това, насърчаваме нашите съседи да продължим да работим заедно за намиране на взаимно приемливо решение с географско или времево определение, точно както предвижда пакетът от предложения, които представи специалният пратеник на ООН Матю Нимиц“, се казва още в съобщението.В него отново е повторена гръцката позиция, че решението и всичко, свързано с премахването на иредентизма, трябва да бъдат гарантирани чрез конституционна промяна.", "date": "2018.05.20", "title": "Гърция отхвърли името Република Илинденска Македония"}
{"url": "http://www.novinite.bg/articles/160014/V-kraya-na-2018-g-nad-90-ot-rajonite-shte-imat-kadastralna-karta", "text": "До края на настоящата година покритието на териториите с одобрена кадастрална карта трябва да достигне над 90%. Това съобщава регионалният министър Николай Нанков в отговор на депутатски въпрос за административното обслужване от Агенция по геодезия, картография и кадастър.До края на 2016 г. систематичното създаване на кадастралната карта покриваше 22% от територията на страната. Значителното забавяне на процеса по създаване на кадастър и имотен регистър доведе до разработване и приемане през 2015 г. на „Концепцията за ускорено създаване на кадастрална карта и кадастрални регистри и за ускоряване процеса по създаване на имотен регистър“ от Министерския съвет, подчертава министърът.Той добавя, че в изпълнение на заложените цели в концепцията към днешна дата, обхватът на територията с одобрени кадастрална карта и кадастрални регистри е 52%, включително затериторията на цялата Столична община. „Лозенец“ остана последният район, в който ще се приема кадастрална карта, припомня Нанков.Той съобщава още, че до края на 2018 г. се очаква нарастването на териториите с одобрена кадастрална карта да се увеличи, като покритието ще достигне над 90%.Увеличението на територии от страната с кадастрална карта с още 30% само за две години доведе до значително нарастване на обема от работа във всички служби, най-вече в софийската такава, тъй като в София за последните четири години имаме 45% нарастване на обема на работа, вследствие на приетите нови райони с кадастрална карта.Предприети са и мерки за подобряване качеството на данните в кадастъра. \"За отстраняването на грешките в кадастралната карта и кадастралните регистри е налична нормативно определена процедура, която опростихме, благодарение на Вас като народни представители, с нормативни промени - по наше предложение и по предложение на Министерския съвет, която процедура обезпечава участие на собствениците на засегнатите имоти, което от своя страна изисква определено технологично време, тъй като говорим все пак и за вещни права\", уточнява министърът.", "date": "2018.05.20", "title": "В края на 2018 г. над 90% от районите ще имат кадастрална карта"}
{"url": "http://www.novinite.bg/articles/160013/Oshte-tova-lyato-zapochva-razdelno-sabirane-na-bokluka-po-plajovete", "text": "През това лято концесионерите и наемателите на плажовете трябва да поставят началото наразделно събиране на отпадъците. Това съобщи през седмицата министърът на околната среда Нено Димов при посещение във Варна. Заедно с вицепремиера Валери Симеонов и министъра на туризма Николина Ангелкова той участва в среща с представители на бизнеса и бранша за подготовката на туристическия сезон тази година. Екоминистърът уточни, че през настоящото лято разделното сметосъбиране ще бъде на доброволен принцип, но през следващата година ще стане задължително. Причината за прилагането на тази стъпка е голямото замърсяване от пластмасови боклуци, които се разграждат много трудно, обясни Димов. По думите му само 20% от този тип отпадъци се изхвърлят от корабите, останалите се генерират от заведенията край морето и от плажуващите. Водата по родното Черноморие вече е чиста, увери министърът на туризма Николина Ангелкова. По думите й 13 плажа тази година са със Син флаг, единствената проблемна ивица остава Офицерският плаж във Варна, който е в недобро състояние.", "date": "2018.05.20", "title": "Още това лято започва разделно събиране на боклука по плажовете"}
{"url": "http://www.novinite.bg/articles/160019/SASht-i-Kitaj-se-sporazumyaha-nyama-da-ima-targovska-vojna", "text": "Вашингтон и Пекин се споразумяха да изоставят плановете за търговска война и да не вдигат взаимно митата за внос, предаде AFP, като цитира държавната китайска медия.Съобщението идва след разговори на високо ниво в американската столица след месеци на напрежение.Вицепремиерът Лиу Хе, който водеше преговорите във Вашингтон, заяви: \"Двете страни постигнаха консенсус, те няма да воюват в търговска война и ще спрат взаимното увеличение на митата\", предаде държавната агенция \"Синхуа\" днес.Лиу нарече споразумението \"необходимост\" и добави: \"В същото време, трябва да се осъзнае, че размразяването на леда не може да стане за един ден, решаването на структурните проблеми в икономиката и търговията между двете страни ще отнеме време\".По-рано в съвместно изявление Вашингтон обяви, че Пекин ще увеличи \"значително\" вноса на американски стоки и услуги, без да уточни подробности.Разговорите във Вашингтон водеха финансовият министър Стивън Мнучин и Лиу, който се срещна и с президента Доналд Тръмп. По-рано имаше и среща в Пекин.Миналата година търговският дефицит на САЩ с Китай достигна $375.2 милиарда. Вашингтон се стреми той да бъде намален с поне $200 милиарда до 2020 г. Съвместната декларация обаче не показва, че в Китай преследват същата цел.Новото търговско споразумение е за значително увеличение на търговията в областта на селското стопанство, енергетиката, а според Лиу -и в областта на медицинските грижи, високите технологии и финансите. Постигната е договореност и в областта на интелектуалната собственост.", "date": "2018.05.20", "title": "САЩ и Китай се споразумяха: няма да има търговска война"}
{"url": "http://www.novinite.bg/articles/160027/Bez-topla-voda-shte-bade-centarat-na-Sofiya-ot-20-do-29-i-avgust", "text": "\r\nОт 20 до 29 август изцяло ще бъде спряна работата на ТЕЦ „София“. Без топла вода ще останат клиентите от Централната градска част, стана ясно на брифинг в „Топлофикация София“.\r\nЩе бъдат засегнати потребителите, които живеят в карето между: ул. „История Славянобългарска“, бул. „Данаил Николаев“, ул. „Проф. Милко Бичев“, бул. „Евлоги и Христо Георгиеви“, бул. „Фритьоф Нансен“, бул. „Патриарх Евтимий“, както и булевардите „Прага“, „Пенчо Славейков“, „Ген. Тотлебен“, ул. „Йоаким Кърчовски“, ул. „Дамян Груев“, района на Руски паметник, Зона Б5, Зона Б17, 18 И 19, ул. „Опълченска“, бул. „Княгиня Мария Луиза“, района на Сточна гара, ж.к. „Банишора“, ж.к. „Света Троица“ и ж.к. „Фондови жилища“.„Топлофикация“ стартира изпълнението на утвърдената от Столичния общински съвет ремонтна и инвестиционна програма за 2018 година. През летните месеци ще се обследва топлопреносната мрежа, ще се извършват рехабилитационни и строително-монтажни дейности. Ще бъде реконструирана топлопреносната мрежа по улиците „Граф Игнатиев“ и „6-ти септември“. ", "date": "2018.05.20", "title": "Без топла вода ще бъде центърът на София от 20 до 29-и август"}
{"url": "http://www.novinite.bg/articles/160022/Stolichna-obshtina-Pitejnata-voda-v-Sofiya-e-godna-za-piene", "text": "\r\nВсички показатели за качество на питейната вода, доставяна на потребителите на територията на Столична община, са в норма, по данни от лабораторните изследвания на \"Софийска вода\" АД, съобщават от пресцентъра на Столична община. Категорично не отговаря на истината разпространяваното анонимно съобщение в социалните мрежи, в което се твърди, че водата на София е с нарушено качество, допълват от пресцентъра.\r\n ", "date": "2018.05.20", "title": "Столична община: Питейната вода в София е годна за пиене"}
{"url": "http://www.novinite.bg/articles/160023/Parij-Novoto-italiansko-pravitelstvo-moje-da-izloji-evrozonata-na-risk", "text": "\r\nСтабилността в еврозоната ще бъде изложена на риск, ако новото популистко правителство в Италия се провали в спазването на финансовите задължения на страната. Затова предупреди френският финансов министър Бруно Льо Мер, цитиран от Франс прес. „Ако новото правителство поеме риска да не уважи поетите ангажименти по заемите и дефицита на страната, то цялата финансова стабилност на еврозоната ще бъде под заплаха”, каза той по време на телевизионно интервю.\r\n“Всички в Италия трябва да разберат, че бъдещето на страната е в Европа и никъде другаде, и ако това бъдеще наистина продължи в Европа, то има правила, които трябва да бъдат спазени”, добави Льо Мер\r\nТой заяви, че предишните ангажименти, които са поети от Италия остават в сила, „независимо от това кое правителство” е на власт.\r\nБрюксел се притеснява, че новият италиански кабинет говори за увеличаване на харчовете, което няма да намали огромния дълг, който страната има. Дългът на Рим за тази година ще бъде около 130% от БВП на страната, което е повече от два пъти над допустимото от ЕС - 60%.\r\n„Уважавам решенията взети в полза на италианския народ, но има ангажименти, засягащи всички нас”, каза Льо Мер.\r\n„Предстои да видим какви решения ще вземат новите управляващи в Италия. Не мога да опиша достатъчно важността на това да се запазят поетите ангажименти в дългосрочен план, за да се гарантира стабилността ни”, завърши той.\r\n  ", "date": "2018.05.20", "title": "Париж: Новото италианско правителство може да изложи еврозоната на риск"}
{"url": "http://www.novinite.bg/articles/160029/Razsledvat-Lyuk-Beson-za-iznasilvane-toj-otricha", "text": "Френските власти разследват обвинение в изнасилване срещу режисьора Люк Бесон, който отрича да е виновен, съобщи Асошиейтед прес.Обвинението е отправено от 27-годишна жена. Тя твърди, че Люк Бесон я е дрогирал и изнасилил в хотел \"Бристол\" в Париж. Адвокат на Люк Бесон каза пред френска телевизия и радио, че той отрича обвиненията.Люк Бесон е на 59 години. Той е продуцирал повече от 100 филма, като е режисирал и написал сценария на много от тях. Най-известните му филми са \"Безкрайната синева\", \"Леон\", серията \"Такси\", \"Петият елемент\".  ", "date": "2018.05.20", "title": "Разследват Люк Бесон за изнасилване, той отрича"}
{"url": "http://www.novinite.bg/articles/160009/Slance-do-obyad-temperaturite-do-26-gradusa", "text": "Днешният ден ще започне в 6:00 с изгрева на слънцето. До обяд той ще е предимно слънчев в по-голямата част от страната. След обяд отново ще се развие купеста облачност, но само на отделни места ще превали и прегърми, според прогнозата на НИМХ-БАН. Прогнозата е за дъжд в областите Варна, Монтана и Шумен.Ще духа слаб до умерен вятър от север-североизток.Максималните температури ще са между 21° и 26°.Над планините преди обяд ще бъде предимно слънчево. След обяд ще се развие купеста облачност и на места ще превали и прегърми. Ще духа до умерен североизточен, по билата югозападен вятър. Максималната температура на височина 1200 метра ще е около 15°, а на 2000 метра – около 8°.Над Черноморието преди обяд ще има разкъсана облачност до незначителна. След обяд ще се развие купеста облачност, но само на отделни места, главно по северното крайбрежие ще превали краткотрайно. Ще духа до умерен вятър от север-североизток. Максималните температури на въздуха ще са между 21° и 26°. Температурата на морската вода е 17°-22°. Вълнението на морето ще бъде 1-2 бала.Слънцето ще залезе в 20:47 ч. Денят ще продължи 14 часа и 47 минути.", "date": "2018.05.20", "title": "Слънце до обяд, температурите - до 26 градуса"}
{"url": "http://www.novinite.bg/articles/160020/Prebiha-kmeta-na-Solun", "text": "Кметът на втория по големина гръцки град - Солун - беше пребит от дузина екстремисти-националисти и откаран в болница, предаде Ekathimerini.75-годишният Янис Бутарис е бил ритан в главата и удрян с бутилки. Той е с рана на главата и единия крак.Нападението станало по време на участие на кмета в церемония за свалянето на знамената в памет на геноцида на етническите гърци в Османската империя през Първата световна война и в последвалата я Гръцко-турска война.10-ина души приближили 75-годишния Бутарис и му казали да напусне събитието, а след това са започнали да го замерят с бутилки.\"Беше кошмар. Няколко души ме нападнаха. Удряха ме навсякъде\", споделя кметът пред гръцки репортер.Сътрудници на кмета му помогнали да избяга от нападателите и го отвели в болница, където той е прекарал нощта.Кметът е известен с позициите си срещу национализма.По време на църковната служба по-рано през деня в памет на жертвите, присъстващите политици са били освиркани.Политиците в страната осъдиха нападението. Министър-председателят Алексис Ципрас нарече нападателите \"крайнодесни насилници, които трябва да понесат последствията от действията си. Управляващата Сириза описа случилото се като \"фашистки опит за сплашване\" на кмета. Основната опозиционна партия - Нова демокрация, също осъди нападението и призова извършителите му да бъдат арестувани незабавно.", "date": "2018.05.20", "title": "Пребиха кмета на Солун"}
{"url": "http://www.novinite.bg/articles/160011/Pohod-ot-Knyajevo-do-Kopitoto-v-pamet-na-Boyan-Petrov", "text": "Поход от Княжево до Копитото в памет на Боян Петров ще се проведе днес.\"Ние сме група приятели, които имаха честта да се докоснат до величието и енергията на Боян Петров, докато работехме с него през последните две години.В неделя организираме поход в негова памет по маршрута, за който той постоянно ни разказваше - от Княжево до Копитото. Маршрут, който така и не успяхме да извървим заедно с него. По този маршрут той тренираше преди всеки връх, а ние само слушахме с вдъхновение\", пишат инициаторите в създадената за целта страница във Фейсбук и канят всеки желаещ да се присъедини.Групата се събира 9 часа при бар \"Шишарката\".Българският алпинист изчезна на 3 май при опит за изкачване на връх Шиша Пангма. Спасителната операция не доведе до неговото откриване.", "date": "2018.05.20", "title": "Поход от Княжево до Копитото в памет на Боян Петров"}
{"url": "http://www.novinite.bg/articles/160021/Denica-Zlateva-Edinstvenoto-badeshte-pred-Zapadnite-Balkani-e-v-ES", "text": "„Успех е, че срещата на върха в София се провежда след 15 г. Подобен форум имаше в Солун през 2003 г., малко преди България да подпише Договора за присъединяване към ЕС. За това време държавите членки даваха надежди на страните от Западните Балкани, но нямаше проведена подобна среща. От тази гледна точка, самото ѝ провеждане и вкарването на темата в европейския дневен ред е успех”, каза пред БНТ зам.-председателят на БСП Деница Златева.„Тук се получи малък дисбаланс, защото в стратегията се говори за разширяване, а в документите от срещата се говори за Европейска перспектива пред Западните Балкани, а през 2003 г. говорихме, че единственото бъдеще пред Западните Балкани е в ЕС”, каза Златева и предположи, че това вероятно се дължи на вътрешните проблеми на ЕС и разнопосочните мнения на големи държави членки.Например канцлерът на Германия Ангела Меркел е радетел за приемането на страните от Западните Балкани, но френският президент Еманюел Макрон заяви в София, че първо ЕС трябва да се реформира, преди да се говори за неговото разширяване.„Новината от софийската среща, че между премиерите на Гърция и Република Македония е постигнато съгласие около името на Македония, е историческа”, категорична бе тя. Златева добави, че предстоят тежки преговори между двете страни и предположи, че в началото на юни двамата премиери ще се срещнат отново.Тя отбеляза обаче, че от срещата в София е имало повече очаквания.Златева коментира и въпроса за АЕЦ „Белене”.\"Ние ще подкрепим развитието на този проект. За нас е много важно как ще бъде структурирано финансирането му, дали ще има държавно участие и гаранции. Ясно е, че бъдещето минава през изграждането на нови мощности, но трябва да видим каква ще е позицията и на инвеститора, и на българската държава. Защото управляващите са в позата \"днес сме на едно мнение, след преспиване сме на друго”, каза зам.-председателят на БСП, визирайки премиера Бойко Борисов, който наричаше АЕЦ „Белене” \"гьол\".Златева коментира, че президентът Румен Радев е доказал, че е президент на България, че отстоява националните интереси и приоритети на страната.", "date": "2018.05.20", "title": "Деница Златева: Единственото бъдеще пред Западните Балкани е в ЕС"}
{"url": "http://www.novinite.bg/articles/160026/Ekaterina-Zaharieva-pristigna-v-Buenos-Ajres-za-sreshtata-na-G-20", "text": "Вицепремиерът и министър на външните работи Екатерина Захариева пристигна на летище „Министро Пистарини“ в Буенос Айрес, столицата на Република Аржентина, съобщиха от Министерството на външните работи.Тя ръководи делегацията на ЕС на срещата на външните министри на страните от Г-20. Аржентина е настоящият ротационен председател на организацията. Захариева ще има и двустранни срещи в рамките на посещението си.Аржентина е първата страна в региона на Латинска Америка, с която България установява дипломатически отношения (на 8 юли 1931 г.). Многото аржентински граждани от български произход представляват естествен мост за задълбочаване на приятелството между двете страни, отбелязват от пресцентъра на МВнР.По време на Българското председателство на Съвета на ЕС България продължи последователно да подкрепя и насърчава цялостното активизиране на отношенията между Европейския съюз и Аржентина, включително в контекста на преговорите за сключване на Споразумение за асоцииране между ЕС и Общия пазар на държавите от Южна Америка (МЕРКОСУР), както и по линия на диалога ЕС - ОДЛАК (Общност на държавите от Латинска Америка и Карибите).", "date": "2018.05.20", "title": "Екатерина Захариева пристигна в Буенос Айрес за срещата на Г-20"}
{"url": "http://www.novinite.bg/articles/160025/Zapochna-glasuvaneto-na-prezidentskite-izbori-vav-Venecuela", "text": "\r\nИзборните секции във Венецуела отвориха врати тази сутрин в 06,00 ч. местно време за президентските избори, бойкотирани от опозицията, предаде Франс прес. Гласуването ще продължи 12 часа, освен в случай, че избирателната комисия не реши да удължи срока, ако пред изборните секции има опашки.\r\n \r\n  ", "date": "2018.05.20", "title": "Започна гласуването на президентските избори във Венецуела"}
{"url": "http://www.novinite.bg/articles/160017/Avtobusat-na-Carvena-zvezda-se-zapali-i-pomrachi-praznenstvata-v-Belgrad", "text": "Празненството на Цървена звезда по случай спечелената шампионска титла на Сърбия шокиращо се превърна в спасяване от горящ автобус.Играчите на тима тръгнаха от стадиона \"Райко Митич\" към храм \"Свети Сава\" в Белград, където трябваше да бъде голямото празненство с феновете, съобщава Gong.bg. Футболистите бяха наоткрит туристически автобус, от който да празнуват заедно с тълпата от привърженици покрай пътя.Нещата обаче излязоха извън контрол. В множеството от хора имаше огромен брой факли и други видове пиротехника, самите футболисти също държаха факли. Всичко това доведе до ужасен край на купона. Отвореният автобус се запали и се наложи някои играчи дори да скачат от него, за да се спасят от пламъците.Три пожарни коли и над час работа бяха необходими, за да бъде овладян огънят.Заради инцидента планът на отбора се промени - играчите и треньорите се завърнаха към стадиона вместо да празнуват спечелената титла.", "date": "2018.05.20", "title": "Автобусът на Цървена звезда се запали и помрачи празненствата в Белград"}
{"url": "http://www.novinite.bg/articles/160028/Jiteli-na-Vladaya-na-poreden-protest-blokiraha-E-79", "text": "Жители на столичния квартал \"Владая\" протестираха за пореден път срещу лошото състояние на пътищата в района, съобщи БНР. За кратко те блокираха движението по главния път София - Кулата. Протестиращите нямаха разрешение от Столичната община за този протест, нито за блокирането на пътя, въпреки това след кратки словесни престрелки с полицията, те успяха да излязат на пътното платно и за кратко блокираха движението.Вече 3 години жителите на Владая и околните села протестират срещу огромните тапи, които в час пик се оформят по пътя Перник - София и липсата на обществен транспорт. Исканията им обобщи един от протестиращите:\"Да правят временна организация на движението всяка сутрин в две ленти за движение, в посока към София, за да не се образува тази огромна тапа, която става тук всяка сутрин. Да може да се пътува по-нормално и по-бързо. Не може по 30-40 минути да седим на едно място и да нямаме нормално стигане до дадена точка\".Недоволните настояват за възстановяване на маршрутна линия 22, за която има решение на Столичния общински съвет, но няма разрешение от областната управа, обясни председателят на инициативния комитет.\"Преди имаше маршрутка, беше много удобно. Защо я махната, нямам идея\", каза жена от протеста.След два месеца изтича договорът и на други маршрутни линии, така че жителите на Владая ще се окажат без никаква транспорта връзка със София.Решенията за утвърждаване на транспортни схеми и за осъществяване на обществени превози на територията на Столична община са ангажимент на общинските власти, се казва в позиция на общастния управител Николай Пехливанов, разпратена до медиите. В позицията си той призовава общинските съветници да разгледат отново проблема и да вземат решение в полза на гражданите.", "date": "2018.05.20", "title": "Жители на Владая на пореден протест, блокираха Е-79"}
{"url": "http://www.novinite.bg/articles/160018/Ima-li-otrovni-himikali-vav-vodata-v-Sofiya", "text": "\"Софийска вода\" отрече твърденията водата в София да е замърсена с отровни химикали. Съобщението идва във връзка с твърдение, публикувано във Facebook от депутата от БСП Таско Ерменков.Той цитира \"институции, които уважава и приятели, на които вярва\". Получил и лично съобщение, което гласи, че \"в Искъра са изсипани голямо количество отровни химикали\".Ето и пълния отговор на \"Софийска вода\":Питейната вода доставяна на потребителите на територията на Столична община, е с гарантирано качество и с отлични характеристики. Тя отговоря на абсолютно всички изисквания на Наредбата за качеството на водата и всичките й физикохимични показатели са в норма. Питейната вода подлежи на постоянен денонощен мониторинг, като последните физикохимични, органолептични и микробиологични изпитвания на водата са извършени на 19.05.2018 г. Контролните проби се взимат в най-различни точки на водопреносната мрежа, а годишно се правят над 140 000 анализа на 8000 проби. Качеството на водата се следи от Лабораторно изследователския комплекс на „Софийска вода“ по целия ѝ път от язовирите „Искър“ и „Бели Искър“, през пречистването и доставянето до домовете на потребителите.Преди два месеца Лабораторно изследователския комплекс, който е сред най-модерните в страната, обогати обхвата на акредитираните изследвания и вече може да прави  не само задължителните по наредба изследвания, в това число и за живак, но и допълнителни микробиологични анализи на утайки и продукти, използвани в пречистването на води като белина и железен трихлорид, изследвания за наличие на уран, органични замърсители и елементи и др.И нещо повече - питейната вода в София е с ниско съдържание на разтворени соли в нея. Това я прави подходяща за всекидневна употреба и полезна за нормалното функциониране на клетките в организма.", "date": "2018.05.20", "title": "Има ли отровни химикали във водата в София"}
{"url": "http://www.novinite.bg/articles/160024/Obvineniyat-v-bludstvo-s-parvoklasnichki-ostava-v-aresta", "text": "Мъжът, обвинен в блудство с първокласнички в столично училище, остава за постоянно в ареста. Това реши Софийския градски съд в неделя.33-годишният Валентин Асенов беше арестуван в петък, когато две деца съобщиха, че ги примамил в мъжката тоалетна на 17-о училище.Обвиняемият твърди, че не той е нападнал 7-годишните момичета, а те го провокирали, любопитствайки какво прави в тоалетната.", "date": "2018.05.20", "title": "Обвиненият в блудство с първокласнички остава в ареста"}
{"url": "http://www.novinite.bg/articles/160016/Predlagat-novi-pravila-za-predpisvane-na-lekarstva-za-onkobolni", "text": "Нови правила за предписване на лекарства за злокачествени заболявания, предлага здравното министерство. Предвижда се протоколите от решенията на комисиите, които предписват терапиите, да се подават електронно. Целта е да се осигури възможност за по-голям контрол на здравната каса върху разходите за онколекарства. Голяма част от онкологичните болници в страната разходват лекарствата неефективно, показват резултатите от проверките на медицинския одит през миналата година. \"Разтварят се 450 грама. Съгласно това, което ви е определено от онкологичната комисия, са 400 грама. Останалите 50 грама се унищожават\", заяви пред БНТ Емил Велчовски, главен секретар на Изпълнителна агенция \"Медицински одит\". Болниците могат да събират остатъците от медикаментите и да ги прилагат на други пациенти, поясни той. Предвижда се онкокомисиите да подават по електронен път протоколите с решенията за назначаване на терапия. Така ще се следи ефекта от лечението и ще се ограничат възможностите за грешки и злоупотреби.Освен това болниците ще трябва да описват всички остатъци от медикаменти. В момента правилото важи само за скъпоструващите такива.", "date": "2018.05.20", "title": "Предлагат нови правила за предписване на лекарства за онкоболни"}
