{"url": "https://www.novinite.bg/articles/167510/Pojar-gori-v-targovski-obekt-na-Okolovrastnoto-shose-na-Sofiya", "text": "Пожар гори в търговски обект на Околовръстното шосе на София, съобщи БГНЕС.На място има екип на пожарната. Пламъците са тръгнали в преместваем обект - тип сглобяема къща. В обекта се продават бидони и контейнери.Причините за пожара се изясняват.", "date": "2018.11.19", "title": "Пожар гори в търговски обект на Околовръстното шосе на София"}
{"url": "https://www.novinite.bg/articles/167518/Maya-Manolova-sabra-balkanskite-ombudsmani-v-Sofiya", "text": "Националните омбудсмани на 12-те балкански държави се събраха в София, за да подпишат декларация за създаване на неформална мрежа.В рамките на мрежата те ще си сътрудничат за бързо решаване на кризи и международни случаи, свързани с нарушаване на човешките права, обяви българският омбудсман Мая Манолова.По думите й проблемите на гражданите често надхвърлят границите и за тяхното решаване е нужна намесата на различни институции, включително от различни държави.Манолова посочи няколко примера за кризи, свързани с българските граждани.", "date": "2018.11.19", "title": "Мая Манолова събра балканските омбудсмани в София"}
{"url": "https://www.novinite.bg/articles/167524/Kiril-Ananiev-Moderniziraneto-na-speshnata-pomosht-e-vodesht-prioritet", "text": " Това е първата реална крачка към изпълнението на проекта за обновяване и модернизиране на спешната помощ у нас. Стартирането и изпълнението на този проект е водещ приоритет за мен и моя екип, тъй като с неговото изпълнение ще дадем по-голям достъп на българските пациенти до Спешната помощ и ще извършим сериозна модернизация на парка. Това заяви министърът на здравеопазването на Кирил Ананиев след подписването на двата договора за доставка на нови линейки, предаде репортер на БГНЕС. Здравният министър и изпълнителният директор на „София Франс Ауто“ АД Стоян Желев положиха подписите си върху двата договора за доставка на линейки с необходимото оборудване, част от мащабен проект за модернизация на спешната медицинска помощ в България. „За този проект се говори вече няколко години. Той беше спиран, преработван. Имаше голяма опасност да загубим доста големи средства от ЕС“, припомни министър Ананиев. Първите 280 нови линейки трябва да бъдат доставени в следващите три години. „В момента, в системата на спешната помощ има 651 линейки. При направения преглед на тяхното техническо състояние се установи, че по-голямата част от тях са доста амортизирани. Това, което ще направим с изпълнението на тези два договора, е да подновим и модернизираме две трети от парка на спешната помощ“, обясни още Ананиев и припомни, че по обособените позиции по проекта, отнасящи се до високопроходими линейки, няма постъпили предложения в началния етап на поръчката. В момента тя обаче в възобновена. Общата стойност на двата договора възлиза на 38 300 640, 00 лв. с ДДС. Единият е за 185 линейки, свързани с превоза, наблюдението и първоначалното лечение на пациентите. Вторият е свързан с интензивните грижи. Гаранционният срок, който ще бъде предоставен на МЗ от изпълнителят на проекта, е 5 години. Първите линейки трябва да бъдат доставени до 60 дни от подписването, а за останалите е предвиден срок от 120 дни от заявката на възложители, по график, определен за следващите 3 години. Срокът за изпълнението на дейностите по реализацията на проекта е 36 месеца, или до 23 октомври 2021 година. От своя страна изпълнителният директор на „София Франс Ауто“ АД Стоян Желев увери, че фирмата има професионалната и организационната възможност да реализира правилно тази голяма обществена поръчка. „Договорът никак не е лесен, условията за ангажиращи за изпълнителя. Ние ще направим всички по силите си да доставим качествени продукти, които да се ползват безаварийно“, подчерта той. На церемонията ще присъства и министърът на регионалното развитие и благоустройството Петя Аврамова. Тя поздрави страните по договора за неговото подписване и допълни, че с него се прави сериозна крачка към модернизацията на спешната помощ. Тя използва възможността да отчете напредъка на ОП „Региони в растеж“ и заяви, че по нея вече има постигнати 83% договореност, а в процес на изпълнение са 475 проекта", "date": "2018.11.19", "title": "Кирил Ананиев: Модернизирането на спешната помощ е водещ приоритет"}
{"url": "https://www.novinite.bg/articles/167525/Premierat-Borisov-se-sreshtna-s-turskiya-ministar-na-targoviyata", "text": "Разширяването на двустранните търговски отношения между България и Турция е обсъдил на среща с турския министър на търговията Рухсар Пекджан , премиерът Бойко Борисов. Двамата са отчели добра работа в рамките на съвместните бизнес форуми и успешна дейност на Българо-турската междуправителствена комисия за икономическо сътрудничество. През миналата година износът за южаната ни съседка е достигнал над 2 милиарда евро, а  вносът - 1.9 милиарда евро. През 2017 та турските инвестиции в България са над 81 милиона евро, интересът на турския бизнес е насочен към изграждане на транспортната и енергийна инфраструктура, строителството на жилищни, търговски и офис сгради, както и към банковия сектор.", "date": "2018.11.19", "title": "Премиерът Борисов се срещна с турския министър на търговията"}
{"url": "https://www.novinite.bg/articles/167535/Yaponskiyat-imperator-prie-Cveta-Karayancheva", "text": "Председателят на Народното събрание Цвета Караянчева беше приета на аудиенция при японския император Акихито. По време на срещата Караянчева е отправила покана член на императорското семейство да посети България.Караянчева е подчертала, че 2019 ще е важна година за двустранните отношения, защото ще бъдат чествани две годишнини – 110 години от установяването на контакти между България и Япония, и 80 години от установяването на дипломатическите отношения.Аудиенцията при император Акихито беше няколко месеца, преди той да се оттегли от трона и неговото място да заеме престолонаследникът принц Нарухито. По време на срещи с представители на бизнеса в Токио дипломатите са обсъдили възможностите за увеличаване на японските инвестиции у нас.Българска парламентарна делегация, водена от Караянчева, е на двудневно официално посещение в Япония. По време на срещи с представители на бизнеса в Токио депутатите са обсъдили възможностите за увеличаване на японските инвестиции в България.Стратегическото партньорство между Япония и ЕС и интересите на България за привличане на инвестиции и технологии са причината на приоритетното място на българо-японските отношения в българската външна политика, е отбелязала Караянчева.„Разказах за инвестициите, които правят държавата и общините, за изграждане на индустриални зони, в които инвеститорът може да дойде, да постави машините си и да започне да наема работна ръка“, коментира председателката на Народното събрание.", "date": "2018.11.19", "title": "Японският император прие Цвета Караянчева"}
{"url": "https://www.novinite.bg/articles/167540/Protest-i-v-Lovech", "text": "Граждани излязоха на мирен протест пред Областната администрация в Ловеч срещу ниския стандарт на живот и поискаха смяна на политическия модел.Недоволството, по думите им, е породено от ниските заплати и пенсии, високите цени на храните и услугите, забавените от работодателите им заплати. Протестиращите поискаха развитие на икономиката, връщане на младите хора в малките градове, както и референдуми по важните за страната въпроси.Част от недоволните поискаха създаване на президентска република, реформи в образованието, здравеопазването, енергетиката и отбраната, предаде БГНЕС", "date": "2018.11.19", "title": "Протест и в Ловеч"}
{"url": "https://www.novinite.bg/articles/167500/Manolova-Darjavata-da-sazdade-konkurentna-sreda-pri-pazara-na-gorivata", "text": "\"Протестите са гражданско право и винаги имат конкретни поводи. Социалното напрежение никак не е малко, социалното страдание, което буквално затиска хората, става все по-нетърпимо, така че за мен тези протести имат и своето основание, и обяснение, и своите справедливи каузи. Това каза омбудсманът на Република България Мая Манолова в ефира на „Здравей, България”.\"Хората ги боли най-много за нарушенията на техните права\", добави тя.Реален резултат от екотаксите няма, заяви още омбудсманът: „Те се събират от частни фирми, но върху начина, по който се инвестират тези пари няма никакъв контрол, няма публичност и прозрачност”.Манолова коментира и данъка върху старите коли. Тя обясни, че в изпратено от нея становище още при внасянето на предложението за данъка е посочила, че това е непосилна тежест за българските граждани и че хората не избират нарочно да си купят стар автомобил, а те просто нямат друга възможност. \"От това, че непрекъснато се повишават екотаксите и сега опитът да се повиши данъка върху старите автомобили - това няма да направи хората по-богати и в състояние да си купят по-нови автомобили. Това няма да доведе до ефекта, който е заложен предварително”, каза тя.По отношение на цените на горивата, Манолова обяви, че държавата трябва чрез законодателството да създаде условия за конкуретна среда при пазара на горива у нас: „Вече всички български граждани са наясно какви са причините в България цените на горивата да не са постоянно най-ниските в Европа, при положение, че имаме най-ниския акциз и най-ниските производствени разходи в цяла Европа. От различните информации и анализи стана ясно, че в 32 европейски страни има по-ниски цени на бензина, а по отношение на дизела става дума за 11 страни. Тази ситуация не е справедлива по отношение на българските граждани. Очевидно е, че държавата не определя цените на горивата. Това, което може да направи тя е да създаде конкурентна среда за естествено регулиране на цените и падането им на по-ниски нива. Има проблем с конкуренцията”.„Всички сме наясно, че живеейки в пазарна икономика, единственият начин е да се стимулира конкуренцията. Според мен държавата дължи отговор на въпроса дали е достатъчна конкуренцията в сектор \"Горива\" по отношение на данъчните складове, търговията, осигурява ли законодателството достатъчно гаранции за разширяване на конкуренцията, за собствеността и управлението на данъчните складове, има ли достатъчно възможности за внос”, каза още омбудсманът.Мая Манолова каза още, че за момента няма планове за завръщане в активната политика.", "date": "2018.11.19", "title": "Манолова: Държавата да създаде конкурентна среда при пазара на горивата"}
{"url": "https://www.novinite.bg/articles/167542/Obuchavat-direktori-na-stolichni-uchilishta-v-inovativni-tehnologii", "text": "Столичната община организира среща, на която директори на столични училища се запознаха с иновативни технологии в сферата на дигиталните умения в Лабораторията за иновации и предприемачество. Продуктите, които са предназначени за обучение на ученици бяха представени от Microsoft, пише Директорите видяха и програмирането на два робота, които ще бъдат дарени на Софийската лаборатория за иновации, за да могат учениците да се обучават на програмиране. Кметът на София Йорданка Фандъкова и директорът на Столичния инспекторат по образование Ваня Кастрева също присъстваха на събитието.Фандъкова обясни, че лабораторията работи само от месец и половина, но до този момент повече от 600 младежи са я посетили. Тя допълни, че основната цел на общината е София да се превърне в град на иновациите. Първото обучение за ученици по предприемачество и дигитални умения ще започне на 4 декември. Стопанският факултет на Софийския университет и Асоциацията на завършилите стопанския факултет са партньори на инициативата.", "date": "2018.11.19", "title": "Обучават директори на столични училища в иновативни технологии"}
{"url": "https://www.novinite.bg/articles/167544/Angelkova-Prognozite-sa-za-5-rast-na-poseshteniyata-za-zima-2018-2019-g", "text": "\r\nОчертава се нов успешен сезон в ски курортите, през който да се реализират близо 5% ръст на туристите. Гостите от Острова проявяват най-голям интерес към зимна ваканция у нас, като в Боровец се очаква техният брой да е с 5-10% увеличение. Нивата на македонски и сръбски туристи тук вероятно ще се запази, но очакваме повече български посетители и те да са около половината от всички. Това заяви министърът на туризма Николина Ангелкова на традиционна среща в Боровец с представители на местната власт и контролните органи за готовността на най-стария ни зимен център за активния сезон, съобщиха от пресцентъра на министерството. Целта на срещата е максимално и в детайли всички заинтересовани в рамките на своите компетенции да даде информация за готовността на курорта, поясни още тя.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2018.11.19", "title": "Ангелкова: Прогнозите са за 5% ръст на посещенията за зима 2018-2019 г."}
{"url": "https://www.novinite.bg/articles/167541/Remont-promenya-marshruta-na-avtobus-120", "text": "Маршрутът на автобусна линия 120 се променя заради авариен ремонт на магистрален топлопровод. Рейсовете по тази линия се движат от Зоопарка до жк “Левски” Г. Промяната влиза в сила от 04:30 на 20 ноември т. г. до полунощ на 24 ноември т. г. Автобусите на градския транспорт по тази линия ще се движат с изменен маршрут, пише В едната посока от ул. “Тодорини кукли” ще завива надясно по ул. “Левски Вековен”, наляво по бул. “Владимир Вазов” и след кръстовището бул. “Владимир Вазов”  към  “ул. Тодорини кукли”. Спирките, които се закриват са ул. “Тодорини кукли” с код 2214 и „143-ТО ОУ“ с код 0166 . Маршрутът не се променя в обратна посока.", "date": "2018.11.19", "title": "Ремонт променя маршрута на автобус 120"}
{"url": "https://www.novinite.bg/articles/167519/Ot-ChEZ-prizovavat-za-razumno-potreblenie-na-elektroenergiya", "text": "\r\nВъв връзка с понижаване на температурите през зимния сезон и повишаването на потреблението на електроенергия от ЧЕЗ призовават за разумно потребление и прилагане на мерки за енергийна ефективност, съобщиха от компанията. От ЧЕЗ напомнят, че консумацията на електроенергия е основен фактор при формиране на сметката за ток\r\n\r\n\r\n\r\n\r\n\r\n", "date": "2018.11.19", "title": "От ЧЕЗ призовават за разумно потребление на електроенергия"}
{"url": "https://www.novinite.bg/articles/167532/Shengenskata-informacionna-sistema-shte-sadarja-DNK-danni", "text": "\r\nШенгенската информационна система ще съдържа в бъдеще ДНК-данни и отпечатъци, реши днес Съветът на ЕС.\r\nПредвижда се в системата да бъдат въвеждани отпечатъци не само от пръсти, но и от длани, когато става дума за заподозрени за тежки престъпления и издирвани за участие в тероризъм.\r\n\r\nОчаква се промените да улеснят сътрудничеството между държавите от ЕС при водените разследвания, граничните проверки и борбата с незаконната миграция. Промените ще влязат в сила, след като бъдат гласувани от Европейския парламент.\r\n", "date": "2018.11.19", "title": "Шенгенската информационна система ще съдържа ДНК-данни"}
{"url": "https://www.novinite.bg/articles/167507/Ima-arestuvani-sled-vcherashnite-protesti", "text": "Общо 11 души са били задържани от органите на реда по време на протестите, обхванали страната в неделя.В столицата са задържани четирима души. Освен мъжът, шофирал демонстративно на пл. „Княз Александър I“, в различни районни управления са отведени още трима непълнолетни и един пълнолетен, които били засечени да носят забранени предмети. След снемане на обяснения и предупреждение, те са освободени, като непълнолетните са предадени на родителите.По време на протестните действия в Благоевград е установено кратковременно навлизане на пътното платно, на 9 лица са съставени протоколи по Закона за МВР. В Монтана за различни нарушения на шофьори са съставени 5 фиша и 13 акта по Закона за движение по пътищата.Актове за установени административни нарушения са съставени на трима протестиращи в Плевен, в полицейското управление е отведено едно лице. В рамките на организираното автошествие в Силистра за установени различни нарушения са съставени общо пет акта, както и три протокола по Закона за МВР.При извършени проверки на територията на област Хасково са били установени петима без документи за самоличност, двама от които непълнолетни. Те са били отведени в РУ-Свиленград за установяване на самоличността им и са им съставени съответните актове. На водачите на три автомобила са съставени актове за нарушения по Закона за движение по пътищата, след като протестиращите са паркирали автомобилите си на кръстовище, с което са затруднявали движението на транзитно преминаващи превозни средства. Установени са и други участници, извършили същото нарушение, на които също предстои съставяне на актове.В рамките на протестните действия на територията на МВР-Ямбол са съставени 28 протокола за предупреждение по Закона за МВР, 6 акта за нарушения, както и 26 глоби с фиш по Закона за движение по пътищата и Закона за българските лични документи.", "date": "2018.11.19", "title": "Има арестувани след вчерашните протести"}
{"url": "https://www.novinite.bg/articles/167531/Specakciya-sreshtu-drogata-se-provede-vav-Vraca", "text": "Полицията във Враца проведе акция срещу дрогата. За това съобщиха от Областната дирекция на МВР в града.Вчера за времето от 19.00ч. до 24.00ч. на територията на РУ-Бяла Слатина е проведена специализирана операция с цел превенция и противодействие на престъпленията, свързани с разпространени и употреба на наркотични вещества.Проверени са  12 МПС-та, 24 лица, районите около 4 учебни заведения, 2 питейни заведения. Съставени са 3 акта, санкционирани са и двама шофьори. Издадени са още 3 предупредителни протокола.", "date": "2018.11.19", "title": "Спецакция срещу дрогата се проведе във Враца"}
{"url": "https://www.novinite.bg/articles/167536/Maj-zagina-pri-katastrofa-na-nepochisten-pat-dete-e-s-opasnost-za-jivota", "text": "Мъж загина при пътен инцидент край Плевен, станал на 18 ноември вечерта. Сигнал за тежка катастрофа на път Плевен-Ловеч, до разклон за село Ралево е подаден на 18 ноември, в 19:22 часа.Местопроизшествието е посетено от екип на сектор \"Пътна полиция\" при ОД на МВР-Плевен, който установява, че при движение в посока към град Плевен, на заснежен и непочистен пътен участък водачът на лек автомобил \"Шевролет Каптива\" - 40-годишна плевенчанка, е изгубила контрол над управлението.Автомобилът се е завъртял, навлязъл е странично в лентата за насрещно движение и там е ударен в лявата странична част от насрещен лек автомобил \"Крайслер Вояджър“, управляван от 55-годишен от Ловеч.В следствие на пътнотранспортното произшествие на място е починал пътник на задна лява седалка в \"Шевролет\"-та - 31-годишен от Плевен. Останалите пътници в същия автомобил са транспортирани в плевенска болница.При медицинския преглед е установено, че 37-годишна жена има фрактура на ръката - настанена e за лечение в \"Клиника по ортопедия\" при УМБАЛ-Плевен, без опасност за живота, 10-годишна е настанена в неврохирургия, с опасност за живота, а 4-годишна е прегледана и освободена без наранявания.Водачът на другия автомобил е получил фрактура на ръката. Настанен е за лечение в \"Клиника по ортопедия\" при УМБАЛ-Плевен, без опасност за живота. Двамата водачи са изпробвани за употреба на алкохол с техническо средство, като пробите им са отрицателни. Уведомен е дежурен прокурор.", "date": "2018.11.19", "title": "Мъж загина при катастрофа на непочистен път, дете е с опасност за живота"}
{"url": "https://www.novinite.bg/articles/167543/Do-3-godini-v-Sofiya-moje-da-ima-detska-mnogoprofilna-bolnica", "text": "След 40 годишно чакане, най-накрая има надежда в София да се изгради национална детска болница. Ангажимент да внесе предложение в Министерски съвет до Коледа  е поел министър Кирил Ананиев. Той се е съгласил, че настоящата структура не е ефективна не само от медицинска, но и от икономическа гледна точка, пише Крайно наложително е изграждането на високотехнологична университетска детска многопрофилна болница. Това мнение зарадва редица медици, тъй като до момента никой не е подемал инициативата, въпреки многото идеи и намерения. Министърът е заявил, че е постигнато пълно съгласие между политическите сили. Предстои да бъде направена пътна карта на изграждането на детската болница – проектиране, определяне на терен. След това ще се премине към изграждане на болничното заведение, оборудване, обучение на персонала.Има два варианта за намиране терен за детската болница. Единият е да се разруши започнатият преди много години строеж, което би струвало доста скъпо. Вторият вариант е да се използва нов терен около София. Дори е предложено да се използва терен, собственост на Правителствена болница. Който и вариант да се избере, локацията на болницата трябва да осигурява лесен достъп.Ако не възникнат някакви пречки, дълго чаканата болница може да е готова до 3 години, пише 24 часа. Това ще помогне за по-бързата спешна помощ за деца, диагностика, обгрижване на деца с различни заболявания от цялата страна.", "date": "2018.11.19", "title": "До 3 години в София може да има детска многопрофилна болница"}
{"url": "https://www.novinite.bg/articles/167530/Preduprejdavat-za-poledici-v-Severna-Balgariya", "text": "Жълт код е обявен за утре в 8 области на Северозападна България – там се очакват снеговалежи и поледици.За днес е отправено предупреждение за цялата страна, но валежите постепенно ще отслабнат и до вечерта ще спрат, най-късно – в Североизточна България, съобщава БНР.Възстановено е електрозахранването на част от абонатите в Габрово, които останаха без ток след авария, причинена от мокрия сняг. В квартал \"Лисец\" захранването ще бъде пуснато по-късно след премахване на надвисналите върху жиците клони.", "date": "2018.11.19", "title": "Предупреждават за поледици в Северна България"}
{"url": "https://www.novinite.bg/articles/167497/Dnes-prodaljava-da-vali", "text": "Днес преди обяд валежи от сняг, ще има главно в Северозападна и централните райони на Северна България, а в останалите места ще са от дъжд. В сутрешните часове в централните райони на Северна България е възможно да се образуват поледици. Още преди обяд от югозапад валежите ще отслабнат и до вечерта ще спрат, най-късно, в Североизточна България. Вятърът ще е умерен от изток-североизток, в Източна България до силен, но през деня ще се ориентира от северозапад и ще отслабва. Максималните температури в крайните югозападни райони, Горнотракийската низина и по Черноморието ще са между 9° и 14° , в останалата част на страната - предимно между 1° и 6°. В планините преди обяд ще бъде облачно, на много места с валежи от сняг, под 1700-1800 метра – от дъжд. Още преди обяд от запад валежите ще спират, облачността ще се разкъсва и намалява, най-късно в планините в Източна България. Вятърът ще е силен до бурен, но през деня ще се ориентира от югозапад и ще отслабва. Температурите ще се повишат и максималната на височина 1200 метра ще е около 5°, на 2000 метра – около минус 1°.По Черноморието ще бъде облачно с валежи от дъжд, на много места - значителни. До вечерта валежите ще отслабнат и спрат. Вятърът ще е умерен до силен, преди обяд от югоизток, по-късно през деня ще се ориентира от северозапад. Максималните температури ще са между 13°-15°, близки до температурата на морската вода. Вълнението на морето ще е 3-4 бала и през деня ще отслабва.", "date": "2018.11.19", "title": "Днес продължава да вали"}
{"url": "https://www.novinite.bg/articles/167538/Sankcionirat-protestirashti-v-Kardjali", "text": "35 полицаи от управленията в Момчилград и Кърджали са участвали в охраната на обществения ред при проведените протести в неделя, 18 ноември. Няма извършени груби нарушения на реда.Служители на Пътна полиция разполагат със снимков материал на автомобили на пътното платно в района на спирка „Джебел“, които за кратко време са пречили на движението. След преглед на записите на шофьорите ще бъдат наложени санкции по Закона на движението по пътищата. ", "date": "2018.11.19", "title": "Санкционират протестиращи в Кърджали"}
{"url": "https://www.novinite.bg/articles/167503/Tereza-Mej-s-klyuchova-rech-predi-Brekzit", "text": "\r\nВъв Великобритания днес се очаква важна реч на премиера Тереза Мей. Тя ще говори по време на Годишната конференция на основната британска организация на работодателите.\r\nОчаква се да изрази увереност, че Брекзит ще се състои и че въпреки критиките срещу постигнатото от нейния кабинет споразумение с Брюксел, то ще бъде прието. На конференцията ще говори и лидерът на лейбъристката опозиция Джеръми Корбин, който определи договора като \"нескопосан и лоша сделка\". В петък лидерите на страните от ЕС се събират на извънредна среща на Върха, за да обсъдят споразумението с Лондон.", "date": "2018.11.19", "title": "Тереза Мей с ключова реч преди Брекзит"}
{"url": "https://www.novinite.bg/articles/167517/Valchev-Zalagame-vazpitavane-na-cennosti-v-obrazovatelnata-sistema", "text": "Съвместно с учители, експерти и социални партньори разработихме проект на Национална стратегия за възпитание на учениците. Това каза министърът на образованието Красимир Вълчев, който участва в конференция на тема „Ценности и образование“, предаде репортер на БГНЕС.“Възпитателната функция винаги е била неизменна част от образованието и в момента образователните институции осъществяват такава функция. Но в същото време не сме дефинирали периметъра на тази възпитателна функция и това се опитваме да провокираме с тази стратегия“, заяви Вълчев.Министърът участва в конференция на тема „Ценности и образование“ заедно с представители на синдикатите, депутати, университетски преподаватели и учители. Разглеждат се образователните политики за определянето на параметрите на възпитателната работа.", "date": "2018.11.19", "title": "Вълчев: Залагаме възпитаване на ценности в образователната система"}
{"url": "https://www.novinite.bg/articles/167528/Savetat-na-ES-podkrepi-predvaritelnoto-sporazumenie-s-Velikobritaniya", "text": "Съветът на ЕС подкрепи постигнатото предварително споразумение по оттеглянето на Великобритания. Това съобщи след заседанието главният преговарящ от страна на ЕС Мишел Барние.Никой не трябва да отстъпва от постигнатия напредък, трябва да запазим спокойствие и да се съсредоточим върху необходимостта оттеглянето да бъде в условията на ред, посочи той. Барние съобщи, че остава да се определят възможностите за удължаването на преходния срок, след който Великобритания ще прекрати изцяло досегашната си обвързаност с ЕС.По думите на Барние в преходния срок, чието начало е на 30 март догодина, Великобритания запазва участието си в единния пазар и митническия съюз. Според предварителното споразумение този срок изтича 21 месеца по-късно - на 31 декември 2020 година.Барние поясни, че този преход може да бъде удължен еднократно по искане на Лондон, подкрепено единодушно от държавите в ЕС. Той добави, че удължаването на преходния срок ще доведе до нови задължения на Лондон към бюджета на ЕС, които не би могъл да изчисли.", "date": "2018.11.19", "title": "Съветът на ЕС подкрепи предварителното споразумение с Великобритания"}
{"url": "https://www.novinite.bg/articles/167498/Kmetat-na-Sofiya-Stolicata-e-gotova-za-zimata", "text": "София готова за зимата. Няколко почистващи фирми са проверени и са показали, че имат подготовка за студения сезон. Това каза кметът на София Йорданка Фандъкова в интервю пред Нова телевизия.  169 снегорините ще чистят града, а 41 в районите извън него. При обилен снеговалеж временно ще се затварят пътни участници. Фирмите знаят, че ще плаща за свършена работа. За миналата година са наложени глоби за 3,5 млн. лв. каза кметът“И в момента взимаме спешни мерки и има контрол за горенето на гуми и отпадъци. Последната седмица са съставени 50 акта. Парламентът разгледа промените в закона и съм доволна, че наши предложения ще бъдат приети. Това са за стандарти за горивата и ще се изисква намаляването на сяра и пепел във въглищата. А МОСВ да разработи наредба и за качеството на дървата. Идеята на вчерашния Ден за по-чист въздух е да се разбере, че качеството на въздуха зависи от всеки един от нас”, коментира кметът на София.Над 150 коли спрени от проверени над 2000 са спрени от движение. “Значи има ефект. Да се проверяват и колите в движение”, препоръча Фандъкова. Тя обяви, че след пилотни проекти на Столична община за подмяна на печки с екологично гориво вече има готовност да се започне програма.“Чистотата на въздуха изисква инвестиции и затова избрахме подкрепата за хората. С програмата ще финансираме подмяната или включването в газ, електричество и печки на пелети. Със социалния министъра сме разговаряли и искаме да подкрепил социално слаби семейства чрез енергийни помощи”, каза Фандъкова. Тя е категорична, че ще продължи модернизирането и на градския транспорт в столицата, за да се предложи алтернатива на гражданите, да слязат от личните си автомобили.Според нея някои политически сили ще се възползват от оставката на вицепремиера Валери Симеонов, защото ситуацията е предизборна, коментира Фандъкова, която е и зам.-председател на ГЕРБ. Столична община работи добре с организациите, подкрепящи майките на деца с увреждания, каза тя.Четири протеста ще има в столицата в неделя и за тях има подадени заявления, каза кметът.", "date": "2018.11.19", "title": "Кметът на София: Столицата е готова за зимата"}
{"url": "https://www.novinite.bg/articles/167504/Fandakova-Osnovnite-bulevardi-i-ulici-sa-pochisteni-ot-snega", "text": "\r\n169 машини са участвали в снегопочистването на София през нощта. Почистени са улиците и булевардите на обществения транспорт, както и основните трасета. Продължават да са на терен машини, снеговалежът се очаква да спре, но пък температурите падат. Това каза кметът на София Йорданка Фандъкова на извънреден брифинг тази сутрин\r\n\r\n\r\n\r\n\r\n\r\n", "date": "2018.11.19", "title": "Фандъкова: Основните булеварди и улици са почистени от снега"}
{"url": "https://www.novinite.bg/articles/167505/V-Ruse-otvarya-vrati-nova-krizisna-trapezariya", "text": "\r\nВ Русе днес отваря врати нова кризисна трапезария, в която през зимните месеци хората без дом ще могат да получават топъл обяд и подслон. Междувременно доброволци от Българския червен кръст ще им помагат на място да си извадят документи и да си намерят работа.\r\n\r\n\r\n\r\n\r\n", "date": "2018.11.19", "title": "В Русе отваря врати нова кризисна трапезария"}
{"url": "https://www.novinite.bg/articles/167529/42-000-migranti-sa-poiskali-ubejishte-v-Garciya-prez-minalata-godina", "text": "\r\nПрез 2017 г. от Турция в Гърция са влезли и са поискали убежище 42 305 души, съобщава агенция АНА-МПА, като се позовава на данни на Европейската програма за междурегионално сътрудничество ESPON.\r\n\r\n\r\n\r\n\r\n\r\n\r\n\r\n", "date": "2018.11.19", "title": "42 000 мигранти са поискали убежище в Гърция през миналата година"}
{"url": "https://www.novinite.bg/articles/167502/Podpisvat-dva-dogovora-za-novi-linejki", "text": "Нови линейки за спешна медицинска помощ. Здравният министър Кирил Ананиев ще подпише два договора за доставка на нови линейки с необходимото оборудване.За модернизацията на спешната помощ ще бъдат отпуснати 163 милиона лева. Тя включва не само 400 нови линейки със съвременно оборудване, но и обновяване на спешните центрове и филиали в страната. Обещанието на здравните власти е, че така ще се  повиши ефективността на спешната помощ и качеството на медицинската дейност при спешни случаи.", "date": "2018.11.19", "title": "Подписват  два договора за нови линейки"}
{"url": "https://www.novinite.bg/articles/167509/Trima-zaginali-pri-katastrofi-prez-poslednoto-denonoshtie", "text": "Трима души са загинали при 31 тежки катастрофи в страната през последното денонощие, съобщиха от пресцентъра на МВР. При пътните инциденти са били ранени 49 души. В София са станали четири тежки и 41 леки пътнотранспортни произшествия. Загинал е един човек, а седем са били ранени.", "date": "2018.11.19", "title": "Трима загинали при катастрофи през последното денонощие"}
{"url": "https://www.novinite.bg/articles/167508/TOL-taksa-za-okolo-60-ot-patishtata-u-nas", "text": "Председателят на управителния съвет на Научно-техническия съюз по транспорт, Ясен Ишев, сподели пред БНР, че около 55-60% от пътната мрежа се планира да бъде включена в ТОЛ таксата. С времето този обхват вероятно ще се разширява.„Основната цел на по-разширения обхват е това да не се допусне тежкотоварни автомобили да използват второкласна и третокласна пътна мрежа, която не е пригодена за тези тежки товари и много по-бързо ще се разрушава“, коментира Ишев.„Миналата седмица на сайта на МРРБ бяха публикувани наредба, изменение и допълнение на правилника за прилагане на Закона за пътищата и текст за таксите, които се събират. Всички те са с цел да приведат тази подзаконова нормативна уредба в съответствие със Закона за пътищата. Струва ми се, че има неразбиране от страна на ползвателите на пътната мрежа. И в момента на „Дунав мост“ се събират такси“, обясни Ишев и подчерта, че такива такси съществуват и в Европа.Той даде пример с Австрия, където освен за винетка се плаща и отделно за определени съоръжения, например някои тунели. Според него е нормално да се събира отделна такса например за тунелите на Шипка и Петрохан. „Не бих казал, че съоръженията са несигурни. Мисля, че се взимат достатъчно сериозни и адекватни мерки в последно време за тяхното привеждане в нормално експлоатационно състояние“, коментира още Ясен Ишев пред БНР.", "date": "2018.11.19", "title": "ТОЛ такса за около 60% от пътищата у нас"}
{"url": "https://www.novinite.bg/articles/167545/Precedent-Prokuraturata-iska-zabrana-za-napuskane-na-stranata-za-arestanti", "text": "Прокуратурата е поискала от Специализирания наказателен съд да забрани на намиращите се в ареста Дecиcлaвa Ивaнчeвa и Билянa Πeтpoвa да напускат страната.Искането на спецобвинението ще се гледа от съдия Иво Хинов утре, казаха за \"Хоризонт\" от защитата на отстранената като кмет на \"Младост\" Иванчева и бившата ѝ заместничка Петрова.В петък магистратът промени мерките им неотклонение – от \"задържане под стража\" на \"домашен арест\", но прокуратурата светкавично протестира определението и Апелативният съд спря изпълнението му.Юристи коментираха, че е прецедент да се иска ограничителна мярка, каквато е зaбpaнaта зa нaпycĸaнe нa cтpaнaтa, при положение че Иванчева и Петрова продължават да са в ареста.", "date": "2018.11.19", "title": "Прецедент: Прокуратурата иска забрана за напускане на страната за арестанти"}
{"url": "https://www.novinite.bg/articles/167512/V-Berkovica-zapochna-kampaniya-za-topal-obyad", "text": "В Берковица започна кампания за топъл обяд за нуждаещите се. В предаването „Преди всички“ Радослав Григоров от Инициативна група „Заедно за Берковица“ обясни:„Кампанията ще завърши в началото на декември. Броят на хората, до които ще достигнем, зависи от финансовите средства, които успеем да съберем. Събираме и средства, и дарения под формата на пакетирани храни. Целта ни е да достигнем до максимален брой хора. Насочваме се основно към възрастни хора, пенсионери под социалния минимум, самотни хора, инвалиди. Пакетите ще се разнасят по домовете. Самата кампания може би ще бъде проведена на 8 декември“.Хората, които ще получат помощта, се избират след консултация с кметовете и кметските наместници, каза Григоров.", "date": "2018.11.19", "title": "В Берковица започна кампания за топъл обяд"}
{"url": "https://www.novinite.bg/articles/167501/Nova-valna-ot-protesti-v-cyalata-strana", "text": "След масовото недоволство, което заля българия в неделния ден - нова вълна от протести в цялата страна. Основните искания - оставка на кабинета, по-ниски цени на горивата, без увеличение на застраховката \"Гражданска отговорност\" и данъците за старите коли. През вчерашния ден, протести спряха за часове движението през няколко гранични пункта с Трция и Гърция. Блокади имаше и по магистралите и основните пътища на страната. Протести се проведоха и в редица градове. До сериозни произшествия не се стигна, а по данни на МВР, в недоволството са се включили 1780 автомобила и 3500 души. ", "date": "2018.11.19", "title": "Нова вълна от протести в цялата страна"}
{"url": "https://www.novinite.bg/articles/167513/Jiteli-na-Lyulin-i-Studentski-grad-izpolzvat-naj-chesto-noshttniya-gradski-transport", "text": "Близо 13 хил. столичани се възползват от нощтния градски транспорт в София. От пускането на услугата на 7 април до момента са продадени над 90 хил. билета от 2лв. От Столична община все още не са взели решение дали ще продължат нощтния градски транспорт и през следващата година. Те трябва да обявят решението си до края на 2018, пише Най-натоварени са автобусите по маршрута до кв. “Люлин”, а след това се нареждат тези до Студентски град информира Центърът за градска мобилност пред Труд. В дните от петък до неделя линиите се ползват от общо 700 души, тогава са най-пълни. До сега не е имало нарушители, които да се возят без билет, не е имало и случаи на нападения. Във всяко превозно средство има кондуктор, които продава билети. Те са снабдени с камери за по-голяма безопасност.", "date": "2018.11.19", "title": "Жители на Люлин и Студентски град използват най-често нощтния градски транспорт"}
{"url": "https://www.novinite.bg/articles/167511/29-po-Rihter-kraj-Blagoevgrad", "text": " Земетресение с магнитуд 2,9 по скалата на Рихтер е регистрирано на територията на България, в Благоевградско, предаде кореспондентът на БГНЕС в региона. Земният трус е усетен в 4.09 ч. тази сутрин с епицентър на 10 км югоизточно от Благоевград и на 81 км южно от София, с дълбочина 2 км. Няма данни за материални щети.", "date": "2018.11.19", "title": "2,9 по Рихтер край Благоевград"}
{"url": "https://www.novinite.bg/articles/167506/Avtobus-padna-v-kanavka-kraj-Sevlievo", "text": "Пътнически автобус в посока София е пропаднал в канавка край местността Кална Кория, Севливо, след като е изгубил контрол заради натрупалия се сняг, съобщиха от МВР. При инцидента няма пострадали. Движението в района не е затруднено.", "date": "2018.11.19", "title": "Автобус падна в канавка край Севлиево"}
{"url": "https://www.novinite.bg/articles/167520/NZOK-i-BLS-zapochvat-pregovori-za-nov-ramkov-dogovor", "text": "Здравната каса и българският лекарски съюз започват преговорите по Националния рамков договор за следващата година. Ще бъдат обсъдени цените и обемите на медицинските дейности в болничната помощ. Въпреки увеличението на бюджета на касата с 490 млн. лева от Лекарския съюз предупредиха, че някои законови промени като прехвърлянето на Фонда за лечение на деца и Комисията за лечение в чужбина към Здравната каса, както и преминаването на Изпълнителната агенция „Медицински одит\" и Изпълнителната агенция по трансплантация към Агенция „Медицински надзор\", не трябва да става без обществено обсъждане. Преговорите по Рамковия договор трябва да приключат до 29-ти ноември.", "date": "2018.11.19", "title": "НЗОК и БЛС започват преговори за нов рамков договор"}
{"url": "https://www.novinite.bg/articles/167522/Minor-zagina-v-rudnik-v-Madan", "text": "Късно снощи той е бил затрупан от скална маса. Сигналът е подаден малко след 22 ч. Загиналият е на 34 години и е работил в рудник \"Крушев дол\", който е част от \"Горубсо\" - Мадан. По случая е образувано следствено дело.", "date": "2018.11.19", "title": "Миньор загина в рудник в Мадан"}
{"url": "https://www.novinite.bg/articles/167514/Majkite-na-deca-s-uvrejdaniya-Vidya-se-che-edin-spravedliv-protest-moje-da-uspee", "text": "Въпреки оставката на Валери Симеонов в качеството му на вицепремиер, майките на деца с увреждания, които 26 дни протестираха именно с искането той да отпадне от властта, ще продължат с протестните действия. Сега те ще отстояват исканията си за по-адекватно законодателство за хората с увреждания.„Аз мога да кажа, че оставката по принцип е един морален акт. И трябваше да бъде подадена много по-рано, а не след 26 дни. Ние доказахме, че събудихме гражданското общество. Доволни сме, защото поставихме началото. Предполагаме ще започне едно съобразяване, промяна на начина на говорене на политиците към обществото. И това е страхотна победа, наистина”, коментира Боряна Драганова от инициативата „Системата ни убива” пред bTV.„Това е една политическа игра, в която ни вкараха, за съжаление. 26 дни не са малко време да ни накарат да стоим на протести пред Министерския съвет. Ние нямаше как да се откажем”, заяви Весела Одажиева.Според майките оставката на Симеонов дава ясен сигнал на цялото общество, че един справедлив протест може да успее. А изреченото от него те определиха като модел на поведение и език на омразата, който се мултиплицира.Майките не отрекоха, че понякога между тях има разногласия – протестите им започнаха още в началото на лятото и все още продължават, но разединение със сигурност няма. „Ние сме различни хора, обединени от една кауза”, обобщи Боряна Драганова.", "date": "2018.11.19", "title": "Майките на деца с увреждания: Видя се, че един справедлив протест може да успее"}
{"url": "https://www.novinite.bg/articles/167523/OAE-tarsyat-da-kupyat-hilyadi-hektari-zemya-v-Balgariya", "text": "Публикувано във факти.бг:Обединените арабски емирства (ОАЕ) искат да купят в България хиляди хектари земеделска земя като част от приоритетната си програма за продоволствена сигурност.\"Наскоро една от големите ни компании - \"Ал Дахра Груп\", се сдоби с 57 хиляди хектара земя в района на румънския град Браила. Идеята ни е да направим същото и тук, в България\", каза пред в.\"24 часа'Мариам ал Мехаири - държавен министър на продоволствената сигурност на ОАЕ.По време на посещението си в София Мариам ал Мехаири се срещна с министъра на земеделието, храните и горите Румен Порожанов и с министъра на икономиката Емил Караниколов. В делегацията са включени и хора от ръководството на компанията, която изкупува земеделски земи.Визитата у нас е вследствие на проведените разговори между премиера Бойко Борисов и престолонаследника на Абу Даби принц Мохамед бин Зайед ал Нахаян миналия месец.Тогава за пръв път бе лансирана и идеята за изграждането на продоволствени хранителни хъбове на Балканите.", "date": "2018.11.19", "title": "ОАЕ търсят да купят хиляди хектари земя в България"}
{"url": "https://www.novinite.bg/articles/167526/Koli-se-udariha-na-samoletnata-pista", "text": "Катастрофа на територорията на Летище София между кола на дирекция “Сигурност” на аеропорта и автомобил на фирма за кетъринг. Превозните средства са се ударили в периферната част на летището и не са попречили на работата. Инцидентът е станал  сутринта в събота информира При удара няма пострадали и не е нарушена работата на летището, защото там където е станала катастрофата рядко минават самолети. За инцидента няма подаден сигнал в полицията. От там обясняват, че катастрофите на територията на Летище София се обслужват от служители на самия аеропорт, защото инфраструктурата му не се води градски път.", "date": "2018.11.19", "title": "Коли се удариха на самолетната писта"}
{"url": "https://www.novinite.bg/articles/167527/MON-shte-motivira-decata-kam-injenerni-nauki", "text": "За следващата година е предвидено 1,5 млн. лв. за стипендии на ученици, които се обучават в дуална форма.\"Дуалната форма на обучение трябва да се разширява. За следващата година сме гласували такива средства за стипендии на ученици, които са включени в дуална форма на обучение. Предстои да се стартира проект, който ще подготвя допълнителни условия за разширяване на дуалната форма на обучение\", посочи министърът на образованието и науката Красимир Вълчев на конференция \"Ценности и образование\".Разработваме проектна стратегия за възпитателната работа, но искаме да провокираме разговор по нея, каза Вълчев. Образователният министър изтъкна, че се надява по време на дебатите да се откроят наборите от ценности, в които искаме да възпитаме децата си, кои са инструментите и как въобще отделяме време за възпитателни дейности.\"В проекта се залага да възпитаме децата в толерантност, уважение, нравствени и патриотични ценности. Стратегията е засегнала и трудовото възпитание, дисциплина и отговорност\", коментира Вълчев.\"Нашата цел е да мотивираме повече деца да се включат в техническо-професионално образование с инженерно-технически специалности в системата на висшето образование\", каза още министърът.\"Образователната реформа в дуалното и професионалното обучение трябва да продължи със стъпките, които сме приели, но в по-ускорена форма. В момента правим преструктуриране на приема. Догодина формулата за преструктуриране ще бъде от профили и професии, свързани с предмети като математика, природни науки и техника. Нашата цел е да мотивираме повече деца да се включат в техническо-професионално образование с инженерно-технически специалности в системата на висшето образование\", посочи той.Според него в тези сфери ще бъде най-големият бъдещ недостиг на кадри. \"Най-голямата загуба ще бъде, ако не подсигурим специалисти. Добрата новина е, че се увеличава броят на учениците и паралелките в дуална форма на обучение\", обясни образователният министър.Той посочи, че скоро са били направени и законови промени, които да облекчат дуалната форма на обучение.\"Надявам се, че ще продължи този политически консенсус за разширяване на тази образователна форма. Тя дава възможности да върнем част от загубената репутация на професионалното образование. Днес пазарът на труда ни казва, че позициите, които изискват професионално-техническо образование ще бъдат тези с най-висок ръст на доходите, с най-голямо търсене и ние трябва да направим всичко възможно да мотивираме повече деца да се включат в това образование\", каза той.Прочети още на: ", "date": "2018.11.19", "title": "МОН ще мотивира децата към инженерни науки"}
{"url": "https://www.novinite.bg/articles/167521/Avariya-ostavi-bez-tok-chast-ot-centara-na-Sofiya", "text": "Голяма авария остави част от центъра столицата без електрозахранване за повече от час, съобщава БГНЕС.Ток няма на ул. \"Позитано\", бул. \"Христо Ботев\", част от ул. \"Алабин\", ул. \"Три уши\", район \"Триадица\". Засегнати от аварията са и много адреси в община Възраждане в централната част на столица, както и ул. \"Отец Паисий\", ул. \"Цар Самуил\", ул. \"Братя Миладинови\", бул. \"Ал. Стамболийски\", ул. \"Стефан Стамболов\", ул. \"Лавеле\", ул. \"Ломска\", ул. \"Княз Борис\" I, бул. \"Тодор Александров\". Ток няма и в Зона Б-5-3, Зона Б-5, ул. Средна гора, ул. \"Опълченска\", бул. \"Възраждане\", ул. \"Марко Балабанов\", кв. \"Разсадника\", както и в квартал \"Люлин\" – трета, четвърта, пета и шеста част.От ЧЕЗ съобщават, че е планирано аварията да бъде отстранена до 12 часа. Аварийните екипи на ЧЕЗ работят за максимално бързо възстановяване на подаването на електричество. ", "date": "2018.11.19", "title": "Авария остави без ток част от центъра на София"}
{"url": "https://www.novinite.bg/articles/167533/MVR-i-DANS-proveryavat-izdadenite-na-chujdenci-balgarski-pasporti", "text": "Министър-председателят Бойко Борисов възложи на Министерство на вътрешните работи (МВР) и на Държавна агенция „Национална сигурност“ (ДАНС) да направят проверка на издадените български документи за самоличност на чужди граждани за последните пет години. Това съобщиха от правителствената информационна служба.Премиерът изиска резултатите от проверката да са налице във възможно най-кратък срок.", "date": "2018.11.19", "title": "МВР и ДАНС проверяват издадените на чужденци български паспорти"}
{"url": "https://www.novinite.bg/articles/167515/Futbolna-sreshta-ogranichava-dvijenieto-v-stolicata-dovechera", "text": "Забранява се престоят и паркирането на пътни превозни средства, с изключение на автомобилите на участниците в мероприятието, както следва:От 08:00 часа на 16.11.2018 г. до 24:00 часа на 19.11.2018 г. при сектор \"Г\" на Националния стадион \"Васил Левски\".От 12:00 до 24:00 часа на 19.11.2018 г. на моста пред Национален стадион \"Васил Левски\". От 20:30 часа на 19.11.2018 г. до приключване на футболната среща, само при необходимост и по преценка на ръководството на СДВР, се забранява влизането на пътни превозни средства в двете посоки, с изключение на автобусите на масовия градски транспорт по:„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.11.19", "title": "Футболна среща ограничава движението в столицата довечера"}
{"url": "https://www.novinite.bg/articles/167537/Otvaryat-krizisnite-centrove-do-kraya-na-sedmicata-v-stolicata", "text": "До края на седмицата двата кризисни центъра, които се намират в столичния квартал „Захарна фабрика“ ще отворят врати. Те ще дадат подслон на 170 души в мразовитите нощи като има възможност капацитетът им да бъде разширен. Това казаха за БГНЕС от пресцентъра на Столичната община. „Все още не са отворени, защото има свободни места в центровете за временно настаняване. През почивните дни трима души са потърсили подслон и са били настанени в такива центрове. В тях има още над 10 свободни места“, казаха още от общината. Сигнали за мръзнещи хора могат да се подават на телефон 112. В кризисните центрове, хората без дом ще могат да пренощуват и да се изкъпят, като в светлата част на деня ще трябва да напуснат кризисния център и да се върнат отново вечерта. Желаещите да спят на топло нямат ограничения в броя на нощувките там", "date": "2018.11.19", "title": "Отварят кризисните центрове до края на седмицата в столицата"}
{"url": "https://www.novinite.bg/articles/167539/Zaradi-snega-Zatrudneniya-po-patishtata-v-Rodopite", "text": "Десетки селища в Пазарджишко и Смолянско са без ток след падналия сняг. Проходът „Превала“ беше затворен за камиони с ремаркета и полуремаркета.След като цяла нощ проходът беше затворен за движение, днес по обед трасето беше почистено напълно от снега и опесъчено. Проходът вече е отворен за преминаване на тежкотоварни камиони с ремаркета и полуремаркета. Снежната покривка в Смолянска област стигна до 20 см. Няма затворени пътища, но има заледени участъци.Четири села в Община Смолян и две в Община Баните осъмнаха без ток. Заради тежкия сняг дървета паднали и скъсали електропроводи. Село Кутела е без електричество вече цяло денонощие. Няколко екипа на енергодружеството в Южна България се борят да отстранят авариите.Шофьори се оплакват, че снощи пътят между Пампорово и Смолян не бил почистен. От пътноподдържащата фирма обясниха, че над 50 машини са били ангажирани цяла нощ със снегопочистването в района. 100-годишно дърво едва не премаза автомобил в село Момчиловци.Синоптиците предупреждават, че тази нощ температурите ще паднат под нулата, което е предпоставка за поледици.", "date": "2018.11.19", "title": "Заради снега: Затруднения по пътищата в Родопите"}
{"url": "https://www.novinite.bg/articles/167516/Rekonstrukciya-na-vodoprovod-ogranichava-dvijenieto-po-ul-Parva-balgarska-armiya", "text": "\r\nОт 20.11.2018 г. до 21.12.2018 г. се забранява влизането на пътни превозни средства /ППС/ в кръстовището на бул. \"Илиянци\", ул. \"Сергей Румянцев\" и ул. \"Локомотив\".", "date": "2018.11.19", "title": "Реконструкция на водопровод ограничава движението по ул. \"Първа българска армия\""}
{"url": "https://www.novinite.bg/articles/167534/BChK-razkri-chetiri-punkta-za-bedstvashti-patnici-v-Severna-Balgariya", "text": "Четири пункта за бедстващи пътници отварят врати от днес в Североизточна България. Във всеки един от тях могат да пренощуват по десет души, закъсали с автомобилите си. При нужда Българският червен кръст има готовност да разкрие и още два допълнителни центъра, съобщава БНТ.Закъсалите пътници по пътя Русе-София могат да се подслонят в пунктовете в Бяла и село Пиргово, а тези, които попаднат в преспите на пътя Русе-Варна могат да пренощуват в центъра в село Бъзън. Във всички пунктове има топли завивки, храна и напитки.А кметството на село Бръшлен е в готовност да приеме в туристическо-информационния център до 40 закъсали пътници по пътя Русе - Силистра.При обилни снеговалежи и непроходими пътища 20 обучени спасители от Българския червен кръст в Русе ще правят мобилни обходи, за да помагат на бедстващите.При необходимост има готовност и за ангажиране на допълнителна медицинска помощ на бедстващи в областта, уточниха от БЧК.", "date": "2018.11.19", "title": "БЧК разкри четири пункта за бедстващи пътници в Северна България"}
