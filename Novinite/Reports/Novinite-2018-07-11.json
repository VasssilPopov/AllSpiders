{"url": "https://www.novinite.bg/articles/161903/Sredniyat-osiguritelen-dohod-za-stranata-za-maj-e-88418-leva", "text": "Средният осигурителен доход за страната за май 2018 г. е 884.18 лв., съобщиха от НОИ. Средномесечният осигурителен доход за страната за периода от 1 юни 2017 г. до 31 май 2018 г. е бил 849. 72 лв.Определеният средномесечен осигурителен доход за страната за посочения период служи при изчисляване на размерите на новоотпуснатите пенсии през юни 2018 г., съгласно чл. 70, ал. 2 от Кодекса за социално осигуряване.", "date": "2018.07.11", "title": "Средният осигурителен доход за страната за май е 884.18 лева"}
{"url": "https://www.novinite.bg/articles/161905/Turski-tim-poiska-Vezenkov", "text": "Двукратният шампион на Турция и настоящ такъв във втория по сила европейски клубен турнир Юрокъп - Дарюшафака, също се интересува от българския национал Александър Везенков. Специализираното издание Planeta Basket допълва, че ситуацията около 22-годишното крило се следи под лупа от гръцкия Олимпиакос и от испанския Гран Канария.Дарюшафака триумфира в Юрокъп под ръководството на Дейвид Блат, който в последствие напусна и пое Олимпиакос. Титлата обаче гарантира на истанбулския тим участие в Евролигата през сезон 2018/2019.Везенков е свободен агент, след като се раздели с Барселона в началото на месец юли. В кариерата си той е играл за каталунците и за гръцкия Арис (Солун), а през миналата година бе избран под №57 в Драфта на НБА от Бруклин Нетс. Името му не спира да се спряга за най-различни участници в Евролигата, като освен Олимпиакос, Гран Канария и Дарюшафака, за интерес към него се говореше и от страна на Панатинайкос и Анадолу Ефес.", "date": "2018.07.11", "title": "Турски тим поиска Везенков"}
{"url": "https://www.novinite.bg/articles/161907/Tir-zatapi-dvijenieto-prez-Prohoda-na-Republikata", "text": "Временно движението по път II-55 Вонеща вода - Мишеморков хан /Проход на Републиката/ се осъществява в една лента поради отстраняване на аварирал тежкотоварен автомобил. Това съобщиха от пресцентъра на Агенция \"Пътна инфраструктура\" (АПИ). Шофьорите да се движат с повишено внимание и съобразена скорост, спазвайки указанията на служителите на \"Пътна полизция\".", "date": "2018.07.11", "title": "Тир затапи движението през Прохода на Републиката"}
{"url": "https://www.novinite.bg/articles/161909/Obnovyavat-spirkite-v-Shumen", "text": "От началото на годината работниците от Общинското предприятие “Строителство и благоустройство” са ремонтирали и обновили  общо шест автобусни и железопътни спирки в града по бул. “Мадара” и бул. “Симеон Велики” в град Шумен.До края на 2018 г. ще бъдат поставени още шест нови спирки на бул. Симеон Велики” до Кооперативния пазар, спортна зала „Младост“,  РУСО и в района на \"Арена Шумен\".", "date": "2018.07.11", "title": "Обновяват спирките в Шумен"}
{"url": "https://www.novinite.bg/articles/161899/Protestirashti-targovci-na-goriva-blokiraha-granicata-s-Turciya", "text": "Протест на собственици на малки бензиностанции блокира границата с Турция.Камиони препречиха входа към южната ни съседка на граничния пункт „Капитан Андреево”. Причината - готвените промени в Закона за горивата.Демонстрацията стана причина за сериозни задръствания по границата.В сряда по обяд вносителят на законопроекта Емил Димитров – Ревизоро обяви в пленарна зала, че исканията на търговците ще бъдат взети предвид и протестите им се обезсмислят.Според вицепремиера Валери Симеонов текстовете са лобистки, а от партньорите им от ВМРО контрираха, че Симеонов саботира премиера. Срещу вицепремиера се обявиха и големите бензиностанции в страната.", "date": "2018.07.11", "title": "Протестиращи търговци на горива блокираха границата с Турция"}
{"url": "https://www.novinite.bg/articles/161895/V-Blagoevgrad-otnovo-protestirat-v-zashtita-na-Pirin", "text": "Отново оргазнизират протест в Благоевград в защита на Пирин днес, 11 юли.Протестът е срещу решение на Министерския съвет от 29-ти декември 2017 г.,което дава  възможност за строителство в Национален парк „Пирин“. Недоволните се обявяват и срещу корупцията на всички нива, непрозрачното взимане на решения и държавната подкрепа за бизнеси, които източват в офшорни фирми спечеленото в ущърб на българската природа.Протестът ще започне в 18:30 часа пред Ларгло мол в Благоевград.", "date": "2018.07.11", "title": "В Благоевград отново протестират в защита на Пирин"}
{"url": "https://www.novinite.bg/articles/161910/Prieha-sporniya-zakon-za-gorivata", "text": "Спорният закон за горивата беше приет от депутатите и на второ четене в парламента. За регистрация търговците на горива на едро ще трябва да имат внесен капитал 1 млн. лева, а за тези, които по закон нямат капитал - активи в размер не по-малък от 1 млн. лева. Първоначалното предложение беше капиталът да бъде 3 млн. лева. Изискването за търговците на дребно е внесен капитал не по-малък от 20 хил. лева или имущество в размер не по-малък от 20 хил. лева за всеки обект. За съхраняване на нефт извън данъчни складове изискването е внесен капитал в размер не по-малък от 1 млн. лева или активи в същия размер. Лицето трябва да разполага със собствени или наети съдове за съхранение на втечнен нефтен газ, а обектите за съхранение трябва да разполагат с физическа охрана или сигналноохранителна техника. Дистрибуторите трябва да разполагат с минимум 10 хил. собствени бутилки за съхранение. Законът доведе до противоречиви изявления в групата на „Обединени патриоти”. След пленарното заседание в стаята им се състоя съвет, на който трите партии трябва да се разберат.", "date": "2018.07.11", "title": "Приеха спорния закон за горивата"}
{"url": "https://www.novinite.bg/articles/161911/Policiyata-izdirva-90-godishen-maj-ot-Sofiya", "text": "Столичното Осмо РУ издирва 90-годишният Тодор Маринов Николов от София. Възрастният мъж е видян за последен път на 8 юли (неделя) рано сутринта, когато напуснал дома си в столичния квартал „Дружба“-2 и оттогава е в неизвестност. Той е висок около 174 см, с набола бяла брада, със светлосив каскет, облечен е бил с черен панталон, синя риза и черно сако. От полицията призовават хората, които имат информация за възрастния човек, да сигнализират при гарантирана анонимност на тел. 112, 02/9825310, 02/9827339 или в най близкото районно управление.", "date": "2018.07.11", "title": "Полицията издирва 90-годишен мъж от София"}
{"url": "https://www.novinite.bg/articles/161912/Onlajn-rezervacii-shte-ulesnyavat-klientite-na-NOI-v-Sofiya", "text": "Въведената наскоро система за управление на потока от клиенти в териториалното поделение на Националния осигурителен институт (НОИ) в София град предоставя възможност на столичани да запазят онлайн предпочитания ден и час за посещение. На интернет страницата на НОИ е достъпна онлайн платформа , позволяваща на всеки желаещ да ползва пълния набор от административни услуги, като сам предварително резервира най-удобното за него време за среща със служителите и така да спести време и усилия. За ползването на услугата е необходимо извършването на еднократна първоначална регистрация, изискваща въвеждане единствено на потребителско име и парола и осигуряваща постоянен и сигурен достъп до заявките на лицето. След онлайн регистрацията и успешното влизане в системата клиентът избира желаната услуга и удобния за него ден и час. След приемането на заявката се генерира уникален 4-цифрен регистрационен код, който служи за потвърждение. Това става чрез въвеждането му в някое от билетоподаващите устройства, намиращи се в приемните, но единствено в деня на заявката и не по-рано 60 минути преди заявения час. След това от билетоподаващото устройство се издава талон, който насочва клиента към съответното гише, където ще бъде обслужен. Всички стъпки са надлежно описани на интернет страницата на НОИ в подробна инструкция за ползване.", "date": "2018.07.11", "title": "Онлайн резервации ще улесняват клиентите на НОИ в София"}
{"url": "https://www.novinite.bg/articles/161898/Zasnemaneto-na-film-ogranichava-dvijenieto-v-stolicata", "text": "Забранява се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране \"служебен абонамент\", както следва: \"Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.07.11", "title": "Заснемането на филм ограничава движението в столицата"}
{"url": "https://www.novinite.bg/articles/161914/Pravyat-spodeleno-trase-za-avtobusi-i-tramvai-na-Konstantin-Velichkov", "text": "От 12 юли по столичния булевард „Константин Величков“ започва изграждането на първите два перона от обособеното трасе за споделено движение между автобуси и трамваи. Те ще бъдат поставени при спирката на парка „Св. Петър и Павел”, като поетапно ще се направят общо 6 броя перони за трамвайните спирки, съобщиха от \"Московска\" 33.Втората двойка перони ще бъде направена при кръстовището с бул. „Тодор Александров“, а третата – на кръстовището с ул. „Цар Симеон“.След приключване на работата по пероните ще започне и обособяването на самите трамвайни линии, както и ремонт на настилката в техния обхват.По бул. “Константин Величков“ се движат автобусните линии 11, 60, 72, 102, 83, 45 и 77 и трамвайните линии 11, 22, 3. За целите на проекта ще се направи специална организация, като се поставят светофари за нуждите на движението. Те ще приоритизират преминаването на автобусите и трамваите в участъка.Предвижда се споделеното движение в обособеното трасе да бъде пуснато в началото на месец септември. Подобно обособено движение ще има и по булевардите \"Възкресение\" и \"Мадрид\".", "date": "2018.07.11", "title": "Правят споделено трасе за автобуси и трамваи на „Константин Величков”"}
{"url": "https://www.novinite.bg/articles/161885/Spipaha-cigari-i-metamfetamin-v-Botevgrad", "text": "17 дози метамфетамин и контрабанден тютюн са иззети от частен дом в Ботевград; обитателят на адреса е задържан за срок до 24 часаНа 10 юли от служители на сектор „Противодействие на криминалната престъпност“ в ОДМВР- София и колегите им от РУ- Ботевград е проведена полицейска операция. В хода й е извършено претърсване на частен адрес в града. В една от стаите са открити и иззети 17 полиетиленови сгъвки с бели бучки с неправилна форма с тегло около 10 грама, реагиращи на метамфетамин. 35- годишният обитател на адреса е задържан за срок до 24 часа, а по случая е образувано досъдебно производство. При проверката на жилището е открит и иззет и контрабанден тютюн с тегло около 350 грама. По случая е регистрирана преписка за извършено нарушение по Закона за акцизите и данъчните складове.Наркотици и предполагаеми прекурсори за тях са иззети и при акция на ихтиманските криминалисти. При извършена вчера проверка на частен адрес в с. Костадинкино, обитаван от криминално проявен и осъждан столичанин, са открити и иззети стъклени и пластмасови бутилки с различни по вид и количество прахообразни и течни вещества- предполагаеми прекурсори за наркотични вещества, както и две топчета със зеленикаво-кафява тревиста маса, реагираща на марихуана. 42- годишният обитател на къщата е задържан за срок до 24 часа. По случая е образувано досъдебно производство под наблюдението на районната прокуратура в Ихтиман. ", "date": "2018.07.11", "title": "Спипаха цигари и метамфетамин в Ботевград"}
{"url": "https://www.novinite.bg/articles/161889/Razkriha-kradcite-vzrivili-bankomat-v-Plovdiv", "text": "Разкриха крадците, които взривиха и ограбиха банкомат в пловдивския район \"Тракия\". Припомняме, че взривът стана в 4.30 часа в събота и събуди хиляди жители. Устройството, разположено в сградата на банков офис, е с контролиран достъп и вътре може да се влиза се само чрез карта.По информация на Районната прокуратура в Пловдив, бандитите са задигнали 200 хиляди лева. ", "date": "2018.07.11", "title": "Разкриха крадците, взривили банкомат в Пловдив"}
{"url": "https://www.novinite.bg/articles/161900/BNR-prodaljava-da-protestira", "text": "Пореден протест в Българското национално радио. Музикалните състави, журналисти и технически специалисти от БНР демонстрираха недоволството си от ниското заплащане в радиото, назначаването на хора на ненужни длъжности и същевременно, липса на подходящи специалисти като журналисти и звукорежисьори. Според синдикатите на БНР, управлението на Националното радио е авторитарно и липсвал диалог между ръководството и служителите. Протестът е и заради липса на ясна визия за развитието на БНР. Организаторите от синдиката КТ \"Подкрепа\" очакваха повече от половината служители да вземат отношение към ниските заплати, разпределението на бюджета, назначенията и управлението на радиото. По думите на протестиращите обаче, колегите им не демонстрират от страх, а изброените теми ще си останат табу зад оградата на обществената институция.", "date": "2018.07.11", "title": "БНР продължава да протестира"}
{"url": "https://www.novinite.bg/articles/161902/10-leva-za-chadar-i-shezlong-na-severniya-plaj-v-Ahtopol", "text": "Министерският съвте определи концесионер на морски плаж „Ахтопол-север-източна зона“, община Царево, област Бургас. След проведен конкурс, МС упълномощава министъра на туризма да сключи договор за концесия със „Л- Петрол Инвестмънт“ ООД. Концесионерът се задължава да предлага за целия срок на договора за концесия от 10 г. цена за 1 бр. чадър в размер до 5 лв. с ДДС и цена за 1 бр. шезлонг в размер до 5 лв. с ДДС в зоната за платени плажни принадлежности на морския плаж. Поляк се удави край Ахтопол 31-годишен полски турист се е удавил на плажа на къмпинг „Делфин” край Ахтопол, съобщиха от полицията. Съобщението за инци... Прочети повече Размерът на концесионното плащане за всяка календарна година от срока на концесията е определен съгласно приетата от Министерския съвет Методика за определяне на минималния размер на концесионното плащане за морските плажове и предложения от концесионера размер на отчисленията от базата за изчисляване размера на концесионното плащане в размер на 2,7 на сто без ДДС. Размерът на годишното концесионно плащане за първата година от срока на концесията е в размер на 39 884,24 лв. с ДДС. Правителството одобри също така допълнително споразумение с концесионера на морски плаж „Ривиера“, община Варна, с което срокът на концесията се удължава до края на настоящата година. Целта е да се избегне морският плаж да остане неохраняем по средата на летния сезон и за неопределено време. Допълнителното концесионно възнаграждение за 2018 г., което ще бъде заплатено, е в размер на 210 226 лв. с ДДС.", "date": "2018.07.11", "title": "10 лева за чадър и шезлонг на северния плаж в Ахтопол"}
{"url": "https://www.novinite.bg/articles/161896/52-000-evro-zadarjaha-mitnicheski-slujiteli-na-MP-Kalotina", "text": "52 000 евро задържаха митнически служители на МП Калотина при проверка на холандски лек автомобил, пътуващ към Турция. На 9.07.2018 г. митническите служители спрели за проверка кола, в която пътували семейство с двете им деца.  При щателната проверка на превозното средство и при личния преглед на пътниците, митническите служители открили четири пачки еврови банкноти, укрити под блузата на жената, както и още 54 банкноти в купюри от по 500 евро, скрити в чантичка, собственост на съпруга и оставена между предните седалки. Валутата е задържана и по случая е образувано досъдебно производство по описа на Митница Столична под надзора на Районна прокуратура Сливница. ", "date": "2018.07.11", "title": "52 000 евро задържаха митнически служители на МП Калотина"}
{"url": "https://www.novinite.bg/articles/161871/Nova-droga-s-ime-amneziya-zaliva-pazara", "text": "Нова дрога с кодово име \"Амнезия\" залива пазара й е тотален хит в момента. Тревата, която е обработена с химически вещества още докато расте, се продава за 50 лв. на грам. Също за толкова пари се пласира и другият модел - хейс.Това разкриха криминалисти от сектор \"Наркотици\" в СДВР, пише в. \"Телеграф\". По думите им от един грам \"Амнезия\" или хейс могат да излязат две или три цигари. Разликата с обикновената трева е, че силата на новата дрога е много по-голяма и държи в опиянение човека много по-дълго време.\"Амнезия\" се продавала по същата схема като марихуаната. Хората, които я купували, варирали от 14 до около 40-45 години, засекли разследващите. Характерното при нея е, че съдържанието на активното вещество тетрахидроканабинол е много по-високо. В превод това означава, че наркотикът става по-силен и държи \"клиента\" часове по-дълго упоен.  Причината за увеличеното вещество са химикалите, с които се обранотва растението. \"Има сортове, които след обработка с различни вещества за 35 дни са пораснали и готови да се пускат на пазара\", обясниха ченгета.Най-новият амфетамин, които се пласира на пазара в момента, пък е т.нар. кристал. Името му идвало от факта, че е точно копие на планинските камъни или на хималайскта сол и лесно може да се обърка на външен вид. \"Една разфасовка може да се пласира на цена от 10 до 30 лв. в зависимост от грамовете.\"Най-евтиният наркотик на пазара в момента е билката, или т.нар. друсан чай. Цената му е от 2 до 10 лв. Изпозлват го масово деца и хора с много нисък социален статус заради ниската му цена. По данни на МВР най-малкото засечено дете, което е постъпвало в болница след предозиране с билка, е на 14 г. Употребата на друсания чай може да доведе до инфаркти и инсулти при непълнолетните.Криминалистите са оформили и профила на дилъра, който пласира най-модерната синтетична дрога. Това е ученик с компютър, добър английски и 100 лв в джоба.", "date": "2018.07.11", "title": "Нова дрога с име “амнезия“ залива пазара"}
{"url": "https://www.novinite.bg/articles/161897/Ot-Stolichna-obshtina-sabirat-opasni-otpadaci", "text": "От Столична община създават организация за събиране на опасни отпадъци, образувани от домакинствата. Мобилният събирателен ще пункт е организира за райони \"Искър\" и \"Панчарево\". Пунктът ще работи на 13 юни. Така жителите на двата столични района ще могат безплатно да дадат отпадъци като: Живак и живаксъдържащи уреди (живачни термометри, прекъсвачи и други подобни) Лакове и бояджийски материали Домакински препарати и химикали Мастила и замърсени опаковки Фармацевтични продукти (лекарства с изтекъл срок на годност) Снимка 367637 Източник: Пресцентър Столична община Разположението на пункта ще се променя в течение на деня. От 8:30 до 11:30 часа той ще се намира в Район \"Искър\" - на бул. \"Кръстю Пастухов\" № 18, пред районна администрация \"Искър\". От 12:30 до 15:30 часа - ще се премести в село Панчарево и ще бъде разположен на ул. \"Самоковско шосе\" № 230, пред районна администрация \"Панчарево\".", "date": "2018.07.11", "title": "От Столична община събират опасни отпадъци"}
{"url": "https://www.novinite.bg/articles/161913/Stroyat-novi-podporni-steni-i-ograda-kraj-detska-gradina-Ivajlo-vav-Veliko-Tarnovo", "text": "Нова ограда и две подпорни стени строят около детска градина „Ивайло“, намираща се във великотърновския квартал „Картала“. Изпълнителите напредват с работата по укрепването на терена край сградата. След завършването на подпорните стени ще бъдат монтирани и новите защитни съоръжения. Очаква се строителството да завърши до есента, а всички дейности са съобразени със следобедния сън на малчуганите. Старата ограда край детската градина пропадна след период на проливни дъждове през миналата година. Още тогава кметът на Велико Търново Даниел Панов възложи незабавно проектиране не необходимите укрепителни и строителни- монтажни работи. Проектът бе одобрен от Междуведомствената комисия за възстановяване и подпомагане. Наскоро основно бе ремонтиран и покривът на ДГ „Ивайло“. Реконструкцията бе финансирана със средства от общинския бюджет.", "date": "2018.07.11", "title": "Строят нови подпорни стени и ограда край детска градина „Ивайло“ във Велико Търново"}
{"url": "https://www.novinite.bg/articles/161877/Dneven-horoskop-za-11-yuli", "text": "Днес сте по средата на много напрегната ситуация и трябва да сте сигурни, че повече няма да позволявате на нещата да са по този начин. Наясно сте, че има начин да разчупите леда и е време да го направите наистина.Дори и да сте заклещени пред бюрото днес, вашата енергия е в огромни дози и се чувствате повече от страхотно. Умеете да се забавлявате и да сте позитивни във всякакви ситуации, което ви е огромен плюс.\r\n \r\n\r\nОбикновено не е трудно да общувате с хората, но днес ще ви е изключително трудно да достигнете до тях. Въпреки това, усилията си струват, особено когато става въпрос за по-близките ви хора.Представителите на останалите зодиакални знаци могат да намерят дневния си хороскоп ", "date": "2018.07.11", "title": "Дневен хороскоп за 11 юли"}
{"url": "https://www.novinite.bg/articles/161880/Vodniyat-ad-v-Yaponiya-vze-novi-jertvi", "text": "Броят на жертвите на водния апокалипсис в Япония стана 179, предоха световните агенции, цитирайки говорител на японското правителство.Обилни валежи се изсипаха над азиатската страна още през миналата седмица, причинявайки наводнения и свлачища. Все още има хора в неизвестност, посочиха властите.Японският премиер Шиндзо Абе отмени своите планирани визити зад граница, за да посети някои от най-засегнатите райони на природното бедствие. Спасителните операции продължават.Това е най-големият брой загинали при наводнения в Япония от 1953 година, когато на остров Кюшу загинаха 759 души, а над 450 000 останаха без дом. Много местни граждани бяха евакуирани заради бедствието.", "date": "2018.07.11", "title": "Водният ад в Япония взе нови жертви"}
{"url": "https://www.novinite.bg/articles/161886/Moshten-tajfun-vrahletya-Kitaj", "text": "Мощен тайфун връхлетя Китай. Десетки хиляди бяха евакуирани, а плавателните съдове бяха прибрани в пристанищата. Тайфунът \"Мария\" удари източната провинция Фуджиан с ветрове до 42 метра в секунда, които образуваха над 10-метрови вълни. Стихията остави цял град без ток. Очакват се порои и още по-силни ветрове. Основите на строяща се магистрала бяха разрушени. В съседната провинция Джъдзян стихията предизвика наводнения. Снощи \"Мария\" отслабна от супер тайфун до силен тайфун и се придвижва на северозапад със скорост от 30 километра в час.", "date": "2018.07.11", "title": "Мощен тайфун връхлетя Китай"}
{"url": "https://www.novinite.bg/articles/161904/Sinya-zona-i-vav-Varna", "text": "Синя зона вече има и във Варна. От днес влиза в сила платеното почасово паркиране в работните дни. Както и в останалите големи градове, целта е центърът да се освободи от огромния брой автомобили. От днес служители ще раздават брошури и ще обясняват правилата. От поставените указателни табели пък става ясно, че може да се плаща с есемес, с мобилно приложение и в брой – в магазинчета и заведения. Живеещите в центъра ще плащат по 5 лв. на месец за първи автомобил. Някои от тях са скептични, че ще намерят място пред дома си, въпреки таксата. „Изграждането на паркинги в идеалната градска част на Варна е почти невъзможно, защото няма такива свободни терени, има няколко терена, които в момента проучваме, но там инвестицията е много сериозна”, обясни Младен Иванов от Общински паркинги. Паркирането струва по лев на час, но само за три часа. До момента в идеалния център на Варна са паркирани около 5000 автомобила. Новите паркоместа, които влизат в синята зона, са около 2600, тоест 2400 коли трябва да бъдат изнесени от центъра. 5% от паркоместата са предвидени за хора с увреждания. Те ще имат право на 3-часов безплатен престой. Следващият месец е гратисен – санкции за неплащане няма да има, но пък ще глобяват неправилно паркиралите шофьори. Ако след три часа не махнете колата си от синята зона, ще й бъдат поставени скоби, а след 19 ч. тя ще бъде вдигната с паяк. Така ще трябва да платите 65 лева глоба.", "date": "2018.07.11", "title": "Синя зона и във Варна"}
{"url": "https://www.novinite.bg/articles/161901/Stachka-na-jeleznicharite-v-Garciya", "text": "Работещите в гръцките железници нарушиха традицията да не се стачкува по време на туристическия сезон. Стачката започва от днес по схема - протести през три часа. Вече много влакове са анулирани и пътуващите са принудени да променят резервации. Стачката продължава до 20-и юли, но ще се протестира през ден. По този начин железничарите не блокират напълно движението на влакове, но пътниците са принудени да пътуват само в часовете без стачка.Ръководството на железопътната компания отправи иск съдът да отмени протестите като незаконни, но това не попречи на синдикатите да започнат стачни действия.Причина за стачката са исканите от железничарите колективни трудови договори, както и промени в условията на труд и заплащане.Синдикатите на железничарите съобщават, че са принудени да преминат към стачка след преговори няколко месеца, но без резултат.Ако магистратите обявят стачката за незаконна, тогава незабавно ще се възстанови трафикът. Засега протестите продължават почасово и през ден.", "date": "2018.07.11", "title": "Стачка на железничарите в Гърция"}
{"url": "https://www.novinite.bg/articles/161879/Garciya-goni-ruski-diplomati-mesili-se-za-imeto-na-Makedoniya", "text": "Атина гони двама руски дипломати, а на други двама е забранено да влизат в страната, съобщи гръцкият вестник „Катимерини“, като се позова на високопоставени дипломатически източници.Мерките са свързани с „противоправни действия срещу националната сигурност“ и „ са отговор на незаконни действия на гръцка територия, които представляват намеса във вътрешните работи на Гърция“, уточнява вестникът.Сред обвиненията срещу руските дипломати са опити за събиране и разпространяване на информация, а също подкупване на държавни чиновници.Сблъсъци в Солун заради договора с Македония„Инициативата на Атина не е „гръм от ясно небе“, но е отговор на редица координирани действия в опит за разширяване на влиянието на Русия в Гърция“, пише още изданието.Подчертава се, че Гърция желае да поддържа добри отношения с Русия, да съдейства за дружбата между двата народа, сътрудничеството между правителствата и субектите на гражданското общество в двете страни. По думите на източниците обаче това може да се прави само въз основа на паритет и при взаимно зачитане на суверенитета и независимостта на двете страни.Атина винаги е била особено предпазлива в гръцко-руските отношения, както и в случая с отравянето на Скрипал, когато Гърция не последва примера на останалите западни държави, изгонили руски дипломати, припомня „Катимерини“.Изданието твърди, че е имало опити Русия да се намеси в особено чувствителни национални проблеми и интереси на Гърция на Балканите и по-специално по въпроса за името на Македония. „Дипломатическите източници отбелязват, че решението на Атина се отнася изключително към действията на тези четирима души, а не общото добро отношение на Гърция към Русия“, се казва в публикацията, цитирана от РИА Новости.Цитирани са и думи на източниците на изданието, че всякакви реакции в отговор на Москва ще доведат до „по-нататъшни рецидиви“.", "date": "2018.07.11", "title": "Гърция гони руски дипломати, месили се за името на Македония"}
{"url": "https://www.novinite.bg/articles/161866/Organizaciya-na-dvijenieto-po-Rezbarska-v-stolicata", "text": "От 00.00 часа на 11.07.2018 г. до 24.00 часа на 10.09.2018 г. се забранява влизането на пътни превозни средства в двете посоки по ул. „Резбарска” между ул.“Градинарска“ и ул.“Първа българска армия“.Променят се временно маршрутите по автобусни линии А № 85, 86, 285, съответно-          от 00.00 часа на 11.07.2018 г. до 24.00 часа на 10.09.2018 г. маршрутът на автобусна линия № 85 се променя – в посока ж.к. Връбница 2 от ул. „Ангел войвода“ надясно по ул. „Макгахан“, по ул. „Резбарска“, направо по ул. „Първа българска армия“, по ул. Каменоделска, по  ул. Константин Стоилов, надясно по бул. Сливница и по маршрута си – двупосочно;-          от 00.00 часа на 11.07.2018 г. до 24.00 часа на 10.09.2018 г. маршрутът на автобусна линия № 86 - в посока ж.к. Свобода от ул. „Резбарска“ направо по ул. „Първа българска армия“, по ул. „Каменоделска“, по  ул. „Константин Стоилов“, по бул. „Сливница“ и по маршрута си – двупосочно;-          от 00.00 часа на 11.07.2018 г. до 24.00 часа на 10.09.2018 г. маршрутът на автобусна линия № 285 се променя в посока ж.к. Връбница 2 от ул. „Ангел войвода“ по ул. „Макгахан“, по ул. „Резбарска“, по ул. „Първа българска армия“, по ул. „Каменоделска“, по ул. „Константин Стоилов“, по бул. „Сливница“ и по маршрута си – двупосочно;Автобусите ще спират на всички съществуващи спирки по променения маршрут.-          от 00.00 часа на 11.07.2018 г. до 24.00 часа на 10.09.2018 г. се разкрива временна двупосочна спирка - ул. „Макгахан“ за автобусни линии №№ 85 и 285 на ул. „Ангел войвода“ на 10 м преди пешеходната пътека при ул. „Мангахан“ в посока ж.к. Връбница 2 и на 30 м след пешеходната пътека в посока  ул. „Златица“ /ж.к. Хаджи Димитър/. ", "date": "2018.07.11", "title": "Организация на движението по „Резбарска“ в столицата"}
{"url": "https://www.novinite.bg/articles/161890/Spasenite-tajlandski-momcheta-sa-v-dobro-zdrave", "text": "Спасените от наводнена пещера тайландски момчета са в добро здраве, съобщиха тайландските власти. Френският полузащитник Пол Погба посвети победата над Белгия на снощния полуфинал на малките футболисти и техния треньор.17-дневната операция по спасяването е в центъра на медийното внимание в цял свят. Всички 13 диви глигани са спасени, пишат тайландските вестници като имат предвид името на отбора на спасените от пещера футболисти. Младежите са отслабнали средно с по 2 килограма, но спят без лекарства. Някои показват признаци на стрес и се лекуват от белодробни инфекции. Тонгаи Лертвилаи, здравен инспектор: Психически са добре, може би защото са били заедно.Трябва да изразим възхищение към треньора, който се е грижил за момчетата. В училището на едно от момчетата имаше благодарствена церемония. момиче: Толкова съм щастлива, че всички излязоха от пещерата. Премиерът отправи благодарности. Прают Чан -Оча, премиер на Талйнд: От името на тайландското правителство искам отново искрено да благодаря за решимостта и саможертвата на всички, които участваха в спасителната операция, тайландци и чужденци. Получихме също и морална подкрепа от приятелски държави, което доведе мисията до успешен край. Поздравления за щастливия край изпратиха Доналд Тръмп, Тереза Мей, говорителят на германското правителство.", "date": "2018.07.11", "title": "Спасените тайландски момчета са в добро здраве"}
{"url": "https://www.novinite.bg/articles/161908/Moskva-shte-izgoni-dvama-gracki-diplomati", "text": "Москва ще изгони двама гръцки дипломати в отговор на решението на Атина да експулсира двама дипломати на Русия, съобщи руската агенция РИА Новости. Агенцията, чиято информация е цитирана от Ройтерс, се позовава на високопоставен депутат.Преди това руското външно министерство заяви, че ще предприеме ответни мерки в отговор на експулсиране от Гърция на двама руски дипломати.Гръцкият вестник \"Катимерини\" разпространи днес новината, че правителството на Гърция е приело решение да изгони двама дипломати на Русия и да забрани влизане в страната на още двама. Както твърди изданието, гръцките власти обвиняват дипломатите в намеса във вътрешните работи на страната, а също в действия, подриващи националната сигурност.Правителственият говорител на Гърция Димитрис Дзанакопулос каза, че Атина няма да толерира каквото и да било поведение, което нарушава международното право.Дзанакопулос заяви това пред телевизия Скай в отговор на въпрос дали Гърция ще изгони руски дипломати заради дейности, несъвместими с техния статут.Гърция иска добри отношения с всички държави, каза говорителят, но добави, че и всички страни трябва да уважават гръцката държава.Не можем да приемем каквото и да било поведение, което нарушава международното право, Гърция ще вземе всички необходими мерки, категоричен бе Дзанакопулос, цитиран от Ройтерс.", "date": "2018.07.11", "title": "Москва ще изгони двама гръцки дипломати"}
{"url": "https://www.novinite.bg/articles/161869/Klyuchova-sreshta-na-NATO-v-Bryuksel", "text": "Ключова среща на НАТО в Брюксел. Президентът на Съединените щати Доналд Тръмп идва с ултиматум европейските партньори да увеличат финансовия си принос в пакта и военния си капацитет.След разширяването на НАТО на изток американската издръжка надвиши 70%, което според американския президент било несправедливо и неравностойно. Лидерите в Алианса ще обсъдят още борбата с тероризма и развитието на отношенията между НАТО и Европейския съюз. Очаква се по време на срещата Македония да получи покана за преговори за присъединяване към Алианса. В Срещата на върха ще участва и държавният глава Румен Радев. ", "date": "2018.07.11", "title": "Ключова среща на НАТО в Брюксел"}
{"url": "https://www.novinite.bg/articles/161867/Protest-zatvarya-ulici-v-stolicata", "text": "От 8.00 часа до 17.00 часа на 11, 12 и 13 юли се забраняват престоят и паркирането на пътни превозни средства , извън местата в режим „служебен абонамент“ на пл. „Княз Александър I“ -30 паркоместа.", "date": "2018.07.11", "title": "Протест затваря улици в столицата"}
{"url": "https://www.novinite.bg/articles/161872/Desetki-raneni-v-katastrofi-samo-za-denonoshtie", "text": "23 души са ранени при катастрофи през изминалото денонощие, съобщиха от пресцентъра на МВР. В страната са станали 21 пътнотранспортни произшествия. На територията на столицата са станали един тежък и 165 леки пътни инцидента, при които има един ранен.", "date": "2018.07.11", "title": "Десетки ранени в катастрофи само за денонощие"}
{"url": "https://www.novinite.bg/articles/161868/Lyatoto-se-zavrashta-dnes", "text": "Днес ще преобладава слънчево време, с временни увеличения на облачността, главно в Северна България и планинските райони. Там на отделни места ще превали слаб дъжд. Ще духа слаб до умерен северозападен вятър. Максималните температури ще са между 26 и 31 градуса, в София около 26, сочи прогнозата на НИМХ-БАН.Атмосферното налягане в сутрешните часове е средното за месеца и през деня ще остане почти без промяна.Над планините ще преобладава слънчево време. На отделни места в масивите от Западна България ще превали слаб дъжд. Ще духа слаб до умерен северозападен вятър. Максималната температура на височина 1200 метра – около 22 градуса, на 2000 метра – около 15.Над Черноморието ще бъде предимно слънчево с временни увеличения на облачността, главно по северното крайбрежие. Ще духа слаб до умерен северозападен вятър. Максималните температури ще бъдат 26-28 градуса. Температурата на морската вода е 24-26. Вълнението на морето ще бъде 1-2 бала.", "date": "2018.07.11", "title": "Лятото се завръща днес"}
{"url": "https://www.novinite.bg/articles/161870/Nad-4-miliona-leva-sa-shtetite-ot-poslednite-bedstviya-v-Smolyansko", "text": "Щетите от последните поражения, вследствие на проливните дъждове, заради които общините Смолян и Чепеларе бяха обявили бедствено положение, ще надхвърлят 4 млн.лв. В Община Смолян към момента финансовото изражение на пораженията приближава 2 млн. лв. Все още обаче изникват нови щети, вследствие на процесите след проливните дъждове, които не спират, коментира зам.-кметът Марияна Цекова. Обстановката в Смолянско след поройните дъждове и бедственото положение В Община Чепеларе към момента щетите са към 1,4 млн. лв. без ДДС, съобщава кметът Славка Чакърова. В общината има доста проблематични точки, възникнали от проливните валежи. Една част са отправени до Агенция пътна инфраструктура, защото те касаят подпорни стени по проекта за обходния път на Чепеларе. Другите касаят свлачища, където трябва да се изградят подпорни стени. Река Чая скъса дига при Катуница, заля хиляди декари земеделски земи и затвори пътища За тези щети Общината вече е отправила искане към Междуведомствената комисия по бедствия и аварии към Министерски съвет.", "date": "2018.07.11", "title": "Над 4 милиона лева са щетите от последните бедствия в Смолянско"}
{"url": "https://www.novinite.bg/articles/161878/Jivotnovadi-izlizat-na-protest", "text": "Животновъди излизат на протест в петък, искат спешни промени в сектора. На извънредно заседание Националната овцевъдна и козевъдна асоциация взе решение за безсрочни стачни действия и насрочи национален протест в петък от 11 ч. на разклона за село Арбанаси, на главния път София-Варна.Следващата седмица протестът ще се премести в столицата пред  Министерски съвет. Фермерите искат оставката на заместник-министъра на земеделието Цветан Димитров.От асоциацията категорично отхвърлят предложените ставки от земеделското министерство по схемата за подпомагане \"de minimis\", във връзка със срива на изкупнте цени на овчето мляко.", "date": "2018.07.11", "title": "Животновъди излизат на протест"}
{"url": "https://www.novinite.bg/articles/161873/Eto-kak-shte-prevarnat-Sofiya-v-edno-dobro-myasto-za-jivot", "text": "Как протичат ремонтите в София, какви мерки предприема Столична община, за да бъден облекчен още повече трафика и как ще се разшири метрото - тези и други актуални теми коментира зам. - кметът по транспорта в София Евгени Крусев.Как протича ремонтът на трамвайното трасе на бул. „България“?Ремонтните дейности по обекта стартираха преди седмица като там ще бъде ремонтиран релсовият път при кръстовището на бул. „Акад. Е.И. Гешов“. Вече са извършени всички демонтажни дейности и е предвидено да се продължи с полагането на новите трамвайни релси. Със завършването на тази част от булеварда целим цялостното трасе по бул. „България“ да бъде обновено и да осигурява по-бързото придвижване с градския транспорт.Ще бъде ли приключен в рамките на обявения месец и половина?Планирано е работата по обекта да приключи в рамките на обявения за това срок, като това ще се случи до средата на месец август.Успява ли автобусът, който заменя трамвай 7 да поеме целия пътникопоток?Стремим се да осигурим максимален комфорт на пътниците. По заместващата линия се движат общо 7 броя автобуси, като при двете крайни спирки от участъка са разположени резервни автобуси, които при забавяне на движението са в готовност да покрият маршрута. За целите на по-добрата свързаност на градския транспорт беше открита и временна спирка, чрез която може да се направи и директна връзка с метрото на НДК.Има ли големи закъснения на автобуса заради тапите, които се образуват в пиковите часове?Най-активните ремонтни дейности в града се извършват през летния сезон, заради намалелия трафик. Неизбежно обаче е образуването на задръствания, което води до закъснения на някои от движещите се автобуси. Апелираме за търпението на гражданите и се извиняваме за причинените неудобства. Държим на това хората да бъдат информирани своевременно за предстоящите промени в движението и се стараем се да организираме и заместващи автобусни линии, където е възможно. След приключване на ремонтните дейности състоянието на трасето ще се подобри значително и големият трафика ще намалее.Как протичат останалите ремонти в София?С началото на месец юли освен ремонтните дейности по бул. „България“, започнаха и тези на бул. \"Васил Левски\" в отсечката между бул. \"Цар Освободител\" и ул. \"Граф Игнатиев\", където ще бъде направено преасфалтиране на износващия пласт и премахване на всички деформации по пътното платно.  Продължават ремонтите и по ул. \"Граф Игнатиев\" и за момента те се изпълняват в срок. На този етап там е напълно изградена подземната комуникация и се изпълнява изграждането на релсовия път и настилките.Преди дни стартираха и ремонтите по проекта „Изграждане, възстановяване и обновяване на публични пространства от Централна градска част в град София“ в така наречената Зона 4. По този проект ще бъдат изпълнени реконструкциите на градините „Кристал“, „Св. Климент Охридски“ и ще бъдат ремонтирани тротоарните настилки на ул. „Московска“.Ремонтите по всички обекти се изпълняват в срок, като стриктно се следи за тяхното качествено изпълнение и добри резултати.В София вече бе пуснат първия ? Какви са ползите за един град, в който се движи подобен автобус? Каква е цената на един подобен автобус и същият брой пътници ли поема?През изминалите дни пуснахме в движение първия хибриден автобус, като целта ни е след тестовия период да отчетем с точност ползите от този модел превозно средство. По предварителни данни разходът на гориво, който има хибридният автобус е два пъти по-малък в сравнение с дизеловия. Всичко това ще бъде проверено след провеждането на тестовете за движението му в градска среда. Цената на подобен хибриден автобус е приблизително 350 хил. лв., а капацитетът му е 100 места. След като имаме резултатите от направените тестове експертите ще решат дали е удачно закупуването на 20 броя хибридни автобуси за столицата.Какви нови мерки ще предприеме Столична община за облекчаване на трафика в София?Предприемаме различни мерки за облекчаването на трафика. В града работи Система за управление на трафика, чрез която се управляват динамично трафик потоците. Част от нея са на практика всички входящо-изходящи артерии на града, както и най-натоварените кръстовища, което гарантира високия ефект от работата на системата. Чрез нея сме намалили средното време за преминаване през кръстовищата регулирани със светофарни уредби с над 30%.За в бъдеще предвиждаме реализирането на редица проекти, с които ще може да се изнесе транзитният трафик от централната градска част.Други предприети мерки по посока намаляването на трафика са разширението на бул. „Тодор Каблешков“ и бул. „Монтевидео“, както и преасфалтирането на бул. „Христофор Колумб“. Всичко това ще допринесе за преодоляването на големи натрупвания от автомобилен трафик в участъците.Смятате ли, че са нужни промени в наземния градски транспорт? Една от новите мерки на Столична община за по-бърз и удобен градски транспорт предвижда направата на обособени скоростни трасета за споделено движение между автобуси и трамваи.Определено са нужни такива промени, точно затова въвеждаме и изграждането на обособени скоростни трасета за споделено движение между автобуси и трамваи. Първата локация, на която ще се наложи това нововъведение е „Константин Величков“ и бул. „Възкресение“, в участъка от пазара в Красна поляна до бул. „Сливница“. Следващата локация на която е предвидено изграждането на обособено трасе е бул.“ Мадрид“, където има споделено движение на трамваи и автобуси. С налагането на тези промени ще бъде осигурен един много по-надежден, бърз и удобен транспорт. По този начин ще се избегне и изчакването в задръствания, причинено от големия автомобилен трафик. Тепърва предстои да се анализират всички варианти за изграждане на възможно най-много такива трасета и нови бус ленти по позволяващите го локации. Тези мерки са само част от превръщането на градския транспорт в един независим и достъпен начин за придвижване в града.Как протича строителството на третия лъч на метрото?Изграждането на Линия 3 на метрото върви по график. В момента се изграждат 12 бр. метростанции и около 12 км. тунели между тях. Строителството е разделено на два етапа.Етап 1 (Хаджи Димитър-Орлов мост-Централна градска част-Красно село) се състои от 8 метростанции. Започна в началото на 2016 г, като към момента физическото изпълнение е около 70 %. Към него са включени и изграждането на ново депо за подвижния състав (на ул. „Житница“ – около 80 % физически изпълнение) и доставка на 20 нови метровлака, производство на „Сименс“ (като към момента 5 бр. са произведени, а първият е вече в София)По-голямата част от тунелите на Етап 1 се изграждат с тунело-пробивна машина (щит). Към момента машината е прокопала повече от половината трасе и след като тръгна от ул. „Житница“ в кв. „Красно село“ вече се намира на метростанция „НДК 2“.В участъците и станциите през които машината е вече преминала се работи по довършване на вътрешните конструкции и релсов път.Очакваното приключване на проекта е есента на 2019 г.Етап 2 (Красно село-Овча купел-Горна баня) се състои от 4 бр. метростанции и 4 км тунели. Строителството започна през лятото на 2017 г., като към момента физическото изпълнение е над 30 %. Срокът за завършване на строителството е януари 2020 г., като преди края на 2018 г. автомобилното движение по бул. „Президент Линкълн“ ще бъде възстановено.Успоредно с изграждането на метрото при последната метростанция при кв. „Горна баня“ ще бъде изградена ж.п. спирка на линията София-Кулата са по-добра връзка на метрото с мрежата на НКЖИ.Накъде ще се разшири метрото след третия лъч?След приключването на строителството въпросните 12 км. с 12 метростанции от Линия 3 предстои доизграждане на линия 3 в посока североизток. От метростанцията на бул. „Владимир Вазов“ и ул. „Тодорини кукли“ (която се изгражда в момента) по Етап 3 са предвидени още 3 бр. метростанции по бул. „Владимир Вазов“ с 3 км. трасе.Отделно от това към момента се изготвя идеен проект за Етап 4 - разклонение на Линия 3 при Военна академия към ж.к. „Гео Милев“, ж.к. „Слатина“, Арена „Армеец“ до бул. „Цариградско шосе“. Отклонението ще има 6 бр. метростанции и 6 км. дължина. Проектът ще се предложи за включване в следващия програмен период на ОП „Транспорт и транспортна инфраструктура“ 2021 – 2027 г., като прогнозният срок за реализирането му е 2025 г.Предстои проектиране на отклонение на Линия 1 в ж.к. „Люлин“ след метростанция Люлин – 2 бр. нови метростанции по бул. „Царица Йоана“В по-далечно бъдеще са предвидени и продължение на Линия 2 след метростанция „Витоша“ в южна посока, както и продължение на Линия 1 след метростанция „Бизнес парк“ в посока запад до лифта в кв. „Симеоново“.Стартира полагането на нов тип маркировки в София. Каква е целта й? Къде вече е направена подобна?През изминалата седмица стартира полагането на новия тип маркировка. Започнахме с пешеходната пътека при Руски паметник, като ще продължим с приоритизираното й поставяне около пешеходни пътеки до училища, детски градини и места със засилено движение. Маркировката се прави по английски модел и технология, тя е много по-видима и цели постигането на още по-висока степен на безопасност за всички участници в движението.  ", "date": "2018.07.11", "title": "Ето как ще превърнат София в едно добро място за живот"}
{"url": "https://www.novinite.bg/articles/161876/Uchastnicite-v-obshtestvenata-porachka-za-zakupuvane-na-400-linejki-mogat-da-podavat-oferti-do-10-avgust", "text": "На 06.07.2018 г. с окончателно определение Върховният административен съд остави без уважение искането за спиране на обществената поръчка за закупуване и доставка на 400 линейки, във връзка с големия инвестиционен проект на МЗ за модернизация на спешната помощ в страната.Веднага след произнасянето на Върховния административен съд Министерството на здравеопазването възобнови обществената поръчка, като сроковете за подаване на оферти бяха удължени в съответствие със Закона за обществените поръчки.Участниците ще могат да подават оферти до 10.08.2018 г. Планираната дата за отваряне на офертите е 13 август тази година.", "date": "2018.07.11", "title": "Участниците в обществената поръчка за закупуване на 400 линейки могат да подават оферти до 10 август"}
{"url": "https://www.novinite.bg/articles/161874/Reshavat-sadbata-na-sofijskiya-tramvaj-6", "text": "Столичният общински съвет ще реши съдбата на трамвай № 6 в четвъртък, като ще се дискутират и избира между два варианта. Първият е пускането на нов тролей по бул. \"Арсеналски\", който да се движи по маршрута на трамвай №6 от бул. \"Прага\" до басейн Спартак, след което ще продължи до квартал \"Манастирски ливади\", съобщава \"Монитор\".Предвижда се също трамваите 1 и 7 да се движат по бул. \"Скоболев\". За тези промени от общината ще трябва да заделят 7 млн. лв.Три пъти по-скъп е вторият вариант, който ще бъде обсъждан. Той предвижда запазване на трамвая по бул. \"Арсеналски\" и пробиването на нов тунел под бул. \"Витоша\". Планира се от Петте кьошета трамваите по линиите 1, 6 и 7 да влизат в транспортния подлез при НДК. Линиите 1 и 7 ще завиват надясно, а трамваите по линия №6 ще продължават към съществуващия и в момента изход.Заложена е реконструкция на бул. \"Скобелев\" - между булевардите \"Христо Ботев\" и \"Витоша\". Предвижда се стената на тунела под бул. \"Витоша\" да се пробие и чрез къс тунел и рампа с дължина около 240 м трамваят да излиза. За реализирането на този проект ще са нужни около 22 млн. лв.Междувременно зам.-кметът по транспорт Евгени Крусев заяви, че до септември месец ще бъде готово и първото трасе за споделено движение на автобуси и трамваи по бул. \"Константин Величков\". Промяната ще бъде възможна и по булевардите \"Възкресение\" и \"Мадрид\". През вчерашния ден течеше и пренареждане на паветата на бул. \"Дондуков\". Крусев обясни, че са се наложили ремонтни дейности по паважа заради обилните валежи. Ангажиментът за изчистването на неизправностите е изцяло за сметка на строителната фирма, ремонтирала булеварда миналата година.", "date": "2018.07.11", "title": "Решават съдбата на софийския трамвай №6"}
{"url": "https://www.novinite.bg/articles/161882/Katastrofa-po-patya-Burgas-Slanchev-bryag", "text": "Около 08.00 часа по пътя Бургас-Слънчев бряг на територията на Районно управление на МВР - Поморие 20-годишна жена от Сливен, управляваща лек автомобил, поради загуба на контрол и вероятно движение с несъобразена скорост, самокатастрофира, преобръщайки се по таван. Това съобщи за „Фокус“-Бургас Цветелина Рандева, говорител на ОДМВР-Бургас. Товарен автомобил удари мотор с двама възрастни и ги прати в болница Мъж и жена на 60 години пострадаха, след като мотоциклетът им бе ударен от товарен автомобил на пътя Разлог-Якоруда. Пътният инцидент с... Прочети повече Не са пострадали нито 20-годишната жена, нито спътничката й, като са се разминали с уплах и материални щети по превозното средство.", "date": "2018.07.11", "title": "Катастрофа по пътя Бургас-Слънчев бряг"}
{"url": "https://www.novinite.bg/articles/161888/Borisov-razporedi-nezabavno-da-zapochne-rabota-po-porazenite-ot-navodneniya-ulici", "text": "20 машини, включително багери и фадроми, започват да разчистват тинята от наводнените улици в Мизия, заяви преди началото  на правителственото заседание регионалният министър  Николай Нанков. Той допълни, че съвместно с Областното пътно управление е създадена организация машините да бъдат осигурени и да започнат работа.    Министър Нанков и вътрешният министър Валентин Радев получиха поръчение от премиера Бойко Борисов да организират кметовете на засегнатите от наводненията населени места, които ги дават по телевизията, да започнат незабавно работа по разчистването и възстановяването им, така че хората да се приберат по домовете си. ", "date": "2018.07.11", "title": "Борисов разпореди незабавно да започне работа по поразените от наводнения улици"}
{"url": "https://www.novinite.bg/articles/161881/Dete-se-udavi-v-reka-Tundja", "text": "Публикувано във факти.бг: 16-годишно момче от Ямбол се удави в река Тунджа. Инцидентът е станал след 18 ч. вчера, когато момчето и негов приятел отишли да плуват. Според очевидци другото дете се опитало да спаси давещото се момче с въже, но водата го отнесла. Хората от квартала твърдят че всяка година реката взема жертви, защото минава близо до къщите, а липсват заграждения. Няма и забранителни знаци или възпрепятстващи съоръжения. Близки на детето поискаха от общината мерки за сигурност. Тялото на момчето не бе открито в светлата част на деня. Районът бе отцепен от полиция, а в издирването се включиха пожарникари и спасители.", "date": "2018.07.11", "title": "Дете се удави в река Тунджа"}
{"url": "https://www.novinite.bg/articles/161893/Vodata-v-Cherven-bryag-se-okaza-negodna-za-piene", "text": "Заради тежкото време и сериозните валежи водата в Червен бряг и селата Раомирци и Рупци е негодна за пиене, съобщава РЗИ Плевен. Проблем с количеството на водата няма, но не така стои въпросът с качеството. Мътността, манганът и колиформите – специално Ешерихия коли, са повече, отколкото трябва – това е показала специализираната проверка. Има издадено специално предписание от РЗИ Плевен за ВиК Плевен да се вземат мерки. Ресорната комисия в парламента подкрепи по-слабата защита на вододайни зони Комисията по околна среда и води подкрепи по-слабата защита и свиването на площта на защитните пояси около водоизточниците за питейни н... Прочети повече От РЗИ изрично предупреждават да не се пие чешмяна вода и да се купува бутилирана. Нов режим на водата не се предвижда за момента.", "date": "2018.07.11", "title": "Водата в Червен бряг се оказа негодна за пиене"}
{"url": "https://www.novinite.bg/articles/161915/Kardjali-pred-eko-kriza", "text": "Около два месеца и половина са необходими за доставката и монтажа на ускорителите на пречиствателната станция за отпадните води на Кърджали, които са излезли от строя, предаде БГНЕС. Преди дни стана ясно, че половината от системите не работят и във всеки един момент цялата пречиствателна станция може да излезе от строя, а водното дружество няма пари за подмяна. Днес кметът Хасан Азис заяви, че поема ангажимента да ги поръча и заплати, също днес изпраща писмото с искането до германския град Дрезден, където е фирмата-производител на въпросните съоръжения. „Ще реша проблема, общината със собствени средства ще закупи трите ускорителя и това ще ни струва 60 000 евро. По-важен е обаче въпросът как се стопанисват съоръженията и защо ВиК дружеството е допуснало да се стигне до предаварийната ситуация“, посочи Азис. Еко тревога в Кърджали: Пречиствателната станция е в авариен режим Той подчерта, че представители на водното дружество са участвали във всички фази на строителството на пречиствателната станция и при предаването на обекта в негово владение е подписан договор за стопанисване, експлоатация и поддръжка на системите. Кметът изрази недоумение защо изобщо проблемът с аварията се прехвърля върху общината и персонално върху него при положение, че водното дружество не спазва договора. „Освен това държавното участие в дружеството е 51%, защо то или областният управител не искат да поемат разходите, а прехвърлят отговорността за тази безстопанственост върху общината?”, запита Азис, като така отговори на твърденията на областната управа, че проблемът е бил поставян на местната власт многократно без резултат. Пречиствателната станция за отпадни води е на стойност 25 500 000 лева. Проектът за водния цикъл мина през 10-годишни проблеми, като станцията беше открита официално на 10 септември 2015 г. Според ръководителя на проекта инж. Митко Синабов ефектът от цялото съоръжение е предимно екологичен, тъй като благодарение на него заустването в река Арда гарантира чистота на повърхностните и подпочвените води. Освен това отпада и проблемът със замърсяванията на язовир „Студен кладенец“, а оттам и напрежението с Турция и Гърция, където реките Арда, Тунджа и Марица се събират.", "date": "2018.07.11", "title": "Кърджали пред еко криза"}
{"url": "https://www.novinite.bg/articles/161891/Psihichnobolen-ubi-bashta-si-i-prebi-majka-si-v-kv-Lozenec", "text": "24-годишен уби баща си и преби майка си в столичния квартал \"Лозенец\". След това мъжът нападнал и полицаи. Нападателят е обезвреден и откаран в Центъра за психично здраве. Сигналът в полицията е подаден от майката. Жената съобщила, че синът й убил съпруга й. При пристигането на екипа на полицията на място мъжът се барикадирал в жилището си. Час по-късно излязъл и нападнал с оръжие полицейските екипи, съобщиха от БНР. Установено е, че извършителят е бил агресивен и се е водел на отчет в Центъра за психично здраве. Тепърва ще се проверява дали младият мъж е бил на конкретно лечение и дали е приемал редовно предписаните му медикаменти. По случая тече разследване.", "date": "2018.07.11", "title": "Психичноболен уби баща си и преби майка си в кв. \"Лозенец\""}
{"url": "https://www.novinite.bg/articles/161892/Priklyuchi-razsledvaneto-za-korupciya-sreshtu-Desislava-Ivancheva", "text": "Специализираната прокуратура приключи разследването за корупция срещу кмета на столичния район „Младост“ Десислава Иванчева, заместник-кмета Биляна Петрова и бившия кмет на общината Петко Дюлгеров. На 9 и 10 юли 2018 г. прецизираните в хода на досъдебното производство обвинения бяха предявени на всеки от тримата, съобщиха от пресцентъра на спецпрокуратурата. От днес, 11 юли 2018 г., започва предявяване на материалите по делото на обвиняемите и защитата им. В най-кратки срокове след това Специализираната прокуратура ще внесе в Специализирания наказателен съд обвинителен акт. Тримата обвиняеми по делото бяха задържани на 17 април 2018 г. в София след получаване на 70 000 евро. Разследването продължи по-малко от 3 месеца. Предвид високия обществен интерес към досъдебното производство, както и наложената от ръководството на Специализираната прокуратура политика на откритост пред обществото за работата на институцията, публикува в прикачен файл на сайта си предявените постановления за привличане на лицата в качеството им на обвиняеми, след заличаване на съдържащите се в тях лични данни.", "date": "2018.07.11", "title": "Приключи разследването за корупция срещу Десислава Иванчева"}
{"url": "https://www.novinite.bg/articles/161916/Prihodite-ot-noshtuvki-v-turizma-s-rast-ot-161-za-perioda-yanuari-maj-2018-g", "text": "Ръст от 16,1% отчитат приходите от нощувки в местата за настаняване с 10 и повече легла в първите пет месеца на годината спрямо същия период на 2017 година. Така за времето от януари до май постъпленията достигат над 270,5 млн. лв. Това става ясно от данните на Националния статистически институт (НСИ), публикувани днес. Само за май тази година увеличението на приходите от нощувки е с 27,2 на сто в сравнение със същия месец на 2017 г. Резултатите са потвърждение на тенденцията за устойчив ръст на туризма, а предпочитанията към по- висок клас места за настаняване е поредното доказателство, че България се утвърждава като дестинация, предлагаща висококачествена услуга, коментира министър Николина Ангелкова. Близо 161 млн. лв. са приходите от нощувки на чужденци в периода януари-май 2018 г. Те нарастват с 21,6% в сравнение с първите пет месеца на 2017 г., а тези от български граждани възлизат на 109,5 млн. лв., което е увеличение от 8,8 на сто. Общо пренощувалите лица в местата за настаняване с 10 и повече легла са повече от 2,176 млн. в първите пет месеца на 2018 г., като отчетеният ръст е в размер на 6,9 на сто спрямо същия период на 2017 г. От тях малко над 1,3 млн. са българите, а около 866 хил. чужденците. Ръстовете са съответно 2,9% и 13,5%. Данните показват, че повече от половината от всички пренощували лица са избрали да отседнат в 4 и 5 звездните хотели. Общо над 1,1 млн. са хората, предпочели висококатегорийните места за настаняване в страната и техният брой се увеличава с 8,8 на сто в сравнение с година по-рано. В първите пет месеца на 2018 г. нарастване от 9,3 на сто отбелязват и реализираните нощувки, достигайки повече от 5,1 млн. От тях 2,557 млн. са нощувките на българите, които се увеличават с 3%, а тези на чужденците са 2,591 млн. и нарастват с 16,3%.", "date": "2018.07.11", "title": "Приходите от нощувки в туризма с ръст от 16,1% за периода януари- май 2018 г."}
{"url": "https://www.novinite.bg/articles/161918/Tundja-vze-porednata-si-jertva", "text": "Падат екотаксите за нови автомобили. Собствениците им ще плащат с 10% по-малко от досегашната сума. За коли над 5 години обаче налогът се увеличава с 12%-13%. Според промените новите собственици на коли до 5 години ще плащат същите такси, както и досега.", "date": "2018.07.11", "title": "Тунджа взе поредната си жертва"}
{"url": "https://www.novinite.bg/articles/161887/Tech-na-gaz-ot-cisterni-na-vlakova-kompoziciya-na-garata-v-Slavyanovo", "text": "Теч от газови цистерни в композицията на товарен влак е бил установен тази сутрин гарата край поповското село Славяново. Ж.п. спирката е възлова и от години се проверяват всички преминаващи влакове, разказа за Дарик кметът на селото Васил Стоилов.Малко преди 8 ч. тази сутрин ревизорът на вагоните първо усетил миризмата на газ пропан бутан, а после е установил и теча по образувалите се от конденза водни капки. Оказало се че изпуска кранът на цистерната, по която нямало пробойна.Извиканите на място служители на полицията, пожарната и на Гражданска защита отцепили района, както и е било спряно движението на влакове и на коли по успоредния на жп линията път Попово-Антоново.Проверката на специалистите и отстраняването на проблема отнели около 40-50 минути, след което ситуацията се нормализира, разказа Васил Стоилов.Секретарят на община Попово Владимир Иванов е информирал фирмата собственик на влаковата композиция, която пътувала от Белослав към Костенец. “Течът е овладян, няма регистрирано обгазяване и замърсяване на района. Населението е успокоено, няма напрежение”, каза още Владимир Иванов.", "date": "2018.07.11", "title": "Теч на газ от цистерни на влакова композиция на гарата в Славяново"}
{"url": "https://www.novinite.bg/articles/161920/Padat-ekotaksite-za-novi-koli", "text": "Падат екотаксите за нови автомобили. Собствениците им ще плащат с 10% по-малко от досегашната сума. За коли над 5 години обаче налогът се увеличава с 12%-13%. Според промените новите собственици на коли до 5 години ще плащат същите такси, както и досега.", "date": "2018.07.11", "title": "Падат екотаксите за нови коли"}
{"url": "https://www.novinite.bg/articles/161875/Cvetanov-vze-uchastie-v-9-ata-Sreshta-na-varha-na-Transatlanticheskata-parlamentarna-grupa", "text": "Председателят на ПГ на ГЕРБ и заместник-председател на партията Цветан Цветанов взе участие в 9-ата Среща на върха на Трансатлантическата парламентарна група, която се проведе във Вашингтон. В рамките на форума парламентаристи от САЩ и Европа обсъждаха различни аспекти на двустранните политически отношения като политиката на администрацията на Доналд Тръмп и влиянието върху отношенията САЩ – ЕС, бъдещето на евроатлантическите двустранни връзки и отношението към Русия, икономическите и демографските аспекти на отношенията САЩ – ЕС, търговските предизвикателства, дисбалансите и бъдещите възможности. На конференцията бяха дискутирани още имигрантската криза в Европа и взаимосвързаността й с кризите в Сирия, Ирак, Либия и Йемен, както и стратегии за противодействие на радикализацията. Трансатлантическата парламентарна група е създадена през 2008 г. като инструмент за създаване на близки работни отношения между законодатели от Европа и Америка по противодействие на терористични и други заплахи за демократичните общества. Тези срещи са важна крачка в изграждането на здраво и работещо трансатлантическо сътрудничество. В тазгодишната среща участие взеха членове на Европейския парламент и националните парламенти на България, Германия, Естония, Испания, Италия, Литва, Полша и Словакия. В рамките на конференцията Цветан Цветанов проведе работна среща с конгресмена от Републиканската партия Ричард Хъдсън, който е член на Комисията по вътрешна сигурност в Камарата на представителите. С него Цветанов обсъди аспектите на парламентарните процедури и правила за контрол над правоохранителните и специалните служби. Цветан Цветанов, който е и председател на Комисията по вътрешна сигурност и обществен ред, обърна специално внимание на безспорния успех на парламентарното измерение на българското председателство, а именно - приемането в София на правно-нормативната рамка за парламентарен контрол върху дейността на Европол от страна на ЕП и националните парламенти. Конгресмен Хъдсън прояви интерес към тази практика и я определи като важен елемент за контрол от страна на гражданското общество върху специализираните органи в правоохранителната рамка. По-късно Цветан Цветанов разговаря и с конгресмена Джон Ръдърфорд от щата Флорида, който също е член на Комисията по вътрешна сигурност в Камарата на представителите. Преди избирането му за конгресмен Ръдърфорд е бил в правоохранителните органи на САЩ в продължение на 41 години, 12 от които като шериф на окръг Дювал във Флорида. По време на срещата стана ясно, че в своята законодателна дейност Джон Ръдърфорд има афинитет към контрола върху оръжията и обмена на оперативно-разузнавателна информация между отделните служби и звена на правоохраната. В тази връзка конгресменът прояви интерес какви са законодателните практики в тези сфери, както и по какъв начин се осъществява този вид дейност в България. Цветан Цветанов го информира за действащата в България правно- нормативна база, позовавайки се на опита си като председател на Комисията по вътрешна сигурност и обществен ред и министър на вътрешните работи. Той подчерта, че бързият, точен и прецизен откъм фактология обмен на оперативна информация между отделните звена вътре в националната правоохранителна система, както и на международно равнище със съюзническите служби, е от решаващо значение. Като конкретен пример беше посочено разследването на терористичния акт в Бургас през 2012 г., когато с помощта на Европол, американските, израелските, канадските и астралийските служби бяха разкрити преките извършители на атентата и тяхната организационна съпричастност към военното крило на Хизбула.", "date": "2018.07.11", "title": "Цветанов взе участие в 9-ата Среща на върха на Трансатлантическата парламентарна група"}
{"url": "https://www.novinite.bg/articles/161884/Opasni-li-sa-gabite-poyavili-se-po-parkovete-v-Sofiya-sled-dajdovete", "text": "Хиляди гъби поникнаха по парковете в София след дъждовете. Това са т.нар. гълъбки, едни от най-често срещаните в природата, обясни пред bTV д-р Борис Асьов от Института по биоразнообразие и екосистемни изследвания към БАН. По думите му, тях ги е имало винаги и до момента няма нито един случай на натровен. Гъбите могат да се пипат с ръце, те не са ядливи, но не са и отровни, каза още д-р Асьов. „Това, че човек може да се отрови от пипане на гъба всъщност е един от многото митове, които в България имаме за гъбите. Възможно е и в парковете да се срещнат отровни гъби, като мухоморката например, но това не би трябвало да става основание за притеснение”. Отравянията с гъби стават, когато човек бере гъби, обърква ги и след това ги яде, обясни експертът. „Симптомите при натравяне с гъби могат да са много разнообразни и е много трудно да бъдат обобщени с няколко думи. Това е нещо, което не би трябвало да попада в организма и организмът ще направи сам каквото може, за да го изхвърли. Първите симптоми ще са свързани със стомашно-чревно неразположение”.", "date": "2018.07.11", "title": "Опасни ли са гъбите, появили се по парковете в София след дъждовете"}
{"url": "https://www.novinite.bg/articles/161917/Novite-metrovlakove-avtomatichni-no-vse-pak-mashinisti-shte-ima", "text": "Влаковете за новите метростанции са енергийно ефективни и не изискват управление от машинист. Имат много модерен дизайн и всички удобства за пътниците, които ще използват метрото. Това каза кметът на София Йорданка Фандъкова, която провери новоизграждащото се депо на \"Метрополитен\". По думите ѝ вече е пристигнал първият влак от 20-те в София, а следващият понеделник, на 16 юли, предстои да дойде вторият влак, а на 2 август - третият. „Влаковете са много модерни, знаете, че имат опция за управление без машинист, но разбира се, сега ще започне обучение на машинистите, напълно автоматизирано“, посочи Фандъкова, цитирана от \"Фокус\". Тя уточни, че фирмата Siemens е спечелила поръчката и е започнала производството. По думите ѝ дейностите тук са изпълнени над 75% и над 3 км от тунелите вече са прокопани. Екоактивисти: Половинвековни здрави дървета в София ще бъдат премахнати заради метрото Екоактивисти и обществени организации, защитаващи запазване на културното наследство на София, алармират, че половинвековни здрави дърв... Прочети повече „Срокът на първия етап от ремонта е есента на следващата година, когато се очакват и първите пътници на третата линия на метрото. Вторият етап, 4 км, които се изграждат по Околовръстния път, трябва да са готови до в началото на 2020 г.“, коментира кметът. Според нея отсечката от третата линия на метрото ще превозва 130 хил. пътници дневно и много гъсто населени квартали на София ще имат връзка с метрото. Ето как ще изглеждат влаковете по третата линия на метрото (Снимки) Първият от 20-те нови влака, които ще пътуват по третата линия на софийското метро, вече е в България. Това съобщи столичният кмет Йорд... Прочети повече „От тази есен метростанциите ще бъдат довършени. За мен е важно да проследим спазването на сроковете на този важен обект, не само транспортен, но и екологичен“, посочи тя. Кметът обясни още, че се очаква с изграждането на тези 2 проекта да се намали с 11 хил. тона отделянето на вредни емисии във въздуха. Работи се денонощно, участъкът е много тежък, условията са трудни, но според нея към момента екипът се справя добре. \"Новите метровлакове са с опция на автоматично управление, но ще имат машинист, който ще е придружаващо лице\", каза изпълнителният директор на „Метрополитен“ инж. Стоян Братоев. Братоев уточни, че е необходима софтуерна надбавка, която всъщност не е нужна, защото пак ще трябва да има придружаващо лице във влака. Трета линия на метрото е завършена на 60% Вече имаме почти 60% - 58% изпълнение на третата линия на метрото. Това каза в предаването \"Денят започва\" по БНТ директорът на \"Метроп... Прочети повече На въпрос каква е цената на една такава инвестиция, инж. Братоев отговори, че инвестициите в транспорта са комплексни. Съгласно обществената поръчка, цената на този влак е 5,1 млн. евро, но в нея влизат 6 системи за управление за автоматика. Братоев посочи, че има камери, които са за пътниците, както и специални места за хора с увреждания. „Влаковете са съобразени с пътникопотока, първите са 60-метрови, последните ще са 80-метрови, защото тогава ще се пусне и линия към кв. “Слатина“, което ще натовари линията“, посочи той. „Влаковете от третата линия не могат да се движат по линия 1 и 2, защото са с различно техническо устройство, но и няма връзка между линиите. Първата и втората линия се обслужват от депото „Обеля“ с максимален капацитет“, допълни Братоев.", "date": "2018.07.11", "title": "Новите метровлакове - автоматични, но все пак машинисти ще има"}
{"url": "https://www.novinite.bg/articles/161894/NFSB-nyama-da-podkrepi-zakonoproekta-za-gorivata", "text": "НФСБ няма да подкрепи днес законопроекта за горивата стана ясно от отворено писмо до медиите. Според тях законопроектът е неприемлив и ще ощети стотици малки дистрибутори на течни горива.От НФСБ уточняват, че по повод изявления на представителите на „Атака” и ВМРО – Волен Сидеров и Искрен Веселинов, за постигнато съгласие по Законопроекта за административното регулиране на икономическите дейности, свързани с нефт и продукти от нефтен произход, са категорични, че това не отговаря на истината.Според един от вносителите - Емил Димитров, законопроектът има за цел да направи разграничение между белия и сивия сектор при търговията с горива и да установи пълен контрол върху движението, потреблението и продажбата им, за да спрат злоупотребите и да се напълни хазната. Земеделски производители, дребни търговци и превозвачи обаче протестираха и обвиниха Димитров в лобизъм в полза на големите в бранша. На тяхна страна застана вицепремиерът Валери Симеонов.", "date": "2018.07.11", "title": "НФСБ няма да подкрепи законопроекта за горивата"}
{"url": "https://www.novinite.bg/articles/161906/Kabinetat-odobri-promeni-v-Zakona-za-zashtita-na-lichnite-danni", "text": "Правителството одобри проект за изменение и допълнение на Закона за защита на личните данни, съобщиха от пресслужбата на кабинета.Законопроектът има за цел да осигури защита на физическите лица във връзка с обработването на лични данни в съответствие с Общия регламент относно защитата на данните, както и във връзка с обработването на лични данни от компетентните органи за целите на предотвратяване, разследване, разкриване или наказателно преследване на престъпления или изпълнение на наказания, включително предпазването от заплахи за обществения ред и сигурност и тяхното предотвратяване.За разлика от досегашната уредба, със законопроекта се унифицират разпоредбите за защита на личните данни на национално ниво и при международния обмен в областта на полицейското и съдебното сътрудничество по наказателноправни въпроси.В законопроекта са разписани подробни дефиниции на ключовите понятия в областта на личните данни, принципите, свързани с обработването на лични данни, правомощията на администратора и обработващия данните, условията за обработване на специални категории лични данни, условията за трансграничния обмен на данни, както на ниво ЕС, така и с трети страни или международни организации, правата на субекта на данни и средствата за правна защита на засегнато лице, мерките за сигурност на личните данни и др.В законопроекта е предвидена и разпоредба за изработване и приемане на съответната подзаконова нормативна база.", "date": "2018.07.11", "title": "Кабинетът одобри промени в Закона за защита на личните данни"}
{"url": "https://www.novinite.bg/articles/161919/Sofiyanci-si-kupuvat-ednodnevno-biletche-chrez-smartfon", "text": "Утре, 12 юли в 9.30 часа на метростанция „Софийски университет „Св. Св. Кирил и Методий“ ще бъде представена нова услуга- закупуване чрез мобилен телефон на дневна и нощна карти за всички линии на градски транспорт. Новата услуга за заплащане на дневна карта от 4 лева и нощна карта от 2 лева чрез мобилно устройство се въвежда от Центъра за градска мобилност. На представянето ще присъстват кметът на София Йорданка Фандъкова и изпълнителният директорът на ЦГМ Христиан Петров.", "date": "2018.07.11", "title": "Софиянци си купуват еднодневно билетче чрез смартфон"}
{"url": "https://www.novinite.bg/articles/161883/Borisov-shte-predstavi-pred-NS-rezultatite-ot-evropredsedatelstvoto", "text": "На 13 юли премиерът Бойко Борисов ще представи пред парламента постигнатото от страната ни по време на председателството на Съвета на Европейския съюз.Депутатите гласуваха в сряда процедурни правила, които предвиждат премиерът Борисов, в рамките на 10 минути, да представи доклада на Министерския съвет за участието на България в процеса на вземане на решения на Европейския съюз през предходното председателство, както и приоритетите на страната ни през текущото.Правилата предвиждат в рамките на изслушването изказвания да се правят и от името на парламентарните групи, а депутатите ще могат да поставят конкретни въпроси на министрите. Отношение ще могат да вземат и присъстващите в пленарна зала членове на Европейския парламент.Премиерът Бойко Борисов вече представи пред евродепутатите в Страсбург резултатите от Българското председателство на Съвета на Европейския съюз, както и основните приоритети на страната ни през последните шест месеца. Сред тях той открои бъдещето на Европа, европейската перспектива за Западните Балкани, младите хора, сигурността и стабилността в Европа, както и цифровата икономика. ", "date": "2018.07.11", "title": "Борисов ще представи пред НС резултатите от европредседателството"}
