{"url": "http://www.novinite.bg/articles/142857/Trenor-na-CSKA-Fenovete-na-Levski-iskaha-da-ni-ubiyat", "text": "Кондиционният специалист на ЦСКА Томас Нойберт беше най-тежко пострадал след мача с Левски. Тогава, след третия гол на \"червените\", предмети полетяха към скамейката на тима и имаше трима уцелени, сред които германецът беше с най-тежки поражения, предаде .Той не пожела да говори пред българските медии, но го направи с охота пред румънските. Нойберт работи дълги години, като беше част от бившия Стяуа, който сега носи името ФКСБ.\"Всичко се случи при третия ни гол, когато моите колеги започнаха да скачат и да се радват. Феновете на Левски, които бяха зад скамейката ни, започнаха да хвърлят предмети по нас. Аз се скрих, защото не можех да дишам от дима.\"\"В този момент някъде нещо ме удари и се строполих на земята. Беше бомбичка, защото 40 секунди не чувах нищо. Когато се съвзех, видях хора около мен. Искаха да ме качат в линейката и да ме отведат в болница, но аз предпочетох да остана до отбора.\"\"Сега съм добре, слава на Бога. Миналата нощ ме боля главата, но сега всичко е наред. Колега от Стяуа ми се обади да ме пита как съм, благодарих му за загрижеността. Но един от треньорите на ЦСКА беше ударен с камък, можеше и да умре. Такива неща не трябва да се случват повече\", сподели Нойберт пред Диги Спорт.", "date": "2017.05.01", "title": "Треньор на ЦСКА: Феновете на Левски искаха да ни убият"}
{"url": "http://www.novinite.bg/articles/142870/Podariha-buhalki-na-700-bulki-v-Indiya-za-da-vazpitavat-sapruzite-si", "text": "\r\nВ индийския щат Мадхия Прадеш министърът на социалната справедливост и развитие на селските райони Гопал Бхаргава подари на 700  дървени , с които да налагат младоженците, ако се отдадат на битов алкохолизъм, пише в. \"Дейли мейл\".\r\nСтранните дарове бяха поднесени на невестите по време на масова сватбена церемония, организирана от местните власти, предаде бТВ.\r\nНа всяка от те присъствал надписът - \"За бой по пияници!\" и \"Полицията няма да се намеси\". Министър Бхаргава посъветва жените да не пускат в употреба подаръците си, преди да са се опитали да проведат беседи с прегрешилите нетрезви съпрузи. Но ако не влязат в правия път, тогава да използват без угризения те.\r\nМинистърът възнамерява да раздаде около 10 хиляди от тези булчински дарове, тъй като алкохолизмът в селските райони на  расте главоломно.\r\n", "date": "2017.05.01", "title": "Подариха бухалки на 700 булки в Индия, за да възпитават съпрузите си"}
{"url": "http://www.novinite.bg/articles/142848/20-dushi-sa-tejko-raneni-pri-turbolenciya-na-ruski-samolet", "text": "Най-малко 20 души са пострадали при попадене на пътнически самолет на „Аерофлот“, извършващ полет Москва-Банкок, в турболенция, предава ТАСС, позовавайки се на завеждащия консулска служба към посолството на Русия в Тайланд Владимир Соснов, пише агенция Фокус.„Пострадалите са получили множество счупвания. Сред тях има както руски граждани, така и чуждустранни“, заяви дипломатът. Той уточни, че инцидентът е станал по време на снижаването на самолета преди кацането му в тайландската столица.„По всичко изглежда, че са пострадали тези, които не са били със закопчани колани“, каза Соснов. Той добави, че ранените пътници са откарани в местна болница, като за оказване на необходимото съдействие в лечебното заведение са изпратени и сътрудници на посолството.", "date": "2017.05.01", "title": "20 души са тежко ранени при турболенция на руски самолет"}
{"url": "http://www.novinite.bg/articles/142868/Zadarjaha-chetirima-dushi-za-ubijstvo-v-Sofiya", "text": "Четирима мъже бяха задържани във връзка със смъртта на 49-годишен мъж в кв. \"Гоце Делчев\", съобщиха от МВР, предаде Нова телевизия. Днес към 12.40 часа бил подаден анонимен сигнал за починал мъж в жилище в кв. „Гоце Делчев. На място веднага са пристигнали полицаи и са открили безжизненото тяло на 49-годишен мъж в една от стаите на апартамента.При извършения оглед са установени следи от насилие. В рамките на образуваното досъдебно производство и последвалите незабавни оперативни действия  са задържани четирима мъже, чиято съпричастност към извършеното престъпление се изяснява. Работата по разследването продължава под ръководството на Софийска  градска прокуратура.", "date": "2017.05.01", "title": "Задържаха четирима души за убийство в София"}
{"url": "http://www.novinite.bg/articles/142856/Grigor-Dimitrov-padna-nadolu-v-svetovnata-ranglista", "text": "\r\nРодната ракета №1  падна с едно място в световната ранглиста. Хасковлията вече е под фаталния №13, след като беше изпреварен от Томаш Бердих, предаде .\r\nНай-добрият ни тенисист не игра през изминалата седмица и продължава да има в актива си 2820 точки. Бердих е №12 с 2870, като пред него е Джо-Вилфрид Цонга (2915). Непосредствено зад Димитров е Лука Пуй с 2746.\r\nВ топ 10 не настъпват никакви промени. Първи е Анди Мъри (11870), следван от Новак Джокович (8085), Стан Вавринка (5695), Роджър Федерер (5125), а под №5 е 10-кратният шампион от Барселона Рафаел Надал (4735).\r\n", "date": "2017.05.01", "title": "Григор Димитров падна надолу в световната ранглиста"}
{"url": "http://www.novinite.bg/articles/142866/Desetki-zadarjani-po-vreme-na-protesti-v-Istanbul", "text": "Турската полиция задържа над 200 души и използва сълзотворен газ и водни оръдия срещу протестиращите на 1 май, които се опитаха да пренебрегнат забраната и да стигнат до централния площад „Таксим” в Истанбул, предаде „Руптли”, пише Нова телевизия.Съобщава се и за един загинал при сблъсъците.", "date": "2017.05.01", "title": "Десетки задържани по време на протести в Истанбул"}
{"url": "http://www.novinite.bg/articles/142869/Sblasaci-s-policiya-i-prestrelki-na-parvomajsko-shestvie-v-Parij-VIDEO", "text": "Протестиращи влязоха в сблъсък със силите на реда в Париж по време на провежданото днес ежегодно първомайско шествие на профсъюзни организации. По данни на френските власти по време на безредиците двама полицаи са били ранени, пише Нова телевизия.Инцидентът е станал докато колоната се е движила в източната част на френската столица от Площада на Републиката до Площада на нациите. Причина за него е била група радикални демонстранти с маски, движещи се отделно от основната група хора.Те са замеряли полицията с камъни и коктейли „Молотов“. Полицията е отговорила със сълзотворен газ.Към момента полицията е разпръснала тълпата, а маршът на синдикатите е бил прекратен за известно време. Не се съобщава за задържани, уточняват БГНЕС и ТАСС.", "date": "2017.05.01", "title": "Сблъсъци с полиция и престрелки на първомайско шествие в Париж (ВИДЕО)"}
{"url": "http://www.novinite.bg/articles/142858/Privarjenicite-na-Levski-varvyat-s-palna-para-kam-razedinenie", "text": "Привържениците на Левски вървят с пълна пара към разединение. Те започнаха да си прехвърлят вината за появата на свастика в Сектор „А“ при загубата с 0:3 от ЦСКА в дербито, което се игра в събота. Вчера Националният клуб на привържениците излезе с декларация, в която потърси отговорност от определена организация на ултраси на „сините“, настанила се в централната трибуна, предаде .От фракцията „Южна дивизия“ се разпознаха и отговориха с контра декларация. Тя е придружена от снимка на хората, които разпънаха свастиката. По този начин, че доказват, че единият от виновниците е член за „София Запад“ и считат, че появата на нацистския символ е провокация срещу „Южна дивизия“.За появата на знамето със свастиката в Сектор „А“ Левски е заплашен със солидна глоба. Според правилника подобна проява се наказва с парична санкция от 37 500 лева. Заради бомбичката, при която пострада помощник-треньорът на ЦСКА Стефан Генов, \"сините\" подлежат на друга санкцията - най-вероятно лишаване от домакинство или мач на \"Герена\" пред празни трибуни.Ето какво пише в декларацията на Южна дивизия:Приятели, за съжаление от вчера ставаме свидетели на поредната пошла и гнусна постановка. И ако лицемерието бе ударило небето отдавна, подлостта на вчерашните събития надмина всичките ни очаквания.В началото на второто полувреме, до нашата скромна хореография в Сектор А, създадена изцяло със средства от нас и наши приятели, за десетина секунди бе издигнато нацистко знаме. Момент, очевидно подготвян и премислян дълго време, целящ да дискредитира името на нашата организация и членовете в нея пред синята общественост, без мисъл за негативните последици, които ще притърпи клуба. Всеки, който ни познава, добре е осъзнавал, че това нямаше как да е наш акт, в момент, в който клуба е поставен на колене, разтрисан от финансови, управленски и множество други проблеми от всякакво естество.В началото на полусезона обявихме, че ЮЖНА ДИВИЗИЯ се завръща на домакинските мачове, с ясната цел да помогне на отбора да не последва примера на доскорошния ни вечен противник, да се опитаме да помогнем за възвръщането на позитивната атмосфера на домакинските мачове, а с нея и завръщането на хората по трибуните. За жалост тези наши цели очевидно не съвпадат с целите на други хора. Секунди след издигането на въпросния флаг, непознатият дотогава за нас елемент бе съпроводен от „стюардите“ към незнайна посока. Минута след цялата пиеса ни бе потърсена отговорност за появата на това знаме. В момент, когато нямахме ни най-малка идея за това знаме, нито кой стои зад него, бе провокирано напрежение, което явно бе търсено и желано от много време. Този акт, съпроводен от бурните аплодисменти на сектор ГГ, уби напълно желанието на стотици, хиляди сини сърца да продължат с подкрепата към отбора. Не онзи отбор на терена в сини фланелки, който въобще не знаеше какво прави там. А онзи отбор от спомените. И онази публика от същите тези спомени.Декларацията на Национален Клуб на Привържениците, в която ни посочват с пръст за издигнатото нацистко знаме, издигането на което бе организирано от самите тях е връх на мракобесието, надвиснало над публиката на вековния ни отбор. Сигурни сме, че пак ще бъдем обвинени във всички смъртни и други грехове, което вече се случва. Призоваваме клубът да обжалва всички решения за наказанието, което ще последват от появата на подобно знаме. Това е явна провокация срещу нашата организация и срещу ФК ЛЕВСКИ СОФИЯ като клуб.Едно е сигурно, никой не може да ни откаже от нашите идеали, нашите разбирания и нашата вяра. Неподвластни никому, никога!", "date": "2017.05.01", "title": "Привържениците на Левски вървят с пълна пара към разединение"}
{"url": "http://www.novinite.bg/articles/142862/TIR-parkira-v-jilishtna-sgrada-v-Kaliforniya-ima-postradali", "text": "ТИР се заби в жилищна сграда в американския град Фулъртън, Калифорния. Пострадали са няколко души, включително и малко дете, предаде бТВ. Ремаркето се извило, ударило се в бордюра и се врязало в сградата. Засегнати са два апартамента.Част от бетонна стена е паднала върху майка с две деца, на които е оказана спешна помощ. Сред настанените в болница е дете на 2 години и неговите родители.Около 16 души са преместени във временни жилища след катастрофата. Причините за инцидента се изясняват.", "date": "2017.05.01", "title": "ТИР \"паркира\" в жилищна сграда в Калифорния, има пострадали"}
{"url": "http://www.novinite.bg/articles/142860/Izvanredno-polojenie-v-Arkanzas-i-Misuri-zaradi-loshoto-vreme", "text": "Извънредно положение беше обявено в американските щати Арканзас и Мисури. Продължилите дни наред проливни дъждове станаха причина за катастрофални наводнения през уикенда, предаде Нова телевизия. Съобщава се за най-малко двама загинали, с които общият брой на жертвите от лошото време в Средния запад и южните щати нараснаха на 13.Поредица от смъртоносни торнада преминаха в събота през щата Тексас, като отнеха живота на петима души. Метеоролозите предупреждават, че опасното време продължава и през новата седмица.", "date": "2017.05.01", "title": "Извънредно положение в Арканзас и Мисури заради лошото време"}
{"url": "http://www.novinite.bg/articles/142846/Zatoplya-se-Ochakva-ni-slanchev-den", "text": "Днес облачността ще се разкъсва и намалява. Около и след пладне, на места над югозападните райони ще се развива купеста и купесто-дъждовна облачност и на места там ще превали. Това съобщи за Агенция „Фокус“ Мартина Цветанова – дежурен синоптик в Националния институт по метеорология и хидрология (НИМХ) към БАН. Ще духа слаб до умерен вятър от север-североизток. Максималните температури ще са от 21° до 26°. Атмосферното налягане е близко до средното за месец май и ще остане без съществена промяна.По Черноморието ще има променлива облачност. Ще духа слаб до умерен север-североизточен вятър. Максимални температури на въздуха: 13°-16°. Температурата на морската вода е 11°-13°. Вълнението на морето ще е около 2 бала. В планините ще бъде предимно облачно, на места в масивите от Западна България с превалявания от дъжд. Ще духа умерен вятър от източната четвърт. Максимална температура на височина 1200 метра – около 13°, на 2000 метра – около 8°.", "date": "2017.05.01", "title": "Затопля се! Очаква ни слънчев ден"}
{"url": "http://www.novinite.bg/articles/142865/Napusna-ni-aktorat-Iliya-Raev", "text": "Актьорът Илия Раев си отиде на 77-годишна възраст, съобщиха от Съюза на артистите в България, предаде Нова телевизия.„Изключителен човек, актьор и директор на театъра в Шумен. Благодарим ти за всичко!”, се казва в съобщението.Илия Раев завършва актьорско майсторство в класа на проф. Желчо Мандаджиев в НАТФИЗ „Кръстьо Сарафов”. Там се запознава и с бъдещата си съпруга баронеса Наталия Бардская, която е потомка на белогвардейци.Работи по разпределение в Драматичния театър в Хасково от 1964 до 1967 г., а след това в Драматичен театър „София“ и в Малък градски театър „Зад канала“. От 2008 г. е директор на Драматично-куклен театър „Васил Друмев” в Шумен.  ", "date": "2017.05.01", "title": "Напусна ни актьорът Илия Раев"}
{"url": "http://www.novinite.bg/articles/142853/141-godini-Aprilska-epopeya", "text": "Отбелязваме 141 години от Априлското въстание. Държавният глава Румен Радев ще участва в тържествената програма в Панагюрище, предаде Нова телевизия. Тържествена проверка-заря по случай годишнината от Априлската епопея ще започне в 8 и 30 вечерта на площад „20 април“.Президентът Румен Радев ще произнесе тържествено слово, след което ще се проведе вечерната проверка в памет на падналите за свободата на България. Вицепрезидентът Илияна Йотова ще участва в отбелязването на 141 години от Априлското въстание в Копривщица. От 11.00 часа вицепрезидентът ще поднесе цветя на гроба на Тодор Каблешков.", "date": "2017.05.01", "title": "141 години Априлска епопея"}
{"url": "http://www.novinite.bg/articles/142847/Otbelyazvame-Mejdunarodniya-den-na-truda", "text": "\r\nНа 1 май голяма част от света отбелязва Международния ден на труда и работническата солидарност, предаде бТВ.\r\nДенят е един от официалните празници в България. Той е обявен за официален празник през 1939 г. , а  от 1945 година комунистическата власт започва да чества тържествено празника – с манифестации. След края на комунистическия режим през 1989 година Първи май продължава да е официален и неработен ден, но държавната власт не се ангажира с организирането на масови прояви.\r\nУ нас днес социалисти се събират сутринта на пл. „Народно събрание”, за да отбележат с шествие международния празник.\r\nВъв връзка с шествието в София ще има ограничения за движението в центъра на София, съобщиха от Столичната община.\r\nОт 8 ч. до приключване на мероприятието се забранява престоят и паркирането на пътни превозни средства на северната дъга на пл. \"Св. Александър Невски\" и на пл. \"Народно събрание\".\r\nОт 9.30 ч. до 11.30 ч. се забранява влизането на пътни превозни средства по бул. \"Цар Освободител\" – между бул. \"Васил Левски\" и ул. \"Г.С.Раковски\".\r\nШествието ще се състои от 11.30 ч. по следния маршрут – от пл. \"Народно събрание\" по бул. \"Цар Освободител\", Орлов мост до Борисова градина.\r\nСДВР ще осигурява охрана на мероприятието и постове за контрол и регулиране на движението.\r\nСиндикатите организират конференция за правата на работниците и за доходите. Първата й част е посветена на заплащането.\r\nСпоред данните на КНСБ реалните доходи могат да нараснат с доста по-висок процент от обявените от новото управляващо мнозинство – 1500 лв. до края на мандата.\r\n", "date": "2017.05.01", "title": "Отбелязваме Международния ден на труда"}
{"url": "http://www.novinite.bg/articles/142852/Dneven-horoskop-za-01-maj-2017g", "text": "ОвенСпрете да се занимавате със собствените си желания, които и без това са объркани напоследък. Вместо това се огледайте за добрите възможности, които ви заобикалят. Може би ще трябва да си купите нова джаджа или да смените софтуера, който използвате.ТелецВреме е да отворите нова глава по отношение на комуникацията. Старите ви интереси ще бъдат изместени от нови, същото важи и за плановете ви. Не е изключено да направите драматични промени в семейството или социалния си кръг.БлизнациДенят е напрегнат и ще трябва да се справяте с много проблеми. Заливат ви с информация, която ви причинява само главоболие. Опитайте се да не реагирате крайно и изслушайте всички гледни точки.Ако сте представител на някой от останалите зодиакални знаци, можете да намерите своя дневен хороскоп на  ", "date": "2017.05.01", "title": "Дневен хороскоп за 01 май 2017г."}
{"url": "http://www.novinite.bg/articles/142849/Veche-ima-opashki-na-balgaro-turskata-granica-i-Kapitan-Andreevo", "text": "На българо-турската граница трафикът е интензивен, на ГКПП \"Капитан Андреево\" има 7-километрова колона от товарни автомобили на изход от страната, по данни към 06.00 часа, публикувани на сайта на Главна дирекция \"Гранична полиция\". Трафикът на българските гранични контролно-пропускателни пунктове на границите със Сърбия, Македония, Гърция и Румъния е нормален.", "date": "2017.05.01", "title": "Вече има опашки на българо-турската граница и \"Капитан Андреево\""}
{"url": "http://www.novinite.bg/articles/142854/Rushi-se-istoricheskata-kostnica-v-Klisura", "text": "Историческата костница в Клисура има нужда от ремонт. Там се намират костите на героите от Априлското въстание, предаде Нова телевизия. До преди една година храмът беше пред разруха. Сега е стабилизиран. Няколко доброволци буквално са спасили параклиса от срутване. Със собствени средства покривът на сградата е ремонтиран. Според кмета на Клисура Генка Тодорова на храма са му нужни около 50 000 лв.Клисура въстава втора в Априлското въстание, но изгаря първа. Параклисът \"Св. Архангел Михаил\" е малко популярен в българската история. Там се съхраняват костите на загиналите от Априлската епопея. В съркофага се намират тленните останки на трима човека от военния съвет - Григор Божков Попов, Атанас Попминков и Христо Трувчев. Тримата заедно с брата на Никола Гараджов - Харалампи тръгват да се спасят в град Сопот, но са предадени в манастира. След засада на башибозуци те са убити. Около стотина души са загинали по време на въстанието. Клисурци го наричат Втория Батак.В градът на Боримечката малко по-късно стотици четници ще се качат в местността Зли дол и ще направят възстановка на историческото събитие от 1878 година.", "date": "2017.05.01", "title": "Руши се историческата костница в Клисура"}
{"url": "http://www.novinite.bg/articles/142850/Nacionalna-stachka-paralizira-Garciya", "text": "Националният съвет на Oбщогръцката конфедерация на работниците оповести решение за провеждане на 24-часова обща стачка. Очаква се стачката да парализира транспортния сектор в Република Гърция. Това съобщиха от пресцентъра на Министерство на външните работи, предаде агенция Фокус. Предвижда се железопътният транспорт в цяла Гърция да бъде блокиран за 24 часа. Автобуси ще се движат от 9.00 до 21.00 часа, за да се даде възможност на гражданите да участват в първомайските демонстрации. Корабите ще останат на пристанищата.МВнР препоръчва на българските граждани, пътуващи в Република Гърция, да имат предвид тази информация и да се осведомяват предварително относно очакваните промени в транспортния сектор в страната.", "date": "2017.05.01", "title": "Национална стачка парализира Гърция!"}
{"url": "http://www.novinite.bg/articles/142859/Naj-stariyat-manastir-v-Evropa-praznuva", "text": "Днес и утре най-старият манастир в Европа отбелязва своя празник. Около скандала с парите за магистрала „Марица” името на манастира \"Свети Атанасий Велики\" стана известно в цялата страна. В него беше намесено името на бившата кметица на с. Златна ливада Ирина Панева. Инж. Илия Запрянов, бивш заместник-ръководител на надзора на Лот 1 от магистрала „Марица”, заяви, че аутобанът е бил оскъпен заради непланиран пътен възел до селото, с чиято кметица бившият шеф на пътната агенция Лазар Лазаров имал \"специални лични отношения\". Самата Панева обаче отрече, а Лазаров подчерта, че пътният възел е бил част от предварителния проект.Златноливаденският манастир е основан още в римско време в 344 г. сл. Хр. от Александрийския патриарх Свети Атанасий Велики. На празника Панева предложи на отбивката да се сложи табела „Пътят на любовта към Бога”. Според нея такава табела би била много полезна за селото, за манастира и туризма, който тепърва се очаква да започне да се развива.Празникът по традиция се отбелязва на 2 май, но по изключение тази година ще е днес, защото е почивен ден.„Поканили сме два оркестъра, а на манастирската поляна има разположени шест ресторанта „скара-бира”, обясни настоящият кмет на селото Татяна Илиева. Организаторите обещават също забавления за децата и български хора́.", "date": "2017.05.01", "title": "Най-старият манастир в Европа празнува"}
{"url": "http://www.novinite.bg/articles/142861/Chastichno-otpada-bezvizovoto-patuvane-za-Kanada", "text": "От днес без виза Канада ще могат да посещават българите, които са имали канадска виза през последните 10 години или имат американска виза. Необходимо е само електронно разрешение за влизане. От 1 декември безвизово до Канада ще могат да пътуват всички българи, предаде БНТ.", "date": "2017.05.01", "title": "Частично отпада безвизовото пътуване за Канада"}
{"url": "http://www.novinite.bg/articles/142864/TIR-navleze-v-nasreshtnoto-na-AM-Hemus", "text": "ТИР с румънска регистрация, който се е движил по магистрала „Хемус” в посока София, изненадващо е навлязъл в насрещното платно, като е счупил мантинелата, предаде бТВ. Инцидентът е станал на км 10 от магистралата. Няма жертви и пострадали.Движението в участъка е затруднено  заради почистването на пътя, регулира се от пътни полицаи.По първоначална информация шофьорът на ТИР-а е заспал зад волана.", "date": "2017.05.01", "title": "ТИР навлезе в насрещното на АМ „Хемус”"}
{"url": "http://www.novinite.bg/articles/142871/Interesat-kam-folklora-se-vrashta-v-Zlatograd", "text": "Фолклорната музика се връща на мода в Златоград – все повече стават желаещите там да свирят на гайда. Интересът към този инструмент се е засилил и заради празниците, свързани с фолклора, които се провеждат пред последните години в родопския град, предаде бТВ.В гайдарския състав „Делю хайдутин” в Златоград се обучават 20 души – от деца до самия кмет на града Мирослав Янчев.За да започне мелодията да се „усеща”, трябва да мине поне една година обучение, разказва ръководителят на състава Тодор Кайков.Общината е купила 10 учебни гайди, които е предоставила на читалището, така че да се даде възможност да опитат музикалните си способности и онези, които не могат да си купят собствена гайда – поне докато не решат, че ще се занимават по-сериозно с музиката.„Помня си и тежките начални часове, когато почнаха първите уроци, но сега с голямо удоволствие вече свирим и доста песни вече знаем”, разказва кметът Янчев.", "date": "2017.05.01", "title": "Интересът към фолклора се връща в Златоград"}
{"url": "http://www.novinite.bg/articles/142855/Angel-Djambazki-V-Makedoniya-se-sluchva-darjaven-prevrat", "text": "В момента в Македония се случва държавен преврат, каза в предаването в ефира на bTV евродепутатът Ангел Джамбазки. „Има избори, има резултат, а президентът нарушава Конституцията и не си изпълнява задълженията да връчи най-сетне мандат”, отбеляза той.Според него президентът изцяло зависи от Никола Груевски и е решил да следва изцяло неговата политическа линия.Вътрешни и външни фактори влияят върху събитията в Македония, отбеляза Джамбазки.„Вътрешните фактори са свързани с нежеланието на ВМРО-ДПМНЕ да отстъпи от властта, държат цялата държавна администрация и имат много какво да крият и от какво да се притесняват. От другата страна също няма добри герои. Опозицията в лицето на Зоран Заев прави тежки и опасни компромиси с т. нар. албанска платформа”, обясни той.Анализът на участниците сред нападателите в македонския парламент показва, че това са основно служители в македонската полиция и армия и ръководни постове в други държавни предприятия, коментира историкът македонист Спас Ташев. По думите му другата част са криминално проявени.Има категорични признаци за организирано чрез властта нападение на парламента, подчерта той.Според Ташев едва ли ще стигне до нови избори, а по-скоро ще има европейски натиск за приемане на сегашните реалности. „Това е опит за провокиране на етническо напрежение, каквото към момента не съществува, и то по отношение на албанците”, заяви Ташев.„Груевски се нуждае от безвремие. Той има проевропейски ориентирани послания, но действията му въобще не подкрепят, че той отстоява подобни принципи”, отбеляза той.„Самият факт, че той получава подкрепа най-вече от Путин, показва, че се отива към авторитарен тоталитарен режим”, допълни историкът.", "date": "2017.05.01", "title": "Ангел Джамбазки: В Македония се случва държавен преврат"}
{"url": "http://www.novinite.bg/articles/142867/GERB-i-patriotite-se-dogovorili-za-ministerstvata", "text": "ГЕРБ и Обединените патриоти са се договорили късно в събота кой какви министерства ще получи в кабинета \"Борисов 3\", предаде Нова телевизия.Очаква се имената на новите министри да бъдат официално обявени на 3 май. На този етап неофициалната информация сочи, че патриоти ще влязат в три министерства и ще имат един вицепремиер.Валери Симеонов ще е заместник-министър без портфейл. Министър на отбраната ще е другият съпредседател на патриотите Красимир Каракачанов. Екологията също ще е под патриотично ръководство, там се очаква и една от изненадите - за министър вероятно ще бъде предложен старият седесар Нено Димов. Той беше заместник-министър на екологията в кабинета на Иван Костов. Шефът на Агенцията за приватизация Емил Караниколов пък ще е предложението на Патриотите за министерството на икономиката.И все пак договорките не са окончателни. Като ябълки на раздора се очертават министерствата на енергетиката и на туризма, към които патриотите също имали амбиции.Изненади откъм ГЕРБ не се очаквали. Повечето от досегашните министри отново щели да заемат местата си. Ключовото МВР било оставено за накрая. Лично Бойко Борисов щял да определи неговия титуляр.", "date": "2017.05.01", "title": "ГЕРБ и патриотите се договорили за министерствата"}
{"url": "http://www.novinite.bg/articles/142863/Shofor-zagina-pri-tejka-katastrofira-po-patya-za-Stara-Zagora", "text": "Камион катастрофира на пътя Стара Загора – Казанлък. Шофьорът беше затиснат в кабината и изваден след спасителна операция, но загина, предаде бТВ. Инцидентът стана в района на жп моста при Змейово. Заради катастрофата движението се извършва в една лента –  тази от Казанлък към Стара Загора, с пропускателен режим.По първоначална информация шофьорът на камиона не е успял да вземе завоя заради несъобразена скорост.Днес се очаква интензивен трафик заради края на трите почивни дни. От Пътната полиция призовават за внимателно шофиране и спазване на ограниченията по пътищата.", "date": "2017.05.01", "title": "Шофьор загина при тежка катастрофира по пътя за Стара Загора"}
{"url": "http://www.novinite.bg/articles/142851/Nad-1-mln-balgari-poluchavat-mejdu-460-lv-i-1000-lv-na-mesec", "text": "Средната работна заплата у нас е 2012 лв., сочат данните на статистиката. Определяната от правителството минимална работна заплата в момента е 460 лв, предаде бТВ. 70% от работещите българи получават под средното възнаграждение – масовата заплата у нас е под 1000 лв. и то преди облагането.Статистическите данни сочат, че 350 хил. българи взимат под минималната заплати, или до 460 лв., а над 1 млн. – между 460 лв. и 1000 лв.Доход между 1000 и 2000 лв. имат 440 хил. работещи у нас и 125 хил. – над 2000 лв.Големи са различията в заплащането и по области. Очаквано най-високо е средното възнаграждение в София-град – 1372 лв., най-ниско е във Видинска област – 681 лв. В София безработицата е най-ниска, а във област Видин – най-висока. Бизнесът в близо 4000 във Видинско се изчерпва с няколко земеделски кооперации и няколко малки фирми, повечето семейни. Най-често те наемат до двама души. Така най-големият работодател е местната администрация с близо 70 заети. От всички безработни в Ружинци половината са с основно, по-ниско или без никакво образование.Финансовият експерт Мика Зайкова напомни, че статистиката сочи, че 430 лв. се падат на човек от домакинство на месец, а 562 лв. е прагът на бедността.По думите й ръстът на доходите, който обещават от ГЕРБ трудно ще се случи през следващите 4 години, защото не се очаква висок икономически растеж. Нужни са истински реформи, а не мимикрия на реформи, коментира Зайкова.", "date": "2017.05.01", "title": "Над 1 млн. българи получават между 460 лв. и 1000 лв. на месец"}
