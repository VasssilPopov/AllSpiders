{"url": "https://www.novinite.bg/articles/173697/Oktopodat-e-obhvanal-cyalata-darjava-smyata-Hristo-Prodanov-ot-BSP", "text": "\"Апартаментгейт\" вече започва да слиза и на по-ниските етажи в управляващото мнозинство на ГЕРБ. Това показва, че \"октоподът\" е обхванал абсолютно цялата държава\". Това заяви пред БНР депутатът от БСП Христо Проданов. Според него изходът е нови избори и смяна на модела. ГЕРБ е \"основният инкубатор\" на корупцията, подчерта той. По думите му ситуацията в парламента не се е променила, затова от БСП нямат причина да се върнат обратно в зала. \"Артекс\" се оказа фирмата на властта, която е продавала на хора с власт от ГЕРБ на ниски цени. Оказа се, че г-н Кирилов е част от правната кантора, която обслужва \"Артекс\". Не си обяснявам как може да поемеш политическа вина – да смениш правосъдния министър, който си е купил апартамент от тази фирма, с адвоката на тази фирма. Струва ми се двоен аршинът\", коментира Проданов за новия правосъден министър Данаил Кирилов.Искаме оставката както на председателя на КПКОНПИ Пламен Георгиев, така и на неговия заместник, категоричен бе депутатът в предаването \"Неделя 150\". Той обясни това с факта, че от левицата имат съмнения за това, че заместникът му, който също е замесен в имотния скандал, реално може да разследва началника си. Той припомни, че още от самото начало са били против назначаването на Пламен Георгиев за председател на агенцията. С внесената подписка за отстраняването на Георгиев от БСП дават знак на управляващото мнозинство да поправи грешката си.\"Промяната, която беше направена миналата седмица в антикорупционния закон, е относно изискванията за ценза на председателя на антикорупционната комисия. Досега в закона беше посочено, че той трябва да има висше юридическо образование. Сега това отпада като изискване, просто трябва да има висше образование със степен магистър. Това е внесено като предложение и се обсъжда в комисиите, което естествено ще бъде прието. Това ни кара да мислим, че този, който са си набелязали да бъде нов председател на тази комисия, не отговаря на тези условия и затова те сега ги променят\", подчерта още Христо Проданов.Не може управляващото мнозинство да назначава председателя на органа, който после ще го разследва, повтори депутатът от левицата. От партията са категорични, че председателят на органа трябва да се назначава от президента.За информациите за дадени милиони от Корнелия Нинова на Михаил Миков, за да се откаже от председателското място в БСП, Проданов изказа мнение: \"Опитват се да зададат друга тема, за да се измъкнат от този \"Апартаментгейт\", в който сами са се вкарали\".Той посочи, че няма усещане за напрежение в структурите на БСП и Националния съвет преди европейските избори. Депутатът подчерта, че листата за евровота ще бъде избрана с гласуване.Ако Сергей Станишев не бъде в следващия ЕП, това няма да навреди нито на имиджа му, нито на възможностите, които той има да провежда политика на европейско ниво, смята Христо Проданов.Според него проблемът със сертифицирането на машините за предстоящия вот може да бъде достатъчно основание за обжалване на резултатите. Ако не бъдат сложени тези 3000 машини за европейските избори, това е неизпълнение на Изборния кодекс, отбеляза той.", "date": "2019.04.07", "title": "\"Октоподът\" е обхванал цялата държава, смята Христо Проданов от БСП"}
{"url": "https://www.novinite.bg/articles/173676/Migrantite-ot-lagera-kraj-Solun-zapochnaha-da-se-iznasyat", "text": "В следобедните часове вчера е започнало изнасяне на мигрантите от палатковия лагер край Солун. В момента там има около 30 палатки с около 100 души.Очаква се днес и те да бъдат превозени до кампусите, от които да дошли. Щетите от вчерашния щурм обаче са изключително сериозни. Оградата, разделяща импровизирания палатков лагер от официалня такъв е съборена. В момента сили на жандармерията и полицията наблюдават района и следят за евентуални предстоящи ексцесии.Извозването на останалите в палатките мигранти се очаква да започне по-късно през деня. Към момента обстановката там е спокойна. Сериозен е обаче контролът над тях, предаде Нова телевизия.Припомняме, че сблъсъците между мигрантите и служителите на реда започнаха в петък, когато стотици хора се събраха край \"Диавата\" с желание да напуснат лагера и да се отправят към границата със Северна Македония, а от там да се насочат към по-богатите европейски страни. ", "date": "2019.04.07", "title": "Мигрантите от лагера край Солун започнаха да се изнасят"}
{"url": "https://www.novinite.bg/articles/173696/Turciya-zalovi-blizo-hilyada-migranti-kraj-granicata-s-Garciya", "text": "Правоохранителните органи са заловили 950 незаконни мигранти в северозападна турска провинция, докато са се опитвали да преминат границата със съседна Гърция, съобщиха източници от сигурността.Мигрантите се насочиха към Одринския вилает още от четвъртък вечерта, след като в , според които Турция е готова да им разреши да пресекат границата с Гърция.Турската полиция взе мерки за сигурност, за да не допусне подобни действия.Иранският мигрант Али Хюсеин потвърди, че „“. ”, добави той.Всички чужденци са били пренасочени към провинциалната миграционна служба в града.Турция е основният път за незаконните мигранти, които се опитват да преминат в Европа, особено след 2011 г., когато започна сирийската гражданска война.", "date": "2019.04.07", "title": "Турция залови близо хиляда мигранти край границата с Гърция"}
{"url": "https://www.novinite.bg/articles/173672/Oblachna-i-dajdovna-nedelya", "text": "Днес облачността ще бъде значителна и на много места, главно в Централна и Източна България ще има превалявания от дъжд. Ще продължи да духа до умерен източен вятър. Максимални температури между 14° и 19°.Над планините ще бъде предимно облачно, по високите части и мъгливо. На места ще има превалявания от дъжд, над около 2000 метра от сняг. Ще духа слаб до умерен юг-югозападен вятър. Максимална температура на 1200 метра около 8°, на 2000 метра - около 2°.Облачно ще бъде и по Черноморието с превалявания от дъжд. Ще духа слаб вятър от изток-югоизток. Максималните температури ще бъдат между 12° и 15°. Температурата на морската вода е 11°. Вълнението на морето ще бъде 3 бала.На 07.04.2019 слънцето ще изгрее в 06:59 часа и ще залезе в 19:59 часа. Продължителност на деня 13:00 часа.На 07.04.2019 луната ще изгрее в 08:21 часа и ще залезе в 22:08 часа. Осветеност на диска в 0h UT 3 %. Фаза на луната: след новолуние преди първа четвърт.", "date": "2019.04.07", "title": "Облачна и дъждовна неделя"}
{"url": "https://www.novinite.bg/articles/173678/Dneven-horoskop-za-nedelya", "text": "Бъдете широко скроени днес! Приемайте всякакви идеи и предложения, дори да не са по ваш вкус. По-късно това ще ви се отплати.Ще се справите чудесно със всичко, което вършите днес. Има много хора, които ви подкрепят, отнасяйте се добре с тях и не позволявайте да ги изгубите.Останалите зодии - на ", "date": "2019.04.07", "title": "Дневен хороскоп за неделя"}
{"url": "https://www.novinite.bg/articles/173681/Sentenciya-na-Seneka-iznenada-kandidat-studenti-po-balgarski-ezik", "text": "Днес кандидат-студентите по български език и литература в СУ “Св. Климент Охридски” ще разсъждават върху сентенцията на Сенека „Всеки е толкова нещастен, за колкото се мисли“. Те и техните родители са масово разочаровани от изтеглената тема, защото очакваха български писател, съобщи БГНЕС. Темата беше изтеглена от кандидат-студентката Яна Митева. Тя изненада кандидатите в зала 224, където беше изтеглен и вариантът на теста, въпреки че от три години е сменен форматът на изпита и есето може да бъде върху твърдение/сентенция от литературен или нелитературен източник.Изпитът се състои от две части тест и есе. Тестът носи максимален брой точки 70, а есето – 30. Изпитът по български език и литература е традиционно сред най-големите в Софийския университет „Св. Климент Охридски“. С него се кандидатства за много специалности – право, българска филология, педагогика и др.", "date": "2019.04.07", "title": "Сентенция на Сенека изненада кандидат-студенти по български език"}
{"url": "https://www.novinite.bg/articles/173679/Ministar-Ananiev-pozdravi-zdravnite-rabotnici-za-praznika-im", "text": "Министърът на здравеопазването Кирил Ананиев направи обръщение към работещите в системата на българското здравеопазване по повод Световния ден на здравето - 7 април. Ето какво пожела на лекарите и медицинските сестри министър Ананиев:", "date": "2019.04.07", "title": "Министър Ананиев поздрави здравните работници за празника им"}
{"url": "https://www.novinite.bg/articles/173674/Prodaljava-akciya-Skorost-na-Patna-policiya", "text": "И днес масови проверки по пътищата заради акция \"Скорост\". Само в първите 24 часа от провеждането ѝ бяха регистрирани хиляди нарушения.Проверките са на местата с концентрация на пътни инциденти и засилен трафик. По време на акцията автомобилите не се спират, а се засичат с технически средства и за установените нарушения се издават електронни фишове, информира Нова телевизия.От \"Пътна полиция\" за пореден път призовават шофьорите да карат със съобразена скорост. ", "date": "2019.04.07", "title": "Продължава акция \"Скорост\" на Пътна полиция"}
{"url": "https://www.novinite.bg/articles/173675/Edin-zaginal-i-edin-tejko-ranen-pri-PTP-kraj-s-Chukarka", "text": "ъж е загинал, а друг е с опасност за живота след катастрофа по пътя Айтос - Карнобат. Това съобщиха за Радио \"Фокус\" от ОДМВР-Бургас.Сигналът за пътнотранспортното произшествие при разклона за село Чукарка е подаден между 20.00 и 21.00 часа снощи. При инцидента е загинал един от участниците в движението, а друг е в тежко състояние, откаран в Бургаска болница.След временно затваряне, към момента пътният участък е отворен за движение.", "date": "2019.04.07", "title": "Един загинал и един тежко ранен при ПТП край с. Чукарка"}
{"url": "https://www.novinite.bg/articles/173692/Jiteli-na-Gorublyane-blokirat-za-3-chasa-Carigradsko-shose", "text": "\r\n\"Цариградско шосе\" беше затворено при входа за София от протестиращи граждани. Жителите на Горубляне излязоха на пореден протест заради липса на действия от страна на властите за обезщетяването на собствениците на земи в района или отчуждаването на терените за зелени площи.\r\nКръстовището на \"Цариградско шосе\" с улиците \"Павел Красов\" и \"Димитър Пешев\" ще бъде затворено за 3 часа - до 19 ч., както пише в уведомителното писмо на протестиращите.\r\nПричина за недоволството им е решението на общината да изгради парк върху техни терени. ", "date": "2019.04.07", "title": "Жители на \"Горубляне\" блокират за 3 часа \"Цариградско шосе\""}
{"url": "https://www.novinite.bg/articles/173687/Episkop-Sionij-e-noviyat-igumen-na-Bachkovskiya-manastir", "text": "Епископ Сионий беше въдворен като игумен на Бачковския манастир. Светият синод реши да смени досегашния духовен ръководител - архимандрит Самуил, който служи в светата обител от 2017 г. Епископ Сионий ще продължава да бъде игумен и на Троянския манастир, който ръководи през последните пет години.След неделната литургия тази сутрин старозагорският митрополит Киприян предаде игуменски жезъл на Бачковския манастир на неговия нов стопанин епископ Сионий, предаде БНТ.Като първостепенна задача епископ Сионий постави пред себе си продължаването на реставрационните дейности в Бачковския манастир.Първото голямо изпитание пред новия игумен е предстоящия Великден. По традиция на втория ден след Възкресение Христово в Бачково се стичат хиляди поклонници, които съпровождат чудотворната икона на Божията майка с литийно шествие до местността Клувията, където е открита преди векове.", "date": "2019.04.07", "title": "Епископ Сионий е новият игумен на Бачковския манастир"}
{"url": "https://www.novinite.bg/articles/173695/Sinat-na-Galabin-Boevski-ostava-v-aresta", "text": "Синът на шампиона във вдигането на тежести Гълъбин Боевски - Пол, остава в ареста, реши Софийският градски съд.26-годишният мъж е обвинен за разпространение на дрога. На 4 април той е бил заловен с 2,31 грама коноп, 17,44 грама амфетамин и 4,42 грама кокаин. Част от дрогата била скрита в колата му, а останала - в неговия дом и в апартамента на приятелката му. Решенението на съда не е окончателно, в случай, че Боевски обжалва, делото е насрочено за 11 април пред Софийския апелативен съд, пише \"24 часа\".", "date": "2019.04.07", "title": "Синът на Гълъбин Боевски остава в ареста"}
{"url": "https://www.novinite.bg/articles/173673/Otbelyazvame-Svetovniya-den-na-zdraveto", "text": "Днес светът отбелязва Международния ден на здравето. Датата е избрана още с основаването на Световната здравна организация през 1948-а. Мотото тази година е \"Остаряване и здраве: Доброто здраве добавя живот към годините\".По повод празника в парка \"Заимов\" в София ще се проведе безплатна скринингова акция за наличие на сърдечносъдови рискови фактори.  72% от българите оценяват здравето си като добро или много добро, става ясно от анализ на Евростат по повод Световния ден на здравето.Седем от 10 души на възраст над 16 г. в целия ЕС дават положителна оценка за здравословното си състояние.", "date": "2019.04.07", "title": "Отбелязваме Световния ден на здравето"}
{"url": "https://www.novinite.bg/articles/173693/Medici-protestirat-v-stranata-v-Svetovniya-den-na-zdraveto", "text": "Трети пореден протест на медицинските сестри се проведе в Сливен. Информацията за протеста бе разпространена в социалните мрежи. Исканията на протестиращите медицински специалисти са за адекватно заплащане и достойни условия на труд. Протестът се проведе пред главния вход на МБАЛ „Д-р Иван Селимински“ от 11.00 до 12.00 часа.Ефективни стачни действия на медицинските специалисти се очаква да започнат след средата на месец май, ако Министерство на здравеопазването не започне разрешаване на поставените искания за увеличение заплатите и подобряване условията на труд  в сектора. Това обяви организаторът на третия пореден протест на медицинските специалисти в Сливен Надежда Маргенова.Днес десетки медицински сестри, подкрепени от лекари и медици от Спешната помощ, протестираха пред областната болница.Маргенова съобщи, че в момента се подготвя национален протест в София, който ще се проведе на 15 май, а след това е възможно да пристъпи към ефективни стачни действия.“И ако тогава господа управляващите не се задействат, ние нямаме друг изход, освен да предприемем тази мярка“, каза тя.Маргенова бе скептична относно утрешната среща на медицинските специалисти с министъра на здравеопазването Кирил Ананиев, на която трябва да бъде предложена нова методика за изчисляване на заплатите:“Аз не знам каква методика нова ще измислят при условие, че не предлагат да се увеличи цената на съответната клинична пътека“.На днешния протест лекари и медицински сестри изказаха мнение, че тази политика в здравеопазването е пагубна за здравето на населението.“Бъдещето е черно, ако народът не го разбере!“. “Нямаме ново попълнение, младо попълнение по-точно“. “Тези, които завършват, предпочитат да отидат в чужбина“, коментираха присъстващи.Днес изтича едномесечното предизвестие за напускане на работа на лекарите в общинската Очна болница във Варна. Причината за решението им е лошото материално състояние на болницата и условията за работа в нея. В петък управителят на лечебното заведение д-р Руслан Тошев съобщи, че е подал оставка, за да тушира създалото се напрежение.", "date": "2019.04.07", "title": "Медици протестират в страната в Световния ден на здравето"}
{"url": "https://www.novinite.bg/articles/173694/V-Severozapada-Horata-si-podaryavat-dobrini", "text": ".Омръзнало на живеещите по улица „Чеган” да чупят колите си по уличните дупки, да вадят децата си от тях. И решили сами да ги запълнят. С доброто дело се заели няколко мъже, а жените им отстрани дали име на импровизираната им бригада. Нарекли я ”. Така към бойното име на улицата се прибавило ново – съвременно, но вечно. Защото строителството е за дълги времена.Та мъжете от „Чеган строй” събрали пари и поръчали бетон от местен възел. Измели дупките от боклука и ги напълнили с бетона. Улицата станала за пример. След като алармирали всички местни и държавни органи за лошия им път до Крушовене, по който са принудени да се движат линейки и училищен автобус, повикали неволята.Събрали 4000 лв. лични средства и си поръчали студен асфалт.  100 чувала стигнали за 100 кв. м дупки. Едва тогава от Агенция „Пътна инфраструктура” им обещали през тази година да ремонтират пътя от Лесковец до Крушовене, както и кръстовището за към двете села. Но хората от миналата година са спокойни за децата си и техния автобус.. Румен Иванов, Димитър Митов, Любен Цветков и Божидар Кръстев започнали от местността „Райски кът” над емблематичната за курорта Иванчова поляна. Но не спрели до табелите – сковали дървени пейки, маси, вдигнали две беседки, поправили детските люлки. И всичко това без пари. Ако се наложи да купят строителен материал, вадят от джоба си. Ей така, за доброто на жителите и гостите на прочутия град.„Групата” проявява и инициатива. Членовете и сами проучват и пишат на дървени табла нови данни за туристическите обекти. Благодарение на тях постителите вече знаят не само, че мястото се нарича „Райският кът”, но и на каква надморска височина е, какви са другите му особености.В края на 2018 „Групата” е започнала изграждане на дървен панорамен мост над река Орлощица. Дали са дума, че мостът им ще стане готов до началото на активния туристически сезон, който в курорта започва от май., сподели един от четримита – Румен Иванов.Да правиш добро за другите е наша кауза, която отстояваме много години. Подкрепяме и помагаме на доброволците, коментира изявите на мъжете кметът на Вършец Иван Лазаров. Започнали от възстановяването на естествена чешма, а след това до нея изградили беседка и барбекю.В началото работели само с материали, купени от самите тях. Другите като видели какво правят двамата, решили и те да помогнат с пари. Така по малко дали от мизерните си пенсии близо 50 ДУШИ. Кътът станал за чудо и приказ и тогава решили да го открият официално. Това стана повод да се съберем, да си поговорим, обясни случилото се кметът на селото Людмил Якимов.След като вода потекла от тази чешма, се сетили, че в селото имат още 5, които никой не знае кога са изграждани и от кого. Остарели са много, но ще е добре, ако и тях облагородят по същия начин.. На местните я дарил адвокатът от София Николай Беров. Коренът му е от това село и по тази причина решил, че трябва да остави нещо за спомен от рода му.Водата за всички тече пред родната му къща. Кръстил чешмата „Беровата” и поканил владиката Даниил да я освети. Цяло село се събрало като за голям празник. Нека нашите деца, внуци и правнуци помнят своите корени, нека знаят откъде са тръгнали предшествениците им, казал адвокатът на съселяните си. Бил сварен и курбан за всички, присъствали на освещаването на родовата чешма.. Той предоставил дядовата си къща в село Боровци, община Берковица, на местното читалище и селото.Днес тя е неофициална етнографска сбирка, културен център. В нея всичко е запазено от времето на дядо Манойло и баба Ивана. Всичко – леглата, постелките, чергите по подовете, шкафовете, лавиците с грънците, дори костюмите на двамата.Бабата е била голяма майсторка и всичко сама си е тъкала – покривките, пердетата. В мазето стои 4-тонна бъчва, която някога пълнели с вино, под навес на двора - каруцата на дядото, с която прибирали продукцията от полето. Къщата е със запазена архитектура и понеже е каменна – не е помръднала. Сега е стегната като гиздава девойка и посреща гости. Туристи искат да им приготвят храна на жив огън на старата печка на Манойлови и да седнат на масата им да се нахранят. А тази маса е на 150 години... Буди умиление скромният паметник на Козлодуйското даскалче – Младен Павлов Калинов, единственият българин, присъединил се към четата на Христо Ботев след слизнето и на козлодуйския бряг. Със закъснение в село Тияновци, община Брегово, научават, че той е роден в тяхното село. Проучват историята и се убеждават, че няма грешка – така е.Неколцина тияновчани дават пари и доброволен труд и му издигат паметник. Това са Цветан Тимотеев, Иван Александров, Розалин Флоров, Иво Филипов, Никола Флоров, Людмил Радуканов, Златко Ангелов, Ангел Боянов, Дафин Евдокимов, Светослав Христов, Румен Петров, Генади Георгиев. Така повече от 165 години след рождението си Козлодуйското даскалче се връща за вечни времена в своето село...Това е само последното от многото добри дела в Северозапада.", "date": "2019.04.07", "title": "В Северозапада: Хората си подаряват добрини"}
{"url": "https://www.novinite.bg/articles/173685/ABV-otkradnaha-markata-ne-Koaliciya-za-Balgariya-gnevni-ot-BSP", "text": "АБВ носи административнонаказателна отговорност за кражба на чужда търговска марка, собственост на БСП. Това съобщиха от пресцентъра на БСП. БСП е внесла в ЦИК доказателства за собствеността на марката \"Коалиция за България\".Името на коалицията е познато, утвърдено и в цялото общество се свързва 20 г. единствено и само с БСП, а търговската марка \"Коалиция за България\" е собственост и принадлежи на Българската социалистическа партия, се посочва в съобщението. Съгласно закона, това включва правото на притежателя й да я използва, да се разпорежда с нея и да забрани на трети лица без негово съгласие да я използват, е отбелязано още в съобщението.Според БСП, желанието на АБВ да регистрират коалиция със същото наименование има за цел единствено да въведе в заблуждение и да доведе до объркване избирателите, които ще гласуват в предстоящите избори за Европейски парламент. Това е нарушение на основните принципи за справедлив изборен процес, съгласно Изборния кодекс на страната и следователно не трябва имитираща коалиция да бъде регистрирана в ЦИК, смятат от партията.От БСП припомниха, че \"Коалиция за България\" е създадена през 1999 г. от БСП и други по-малки, идейно близки партии. До 2014 г. \"Коалиция за България\" е участвала във всички проведени избори - парламентарни избори /2001 г., 2005 г., 2009 г./; президентски избори /2001 г., 2006 г./; избори за Европейски парламент /2007г., 2011 г., 2014 г./; местни избори /2003 г., 2007 г., 2011 г./ и в стотици нови и частични избори, извън редовните местни.Обръщаме внимание, че с регистрацията на \"Коалиция за България\" за участие в изборите за ЕП ще бъдат нарушени редица закони на страната - в това число Изборният кодекс, Законът за политическите партии, Законът за защита на конкуренцията, Наказателният кодекс, Законът за марките и географските означения и редица Европейски нормативни актове, са отбелязали от БСП.Според тях ЦИК трябва да се съобрази с изложените аргументи и българското законодателство и не трябва да допуска до регистрация коалиция от партии с наименование \"Коалиция за България\" за участие в изборите за членове на Европейския парламент през май 2019 г. \"Обявяваме се категорично против подобен род практика за разрушаване на демократичността и опорочаваща изборния процес, са посочили от БСП и са допълнили, че ще защитават праватa си пред съда, всички международни органи и институции\", казват още от БСП.", "date": "2019.04.07", "title": "АБВ откраднаха марката не \"Коалиция за България\", гневни от БСП"}
{"url": "https://www.novinite.bg/articles/173686/Fandakova-Dlajni-sme-da-varnem-doverieto-na-horata", "text": "Безспорно \"апартаментгейт\" се отрази тежко върху ГЕРБ. Нарушихме доверието на хората в политиците, в институциите. Сега трябва да положим усилия, за да спрем кризата на доверие, да си върнем доверието у хората, а това става с работа и с поемането на отговорност. Това сподели в сутрешния блок на Нова телевизия столичният кмет Йорданка Фандъкова.,,Трябва да говорим с хората, да казваме истината, да отговаряме на въпроси. Не зная кой стои зад скандала с апартаментите, но едва ли някой отвътре би имал такъв интерес. Според мен г-н Цветанов постъпи правилно с подаването са своята оставка и оттеглянето си от политическите позиции. Реакцията му беше правилна, но може би малко закъсняла'', сподели още Фандъкова и добави, че в едва ли има война на лобита в ГЕРБ, тъй като всичко опира до екипната работа.,,Лично аз живея в апартамент, построен като обезщетение като наследствен терен в квартал \"Манастирски ливади\", отговори кметът на въпрос за жилището си.,,Ще направя всичко възможно, когато ремонтните дейности приключат, \"Граф Игнатиев\" да бъде една достойна улица за центъра на София. По отношение на  ограничителите искам да заявя, че когато става въпрос за безопасността на хората, не трябва да се правят компромиси'', коментира Фандъкова строителството на една от емблематичните софийски улици.,,Не, все още не съм решила дали ще се кандидатилам за следващ мандат за кмет на София. Искам първо да видя резултатите, които съм направила дотук. А и в крайна сметка политиката не е лесно нещо, не е и чиста работа'', завърши Йорданка Фандъкова.", "date": "2019.04.07", "title": "Фандъкова: Длъжни сме да върнем доверието на хората"}
{"url": "https://www.novinite.bg/articles/173677/Advokat-Ne-se-razvivame-zaradi-danak-korupciya", "text": "Темата за корупцията се издига на друго равнище с решението на президента да свика Консултативния съвет по национална сигурност по този проблем. Смятам, че в този случай апартаментите не са толкова важен белег, тъй като това са едни съвсем естествени човешки нужди. Проблемът е там, че някои от българските политици са по-динамични и нетърпелими да си закупят ново жилище. Това заяви в сутрешния блок на БНТ адвокат Владимир Шейтанов от Стратегическия съвет при президента.,,Всеки апартамент е пред погледа на обществото. Това е нещо, което не може да се скрие от погледа, докато проблемите с офшорките, с банките или с пътя в Своге, например, могат да бъдат укрити по някакъв начин. И когато една голяма част от българското общество се намира под чертата на бедността, такива неща не правят особено добро впечатление'', допълни той.,,Корупцията у нас е заразна. България скоро ще се доближи до момент, в който ще трябва да постави паметник на корупцията. В България сякаш плащаме своеобразен данък на корупцията, затова не се развиваме. Ако сега се развиваме с темпове от порядъка на 3,6 процента, може би без корупцията у нас щяхме да се развиваме двойно по-бързо'', посочи Шейтанов.,,Нямам представа как ще се развие Съвета по национална сигурност, тъй като нашият Стратегически съвет не е част от него, но дано всички ангажирани по въпроса ведомства присъстват. Колкото по-широка е тази дискусия за корупцията, толкова по-добре за българското общество'', отбеляза адвокатът.,,Проблемът с Истанбулската конвенция  е многопластов. Тя е разположена в полето на вътрешното и международното право'', завърши Владимир Шейтанов.", "date": "2019.04.07", "title": "Адвокат: Не се развиваме заради данък \"корупция\""}
{"url": "https://www.novinite.bg/articles/173680/Mladen-Marinov-Armiyata-e-gotova-da-pomogne-na-policiyata-pri-migrantska-kriza", "text": "Засилено е присъствието на полиция и жандармерия по българо-гръцката граница заради проблемите с мигранти близо до Солун. За БНР вътрешният министър Младен Маринов съобщи, че ако е необходимо, по границата с Гърция могат да бъдат разположени и военни части, които да помагат на полицията при евентуална мигрантска вълна към България. \"Предприели сме мерки по усилване на територията около границата. Гранична полиция и сили на жандармерията, които работят в малките населени места по българо-гръцката граница, са в готовност за реакция при евентуално приближаване на такива групи. В постоянна връзка сме с гръцките и македонските колеги, както и с турските. Следим обстановката, обменяме информация и сме в готовност. … Имаме и разработен план за действие при кризи. С вицепремиера Каракачанов сме в контакт по отношение на използване на армията в определени ситуации\", каза Маринов в интервю за предаването \"Неделя 150\". Към момента обстановката е под контрол, категоричен бе вътрешният министър. Той отбеляза обаче, че страната ни трябва с всички сили и средства да е готова за реакция при криза, така че да не се допусне преминаване на българска територия. Според него сега трябва да използваме момента, когато ситуацията е спокойна, за да си укрепим позициите и да се подготвим за кризи. Маринов посочи, че групата мигранти, която има намерение да тръгне към Северна Македония, е около 600-700 души. Тази цифра обаче се променя, уточни той. По думите на министъра и на българо-сръбската граница полицейските патрули са усилени. Има също съвместни патрули със сръбската гранична полиция, добави той.", "date": "2019.04.07", "title": "Младен Маринов: Армията е готова да помогне на полицията при мигрантска криза"}
{"url": "https://www.novinite.bg/articles/173688/Ot-BAN-sa-zayavili-gotovnost-za-sertificirane-na-mashinite-za-glasuvane", "text": "Въпросът с наименованието \"Коалиция за България\" ще бъде обсъден в заседание на ЦИК. Няма как този въпрос да бъде решен днес. Това разккри пред БНР председателят на Централната избирателна комисия Стефка Стоева.Коментарът ѝ бе по повод на внесени в ЦИК доказателства от БСП за собствеността на марката \"Коалиция за България\". От левицата настояват комисията да не допусне регистрация на коалиция с такова име за евроизборите. Това стана след като АБВ подаде в ЦИК документи за регистрация на \"Коалиция за България\", като формацията включва АБВ и още шест партии.Стоева заяви, че до 1-2 дни Комисията ще излезе с решение по казуса.,,Постъпили са 6 заявления за регистрация. В момента идва седмото. Още в началото на работната седмица поставяме тези въпроси на обсъждане и гласуване'', обясни тя.ЦИК има категоричното намерение да се проведе машинно гласуване в 3000 секции, заяви председателят ѝ. Тя обаче отбеляза, че намерението не е достатъчно.,,Необходимо е цялостно съдействие на другите държавни органи и организации в държавата - всички, свързани с изборния процес'', каза председателят на ЦИК.,,Изпратени са писма до различни институции. Оказа се, че никой от тях не се наема да извърши одит и сертификация на машините. ЦИК остана единственият държавен орган, който въпреки липсата на изрични правомощия по закон, трябва да реши този проблем. Търсим различни варианти. Търсим помощта не само на БАН, но и на други специалисти от университетите и други, за да разрешим този проблем. От БАН ни отговориха, че могат да подсигурят екип с известни учени – имаме положителен отговор'', заяви Стоева относно сертификацията на машините за гласуване.От ЦИК са отправили официално запитване към Министерския съвет – \"Могат ли да посочат някой друг държавен орган, извън направилите отказ, който да може да сертифицира машините\". Чака се отговор, каза председателят на Комисията.Според нея това не е основание за евентуално оспорване на изборния резултат.Стефка Стоева заяви, че има достатъчно време за реакция относно доставянето и инсталирането на машините. Има и резервни варианти, каза тя и бе категорична, че няма риск в тази посока. По думите ѝ машини ще има във всичките 31 избирателни района. Вътре разпределението ще е с оглед на броя на гласоподавателите в населеното място.Тя обеща на българите, живеещи във Великобритания, че ще се направи всичко възможно да могат да подадат гласа си за евродепутати.,,Секции в държавите, които не са членки на ЕС, могат да се разкриват единствено в дипломатическите и консулските представителства'', посочи Стоева и допълни, че няма възможност за откриване на допълнителни секции.", "date": "2019.04.07", "title": "От БАН са заявили готовност за сертифициране на машините за гласуване"}
{"url": "https://www.novinite.bg/articles/173684/GERB-si-izbraha-slogan-za-evroizborite", "text": "ПП ГЕРБ представи в централата на партията слогана си за предстоящата предизборна кампания за европейския вот на 26 май, предаде репортер на Novini.bg.,,Винаги сме се стремели слоганът да съответства на всичко, което сме направили за България и българите - какво сме направили по време на Българското европредседателство и какво са направили нашите представители в Европейския парламент'', заяви председателят на предизборния щаб на ГЕРБ и зам.-председател на партията Цветан Цветанов.По време на представянето на слогана Цветанов изтъкна работата на евродепутатите от ГЕРБ, като започна с дейността на еврокомисаря ни Мария Габриел. Той посочи, че тя е изключително подготвена и България беше чувана в ЕС с всичко, което тя правеше, включително и диалога за Западните Балкани.Цветан Цветанов посочи и постиженията на Андрей Ковачев, Емил Радев, Андрей Новаков, Ева Майдел, Ивелина Василева, Милена Павлова и Асим Адемов.,,За ГЕРБ представянето на слогана винаги е било нещо важно, това не е просто едно рекламно изречение. Това са оценки на времето и конкретни предизвикателства, които стоят пред българското общество'', заяви председателят на Столичния общински съвет Елен Герджиков.,,През 2007 година обещахме прозрачно управление, гарантирано от ГЕРБ. Оттогава всичко се прави пред очите на българската общественост. Ето защо всеки слоган трябва да има връзка с предишните и да задава посоката на развитие. Слоганът на ГЕРБ за предстоящия евровот е \"Европа ни чува\". Европа чува хората, които има какво да кажат. С този слоган искаме да кажем на българската общественост, че ще продължим да бъдем важна част от дневния европейски ред'', посочи Герджиков.От партията съобщиха още, че е разработено мобилно приложение, което се казва \"Кауза\" и е предназначено за симпатизантите на ГЕРБ. Целта на иновативното приложение е да ги информира за бъдещите активности на партията и, споделяйки сведения помежду си, да предотвратят разпространението на фалшиви новини.,,Европа ни чува, когато правим видими резултати'', завърши Цветан Цветанов и допълни, че следващата неделя ГЕРБ ще представи и предизборната си платформа за евровота.", "date": "2019.04.07", "title": "ГЕРБ си избраха слоган за евроизборите"}
{"url": "https://www.novinite.bg/articles/173689/Andrej-Novakov-Shte-sezirame-Sada-na-ES-za-paketa-Mobilnost", "text": "Ще сезираме Съда на ЕС за пакета \"Мобилност\", заяви в предаването \"Брюксел 1\" на телевизия Bulgaria ON AIR евродепутатът от ГЕРБ Андрей Новаков. \"Има непропорционални мерки, както е връщането на камиона. За върнеш един камион от Белгия до Франция е едно, но да го върнеш от Белгия до България – съвсем друго. Очевидно е, че е с различни тежести за отделните държави членки и не е пропорционално. Второ, процедурата в ЕП беше нарушена – не ни дадоха да гласуваме собствените си поправки. Стана колега и призна, че нашите изменения и допълнения, които сме писали заедно с тях, са групирани само защото идват от България и отгоре пише Новаков, Курумбашев, Кючук или Джамбазки. Няма значение какво е съдържанието - вътре имаше самоизключващи се неща и ги групираха да ги гласуваме така просто за да могат да го претупат. За 10 минути гласувахме целия пакет\", обясни евродепутатът как е минало гласуването тази седмица на първо четене в ЕП. \"Надявам се един ден да отговарят за това, което са направили, защото това беше диктат на мнозинството. Гласуваха това да нарушат правилника и аз съм сигурен, че част от тези разпоредби ще паднат в съда\", коментира Новаков в разговор с Милена Милотинова. \"Европейската комисия, която внася пакета Мобилност, само преди 2 седмици публикува доклад, в който признава, че липсват 400 хиляди паркинга\", заяви Новаков, пояснявайки че и този аргумент не е взет предвид при бързото гласуване в ЕП. \"Само преди 2 седмици да отпадне точката, знаете, не ни стигнаха два гласа. А имаше решение, което беше оповестено на ръководството на ЕП да се пристъпи към гласуване само и единствено ако има солидно мнозинство\", коментира още евродепутатът. Според него това гласуване се използва само и единствено за политическа цел преди изборите, защото и гласувалите го са наясно, че пакетът няма как да влезе в сила сега. \"Предстоят преговори с Европейската комисия и Съвета, които аз очаквам, че ще се състоят есента/зимата на тази година. До края на този парламент от днес остава малко повече от седмица, в която е научна фантастика да може да започнат преговори, които обикновено отнемат 9-10 месеца, дори година, и те да приключат за 7 дни и да успеят да го върнат следващата седмица и да го гласува на второ четене,\" смята Новаков. \"Ако гласуваните от ЕП текстове по пакета Мобилност влезнат в сила за нас предстои агония. Ние няма да фалираме утре, ще фалираме постепенно за няколко години,\" каза за предаването \"Брюксел 1\" по телевизия Bulgaria ON AIR Красимир Сираков, собственик на малка транспортна фирма, член на Съюза на международните превозвачи.\"На демонстративното запалване на автомобила в Пловдив не изгоря един автомобил, а изгоря една идея: идеята, че България е пълноправен член на ЕС. На нас ни казаха: отидете си на село, това е положението. Вие нямате работа тук,\" каза още Сираков.", "date": "2019.04.07", "title": "Андрей Новаков: Ще сезираме Съда на ЕС за пакета \"Мобилност\""}
{"url": "https://www.novinite.bg/articles/173690/Toma-Bikov-BSP-i-DSB-sa-v-neformalna-koaliciya", "text": "БСП и ДСБ са в неформална коалиция и имат общи спонсори. Неформалният лидер на тази коалиция е президентът Радев\". Това каза депутатът от ГЕРБ Тома Биков в предаването \"Неделя 150\" по програма \"Хоризонт\" на БНР.\r\nТой коментира предстоящите избори за Европейски парламент и посочи, че десницата в лицето на общото явяване на ГЕРБ и СДС се е консолидирала, докато вляво се наблюдава неформален съюз между БСП и ДСБ.\r\n\"Например вчера г-н Радан Кънев каза, че голяма част от избирателите им били склонни да гласуват за БСП\", каза депутатът и добави, че компроматната атака срещу ГЕРБ се провежда от хора, свързани с Демократи за силна България, а полза от нея има БСП.\r\n\"И двете партии например са получавали пари от бившия собственик на КТБ Цветан Василев\", посочи Биков.\r\n\"Ние зададохме въпрос дали госпожа Корнелия Нинова е дала 30 милиона на Михаил Миков, за да отстъпи лидерския пост в БСП и все още чакаме тя да ни отговори – с да или с не, а не с насмешка. Той посочи, че самият Михаил Миков е отказал коментар.\r\n\"Ние имаме право да задаваме въпроси и да правим журналистически разследвания, нали това е модерното. Направили сме журналистическо разследване и питаме – така, както например госпожа Йончева пита дали 40 % от цената на обществените поръчки за магистралите се връща под формата на рушвет\", каза депутатът.\r\nТой добави, че в ГЕРБ имат информация, която се базира на хора от БСП, участвали в тези процеси.\r\nСпоред депутата в тази предизборна кампания няма да става въпрос за същината на избора, който ни предстои.\r\n\"Очевидно е, че европейските избори се възприемат от опозицията като възможност за събаряне на властта, без зад това стои конкретно намерение за упражняване на властта. Те и друг път са правили това. Политическите кризи не са задължително лоши и безсмислени, те са лоши и безсмислени, когато са предизвикани изкуствено\", коментира Биков.\r\nСпоред него сме свидетели на компроматна атака.\r\n\"Съветници на президента наричат корупция изповядването на данъчна оценка на един апартамент. Това е абсолютно сбъркано. Корупцията е нещо доста по-сложно\", каза депутатът от ГЕРБ и коментира, че ако \"те не могат да дефинират проблема, не може да се очаква да дадат и решение\".\r\nТой добави, че всички закони, позволяващи на обществото да проследява имотното състояние на политиците и да следи за конфликт на интереси, са приети от ГЕРБ.\r\n\"Изповядването на апартамент на данъчна оценка може би не е етично, но не е престъпление\", каза Биков.\r\nТой коментира, че доказателства за корупция при т.нар. \"Апартаментгейт\" няма, но замесените в скандала са подали оставка от държавните си постове само при наличието на \"сянка на съмнение\".\r\n\"Това го прави само ГЕРБ\", каза депутатът.\r\n\"ГЕРБ ще спазва етичния стандарт, който налага, а който не може да го спазва, да ходи пред хората и да се оправдава. Ние нямаме намерение да се оправдаваме, защото хората, върху които е паднала сянка на съмнение, вече са подали оставка\", добави той.\r\nДепутатът каза, че искането на БСП за отстраняване на шефа на Антикорупционната комисия още не е внесено в парламента, но когато постъпи, ще бъде разгледано. Биков добави, че и върху Пламен Георгиев е паднала сянка на съмнение и припомни, че премиерът Борисов е призовал и Георгиев, и председателя на ВКС Лозан Панов, и заместник главния прокурор Борис Сарафов да подадат оставки или да излязат в отпуск, докато тече разследването за апартаментите.\r\n\"Каквото за нас, това и за другите\", каза още депутатът и добави – \"Ние сме подложени на публичен линч и ще го изтърпим\".\r\n\"В такава среда всеки е виновен до доказване на противното, но не може да има двоен стандарт и някои да са невинни до доказване на противното\", обобщи Биков и добави, че ще е много трудно за Пламен Георгиев да изпълнява задълженията си като шеф на Антикорупционната комисия при разклатеното обществено доверие в него.\r\n", "date": "2019.04.07", "title": "Тома Биков: БСП и ДСБ са в неформална коалиция"}
{"url": "https://www.novinite.bg/articles/173682/Arestuvaha-sina-na-Galabin-Boevski", "text": "Синът на бившия щангист Гълъбин Боевски – Пол е арестуван за дрога. Това съобщи NOVA. Според първоначалната информация той е задържан в четвъртък вечерта заедно с негов приятел, а при обиска у тях и в джипа им са открити дози кокаин, амфетамини и трева, скрити в батерии на фенерче.  Очаква се тези дни СГС да гледа мерките им за неотклонение.Припомняме, че името на Пол Боевски нашумя преди 11 години, когато беше приет в болница, след като се простреля в главата с внесен в училище газов пистолет. Самият Гълъбин Боевски също бе арестуван за наркотици. Той бе заловен на летището в Сао Пауло с 9 килограма кокаин преди няколко години, докато придружава дъщеря си Сара на участия в тенис турнири.", "date": "2019.04.07", "title": "Арестуваха сина на Гълъбин Боевски"}
{"url": "https://www.novinite.bg/articles/173683/NEK-iska-poskapvane-na-toka-za-bita-i-malkite-firmi", "text": "Националната електрическа компания (НЕК) е поискала с почти 20% по-скъп ток за бита и за малките фирми от 1 юли. Това съобщава специализираният сайт , като се позовава на доклад на електрическата компания.В него е записано, че прогнозната средна покупна цена на тока за регулирания пазар от 1 юли е 151.52 лв. за мегават и е по-висока от утвърдената за текущия период с 19.4%. Засега това е най-високото заявление, внесено в Комисията за енергийно и водно регулиране (КЕВР).Оттам нито потвърдиха, нито отрекоха информацията. В края на месеца предложения за нови цени подадоха и трите ЕРП-та, които настояват за повишение на цените между 2 и 9%. Все още не са известни предложенията на АЕЦ \"Козлодуй\", ЕСО и др., макар те да са внесени в регулатора още в края на миналия месец.Най-голямо увеличение са поискали от ЧЕЗ, а най-малко - от \"Енерго -Про\". ЧЕЗ предлага малко над 9% поскъпване на дневната тарифа, а ЕВН - 4%. По-скромни са от \"Енерго -Про\", които залагат на повишение от 1.7%. От ЕВН искат и поскъпване на нощния ток със 7.1%, а \"Енерго-Про\" - с 4.16%. Каква промяна на нощната тарифа искат от ЧЕЗ все още не е известно.В заявлението си от НЕК признават, че завършват 2018 г. на загуба от над 115 млн. лева. Причината за това е загубата на арбитража срещу консултантите от \"Уорли Парсънс\" по делото за архитект-инженера за АЕЦ \"Белене\". Токът трябва да поскъпне и заради високите цени на въглеродните емисии, пише още в доклада. Отчетът на НЕК показва, че компанията за поредна година не успява да стопи дълговете си. Задълженията на дружеството към края на 2018 г. е 4 053 млн. лв., като са намалени с нищожните 0.3% спрямо 2017 г.Интересно е, че НЕК не успява да изплува дори и с преводите от фонд \"Сигурност\", който бе създаден именно с цел да подпомага електрическата компания. Отчисления от 5% към него правят всички производители на ток (дори и самата НЕК чрез \"Язовири и каскади\"), а целта е парите да се превеждат към електрическата компания, за да може тя да плаща за скъпия ток от американските тецове, ВЕИ-тата и когенерациите. Справка на в. \"Сега\" показа, че през 2015 г. на НЕК са платени 183.2 млн. лв., а година по-късно сумата е нараснала на 290.7 млн. лв. През 2017 г. от фонд \"Сигурност\" към НЕК са били преведени общо 504.8 млн. лева.Новите цени на тока предстои да бъдат обсъдени в енергийния регулатор, който ще се вземе окончателното си решение в края на юни. Още от сега обаче шефът на КЕВР Иван Иванов заяви, че ако има поскъпване на ел.енергията, то ще бъде само с размера на инфлацията, която за 2018 г. бе около 3%.\"Макар че наистина е рано за прогнози, искам да уверя както битовите потребители, така и нестопанските, които са на регулиран пазар, че няма да има драстично увеличение на сметки, които те ще плащат в новия регулаторен период\", заяви Иванов.Последно токът поскъпна с 2% от миналия юли.Докладът на НЕК можете да видите ", "date": "2019.04.07", "title": "НЕК иска поскъпване на тока за бита и малките фирми"}
{"url": "https://www.novinite.bg/articles/173691/9-raneni-pri-katastrofa-s-gradski-avtobus-vav-Varna-OBNOVENA", "text": "Общо 9 души са пострадалите при катастрофата с автобус от градския транспорт във Варна. Опасност за живота им няма, съобщи \"24 часа\".Най-сериозно е пострадал шофьорът на автобуса, който е с контузии на двете колена и съмнение за фрактури.Днес по-рано автобус от градския транспорт се блъсна в къща, непосредствено след кръстовището на бул. \"Сливница\" и ул. \"Вярност\".Според очевидци на шофьора на автобуса му прилошало. Има ударена и лека кола, в която пътувало семейство с деца. Инцидентът стана около 13.40 часа.Пострадалите са транспортирани с линейки в спешния център на МБАЛ \"Св. Анна\" в морската столица. Двама от тях - 6-годишно дете и жена на 43 години, са прегледани и освободени за домашно лечение с контузии на лицата. 2-ма - шофьорът и контрольорът на автобуса, са в ортопедия с различни травми.Другите петима имат наранявания предимно по лицата. ", "date": "2019.04.07", "title": "9 ранени при катастрофа с градски автобус във Варна (ОБНОВЕНА)"}
