{"url": "http://www.novinite.bg/articles/148711/Izdirvat-oshte-edin-zapodozryan-za-atakata-v-Barselona", "text": "Продължава разследването на терористичните атентати в Испания. Издирва се още заподозрян за в нападенията в Барселона и Камбрилс - Хюсеин Абуякуб на 19 години от Мароко, брат на един от убитите в Камбрилс. Предполага се, че той може да е избягал във Франция, информира НОВА.По данни на властите, 14 души са намерили смъртта си при нападенията, а над 120 са ранените, от които над 40 са в критично или тежко състояние. Граждани от над 30 различни националности са сред жертвите и ранените като сред тях няма българи.Отговорността за атаката бе поета от ИДИЛ. Испания е тридневен траур, а в страната бе обявено четвърто ниво на заплаха от терор.Властите са убедени, че терористите са планирали по-голямо нападение. Когато били застреляни, те носили фалшиви колани с експлозиви. Според властите, шофьорът, който прегази десетки хора на „Ла Рамбла” в Барселона твърде вероятно е бил убит часове по-късно при операцията в Камбрилс.", "date": "2017.08.19", "title": "Издирват още един заподозрян за атаката в Барселона"}
{"url": "http://www.novinite.bg/articles/148717/Bivshiyat-glaven-strateg-na-Beliya-dom-gotov-da-tragne-na-vojna-za-Tramp", "text": "Бившият главен стратег на Белия дом Стив Банън, който се оттегли от поста си, заяви, че би \"тръгнал на война\" за президента Доналд Тръмп, информира Блумбърг, информира ДАРИК.\"Ако има някакво объркване, позволете да изясня: напускам Белия дом и тръгвам на война за Тръмп срещу противниците му - на Капитолия, в медиите и сред корпоративна Америка\", заяви Банън в първия си коментар, след като напускането му бе обявено вчера и по-късно стана известно, че той се връща на поста генерален директор на десния новинарски сайт \"Брайтбарт\".Банън е ръководил редакторската колегия тази вечер и е призовал журналистите да работят както никога досега в името на консервативните каузи. Оставката на Банън е резултат от опитите на генерал Джон Кели, който неотдавна пое ръководството на администрацията в Белия дом, да прекрати вътрешните конфликти сред сътрудниците на Тръмп. Това посочва в. \"Уолстрийт джърнал\", цитиран от ТАСС, коментирайки изявлението на говорителката на Белия дом Сара Сандърс.\"Началникът на администрацията на Белия дом Джон Кели и Стив Банън се споразумяха, че днес ще бъде последният работен ден на Стив\", каза Сандърс.Според \"Уолстрийт джърнал\" в Белия дом Банън е бил най-силно свързан с представителите на консервативните сили, с поддръжниците на популизма и национализма и тези идеи са били подхванати от Тръмп в предизборната му кампания. Според изданието с оттеглянето на Банън се очаква по-силно да се чуват умерените гласове на държавния секретар Рекс Тилърсън и на съветника по икономическите въпроси Гари Кон.", "date": "2017.08.19", "title": "Бившият главен стратег на Белия дом готов \"да тръгне на война\" за Тръмп"}
{"url": "http://www.novinite.bg/articles/148724/Maj-na-meden-mesec-e-sred-jertvite-na-atentata-v-Barselona", "text": "Американец и канадец са сред жертвите на терористичния акт в Барселона, предаде Ройтерс.Загиналият американския гражданин е бил 43-годишният Джаред Тъкър от Сан Франциско, който посетил столицата на Каталуния със съпругата си Хайди, за да отпразнуват първата годишнина от сватбата си със закъснял меден месец. Малко преди нападението той се отделил от нея, за да потърси тоалетна.Държавният секретар на САЩ Рекс Тилърсън потвърди, че сред загиналите има американски гражданин, а друг е леко ранен.Сред жертвите е и канадец, информира канадският премиер Джъстин Трюдо. Други четирима канадски граждани са ранени.Президентът на САЩ Доналд Тръмп в телефонен разговор с испанския премиер Мариано Рахой е изразил съболезнованията си и е обещал пълната подкрепа на Вашингтон в разследването и изправянето на виновниците пред правосъдието, съобщи Белият дом.Премиерът на Австралия Майкълм Търнбул потвърди в съобщения на медиите, че седемгодишно австралийче е в неизвестност след терористичния акт в Барселона, предадоха Асошиейтед прес и ТАСС.Майката на малкия Джулиън Кедмън е тежко ранена и е в болница, каза премиерът. По данни на австралийското министерство на външните работи при нападението са пострадали четирима австралийци, включително майката на момчето", "date": "2017.08.19", "title": "Мъж на меден месец е сред жертвите на атентата в Барселона"}
{"url": "http://www.novinite.bg/articles/148732/Maj-rani-s-noj-8-dushi-v-ruskiya-grad-Surgut", "text": "Най-малко осем души бяха ранени от мъж, въоръжен с нож, в центъра на руския град Сургут, в Хантимансийския автономен окръг. Нападателят бе застрелян от полицията, предадоха осведомителните агенции, информира ДАРИК.Вътрешното министерство съобщи, че мъжът вероятно страда от психично разстройство и че това се проверява в момента.Според местни медии, цитирани от ДПА, на мястото на атаката имало няколко маскирани нападатели, но засега няма потвърждение от властите.Сургут има 300 000 жители. Той е на 2100 км източно от Москва, в богат на петрол район и е център на сибирската петролна индустрия, отбелязва ДПА.", "date": "2017.08.19", "title": "Мъж рани с нож 8 души в руския град Сургут"}
{"url": "http://www.novinite.bg/articles/148712/Dve-sa-veche-jertvite-na-napadenieto-vav-finlandskiya-grad-Turku", "text": "Два са вече жертвите на нападението във финландския град Турку. Трагедията се разигра в петък  следобед, след като мъж атакува с нож случайни хора по улиците на града, информира НОВА.„Жертвите на нападението са осем. Двама мъртви и шест ранени” потвърдиха от полицията в Турку.Органите на реда са простреляли нападателя, който след това е бил арестуван. Продължава раследването по случая, за да се установи дали е той е имал и съучастници.Мотивите му засега осават неясни. Часове след инцидента от вътрешно министерство на Финландия публикуваха официално съобщение, че атаката засега не се разглежда като работа по терористичен акт.", "date": "2017.08.19", "title": "Две са вече жертвите на нападението във финландския град Турку"}
{"url": "http://www.novinite.bg/articles/148727/Burya-sabori-shatra-v-Avstriya-dvama-zaginaha", "text": "Силна буря повали шатра за бира снощи на празненство в Северозападна Австрия, при което загинаха двама човека, а най-малко 40 бяха ранени, предаде \"Ройтерс\", като се позова на местни медии.В импровизираното бирхале, опънато за фестивал на местни доброволци пожарникари в Санкт Йохан ам Валде, имало около 700 души, когато се разразила бурята.Загинали са мъж и жена на около 20-годишна възраст. Десетима от пострадалите са тежко ранени.На помощ са пристигнали близо 150 спасители.", "date": "2017.08.19", "title": "Буря събори шатра в Австрия, двама загинаха"}
{"url": "http://www.novinite.bg/articles/148709/Shte-bade-slanchevo-s-maksimalni-temperaturi-mejdu-32-i-37", "text": "Днес ще бъде слънчево. Ще духа слаб, в източните райони – до умерен североизточен вятър. Максималните температури ще бъдат предимно между 32° и 37°, в София – около 31°. Такава е прогнозата за времето на Националния институт по метеорология и хидрология (НИМХ) към БАН, съобщи за Агенция „Фокус” дежурният синоптик Анна Дякова. Атмосферното налягане е малко по-високо от средното за август, слабо ще се понижи.Над Черноморието ще бъде слънчево, с умерен североизточен вятър. Максималните температури ще са 30-32°. Температурата на морската вода е 25°-26°. Вълнението на морето ще бъде 2-3 бала. Над планините ще е предимно слънчево. В следобедните часове на места ще се появи незначителна купеста облачност. Ще духа умерен до силен североизточен вятър. Максималната температура на височина 1200 метра ще е около 24°, на 2000 метра – около 17°.", "date": "2017.08.19", "title": "Ще бъде слънчево, с максимални температури между 32° и 37°"}
{"url": "http://www.novinite.bg/articles/148718/Novi-proverki-v-Slanchev-bryag-tozi-pat-bez-Valeri-Simeonov", "text": "Слънчев бряг утихна тази нощ, а туристите в дискотеките бяха видимо по-малко. Полиция, данъчни, служители на митницата и на община Несебър атакуваха едни от най-оборотните заведения в комплекса, информира бТВ.Едно от тях е глобявано над десет пъти и отново се оказа в нарушение. Този път не се стигна до арест на диджей. Туристите са в пъти по-малко и в дискотеките на плажа, а работещите в заведенията се питат как шумът в курорта изведнъж стана тема.   Въпреки очакванията и на летуващите и на бизнеса, тази нощ вицепремиерът Симеонов не се появи в Слънчев бряг.", "date": "2017.08.19", "title": "Нови проверки в Слънчев бряг – този път без Валери Симеонов"}
{"url": "http://www.novinite.bg/articles/148719/Lokaliziran-e-pojarat-v-Sakar-planina", "text": "Пожарът, който бушува 4 дни в Сакар планина, е локализиран. През нощта имаше отделни тлеещи огнища, информира бТВ.През цялата нощ огнеборци  дежуриха над село Княжево, където огнената стихия беше най-трудна за овладяване. Изпепелени са хиляди декари смесена гора. Предполага се, че пожарът е умишлен. Теренът е ловен и вероятно има загинали и диви животни. Под контрол е и ситуацията около селата Маточина и Присадец. Там горяха сухи треви, но имаше опасност и за населените места, хората бяха подготвени за евакуация. Започва описване на щетите. Разследва се умишлен палеж", "date": "2017.08.19", "title": "Локализиран е пожарът в Сакар планина"}
{"url": "http://www.novinite.bg/articles/148710/Italiya-povishava-merkite-za-sigurnost-sled-napadeneto-v-Ispaniya", "text": "Мерките за сигурност в зоните с голяма концентрация на хора и около популярните обществени места в Италия ще бъдат засилени, обяви италианското министерство на вътрешните работи, цитирано от ДПА и БТА. Решението бе взето след като при две терористични атаки в Испания загинаха 14 души.Това стана на среща с участието на вътрешния министър Марко Минити и представители на полицията и разузнаването.", "date": "2017.08.19", "title": "Италия повишава мерките за сигурност след нападенето в Испания"}
{"url": "http://www.novinite.bg/articles/148713/Organizirat-protest-sreshtu-proverkite-na-kampinguvashtite-na-plaja", "text": "В събота следобед на плаж „Корал” гражданско сдружение „Да запазим Корал” организира протест срещу зачестилите проверки на къмпингуващите на плажа от общински власти, полиция и дори туристическия министър Николина Ангелова, информира НОВА.Преди седмица Ангелкова беше на проверка на \"Корал\" преди седмица, а часове след това, плажуващите били навестени и от проверяващи полицаи посред нощ. От сдружението определят това като „терор, натиск и репресии”. ", "date": "2017.08.19", "title": "Организират протест срещу проверките на къмпингуващите на плажа"}
{"url": "http://www.novinite.bg/articles/148720/Dneven-horoskop-za-19-avgust", "text": "Някъде из целия спам и мейли, има послание, което ще грабне сърцето ви. Ще ви отнема известно време да разчетете какво се има предвид в посланието, но вие сте на правилното място, за да вникнете дълбоко в смисъла.Може да постигнете сериозен напредък по важни за вас въпроси, дори ако те са важни единствено и само за вас. Днес сте в състояние да намерите помощ от някъде, ако се нуждаете от нея.Ще получите чудесна новина в началото на деня и трябва да я разпространите възможно най-много и най-бързо. Важно е да комуникирате с няколко страни, за да вървят нещата гладко и по план.Представителите на останалите зодии могат да намерят своя дневен хороскоп на ", "date": "2017.08.19", "title": "Дневен хороскоп за 19 август"}
{"url": "http://www.novinite.bg/articles/148722/Pojarite-v-oblast-Haskovo-sa-lokalizirani", "text": "Пожарите в Хасковска област са локализирани, съобщават тази сутрин от областната администрация. През нощта, с падането на температурите, ситуацията се е успокоила. Дежурни екипи ще продължат и днес да следят на място терените, където бушуваха пламъците и да предпазват местностите от нови запалвания. На пожара между селата Присадец-Маточина, който унищожи 7 хиляди декара площ, остават дежурни два противопожарни автомобила с 6-ма огнеборци. През целия ден те ще обхождат периметъра на пожара и ще контролират терена. Край селата Княжево и Срем изгоря 1000 декара смесена гора. Засегнати бяха и ловни терени, като със сигурност има загинали и диви животни. Край Княжево остават на дежурство 4 противопожарни автомобила с 10 пожарникари. Другият пожар в Тополовградско, този при Хлябово и Сакарци, е окончателно ликвидиран. Там освен сухи треви и храсти, изгоряха и малки площи лозя, пламъците бяха спрени на стотина метра от Хлябово. Днес и там остава дежурен екип, за да следи за евентуални нови запалвания.В община Ивайловград, край с.Черничино бяха изпепелени 300 декара. Там остава дежурен екип от пожарникари. Общо над 10 000 декара изгоряха само за две денонощия в Хасковска област.  За част от пожарите подозренията за умишлено запалване са все по-сериозни. Полицията работи по изясняване на случаите. И днес за Хасковска област е в сила екстремална опасност от възникване на пожари. Температурите ще останат високи, а вятърът силен. ", "date": "2017.08.19", "title": "Пожарите в област Хасково са локализирани"}
{"url": "http://www.novinite.bg/articles/148733/Zatvaryat-za-remont-platnoto-na-bulCarigradsko-shose-kam-izhoda-na-Sofiya", "text": "От тази нощ ще бъде пуснато движението на  бул. „Цариградско шосе” в платното към Софийския университет, а другото – в посока изхода на София, ще бъде затворено за ремонт, информира НОВА.И в платното в посока изхода на София ще бъде положена специална мрежа под асфалта. Така настилката трябва да стане по-устойчива. Очаква се ремонтът да приключи в края на другата седмица.Столичния кмет Йорданка Фандъкова е поискала от Пътната агенция временно да спре ремонтът на „Симеоновско шосе”,  докато тече този на бул. „Цариградско шосе”за да не се затруднява допълнително движението в града.", "date": "2017.08.19", "title": "Затварят за ремонт платното на бул.„Цариградско шосе” към изхода на София"}
{"url": "http://www.novinite.bg/articles/148714/Otbelyazvame-114-godini-ot-Ilindensko-preobrajenskoto-vastanie", "text": "Тази събота в историческата местност „Петрова нива” ще бъде отбелязана 114-атата годишнина от Илинденско-преображенското въстание, информира НОВА.Тържествените чествания ще бъдат под патронажа на държавния глава Румен Радев. В 20:00 в храм-костница „Света Петка” ще бъде отслужена заупокойна молитва в памет на загиналите въстаници, след което почетния строй на представителните части на Българската армия ще бъде приет от президента.", "date": "2017.08.19", "title": "Отбелязваме 114 години от Илинденско-преображенското въстание"}
{"url": "http://www.novinite.bg/articles/148734/Pojarnikar-zagina-v-Byala", "text": "57-годишен пожарникар е загинал при изпълнение на служебните си задължения в Бяла, Русенско, предаде БТА.Вчера вечерта той и колегите му са се отзовали на сигнал за пожар в къща в града. При гасенето огнеборецът е паднал от третия етаж. Освен него е обгазен и негов по-млад колега, който обаче е без опасност за живота.В Бяла е обявен двудневен траур.", "date": "2017.08.19", "title": "Пожарникар загина в Бяла"}
{"url": "http://www.novinite.bg/articles/148723/Tir-katastrofira-na-Trakiya-edin-chovek-zagina", "text": "Тази нощ тир е катастрофирал на магистрала „Тракия” в района на Стара Загора. Инцидентът е станал при 189-ия километър в посока София, съобщиха от МВР, информира НОВА.Сигналът за катастрофата е подаден малко след 2.40 часа тази сутрин. По първоначални данни е загинал шофьорът на тежкотоварния камион.До изтегляне на камиона движението през този участък на магистралата ще бъде затворено. Обходният маршрут е минава през пътен възел „Стара Загора”, стария път и пътен възел „Свобода”.", "date": "2017.08.19", "title": "Тир катастрофира на „Тракия”, един човек загина"}
{"url": "http://www.novinite.bg/articles/148721/Drakon-demon-ili-zal-duh-drevni-obyasneniya-na-slanchevite-zatamneniya", "text": "В древността загадъчните слънчеви затъмнения са приписвани на свръхестествени причини. Смутени от изчезването на Слънцето посред бял ден, различните култури са се опитвали да обяснят феномена с намесата на божество, демон или зъл дух.Според китайците дракон е разкъсвал нашата звезда, според народа Шан в Азия - гигантска жаба я е поглъщала, а според викингите - Слънцето е ставало плячка на вълци, съобщава Франс прес.Древните хора дори са правили опити да прогонят \"нападателя\" - в Китай са вдигали шум, блъскайки по различни предмети, докато австралийските аборигени са разчитали на шамани да мятат отровни копия по него.Дълго време слънчевите затъмнения са били възприемани като лоша поличба, казва Робърт Маси от Кралското астрономическо дружество в Лондон.", "date": "2017.08.19", "title": "Дракон, демон или зъл дух – древни обяснения на слънчевите затъмнения"}
{"url": "http://www.novinite.bg/articles/148726/Chestit-praznik-na-horata-zad-obektiva", "text": "Днес е Световният ден на фотографията, честван на тази дата от 2010 г. На 19 август преди 177 години фотографията е призната от Френската академия на науките и изящните изкуства, информира ДАРИК.Опитите за „фотографиране\" датират още от времето на Леонардо да Винчи, но първата успешна фотографска снимка е от 1826 г. и е дело на френския изобретател Жозеф Нисефор Ниепс.Ниепс експонирал осем часа при силна слънчева светлина, а за фотографска плака използвал полирана калаено-оловна плочка.На 19 август 1839 г. е направено официалното представяне на фотографския процес от Луи Дагер пред Френската академия на науките и изящни изкуства. Френското правителство купува патента и незабавно го прави публично достояние.Фотографията навлиза широко на потребителския пазар през 1901 г. с представянето на известни модели фотоапарати, а през 1925 г. се появява първият апарат „Лайка\" (Leica) с 35 мм черно-бял филм, какъвто се ползва и до днес.В България художествената фотография е призната за изкуство през 1957 г. А първата съхранена снимка на българи е от 1842-1843 г. - на портрета са фотографирани във Виена възрожденецът Тодор Минков с майка си.", "date": "2017.08.19", "title": "Честит празник на хората зад обектива"}
{"url": "http://www.novinite.bg/articles/148716/Ekspert-Saobrazyavajte-se-sas-zakona-ne-palete-ogan-na-otkrito", "text": "Съобразявайте се със закона и не палете огън на открито, призова в ефира на Дарик инж. Николай Пиронков –главен експерт в Дирекция „Опазване на горите” към Изпълнителна агенция по горите, информира ДАРИК.Апелът му е във връзка с високата степен на пожароопсаност в страната. Той подчерта, че е абсолютно забранено да се пали огън и в близост до гористи местности. 80% от горските пожари възникват заради небрежно боравене с огън, категоричен е експертът.\"Хората трябва да се съобразят, че и днес, особено в областите Ямбол и Хасково, е висок индексът от възникването на горски пожари. Трябва да се съобразяват със забраната за палене на огън на открито. Просто българите трябва да се научат да спазват законите, а те предвиждат абсолютна забрана за палене на огън в близост до 100 метра до горски територии и на открито\", обясни инж. Пиронков.", "date": "2017.08.19", "title": "Експерт: Съобразявайте се със закона, не палете огън на открито"}
{"url": "http://www.novinite.bg/articles/148728/18-godishen-marokanec-e-napadatelyat-s-noj-vav-finlandskiya-grad-Turku", "text": "Финландската полиция съобщи, че разследва нападението с нож в град Турку като престъпления, свързано с тероризъм и че заподозреният е 18-годишен мароканец, предадоха Ройтерс и Франс прес.В атаката бяха убити двама и ранени осем души, сочат нови данни на полицията. Трима от ранените са в тежко състояние. Двамата убити са финландски граждани, а между ранените има двама шведи и италианец.При обиск в апартамент в Турку тази нощ са арестувани още петима души. Минути след нападението полицията арестува главния заподозрян, въоръжен с нож. При ареста на площад в центъра на града той бе прострелян в крака и е в болница.\"Сега в ареста са шестима души - главният заподозрян и още петима\", каза пред АФП комисар от финландското следствие, което се води в сътрудничество с международни партньори и с финландската имиграционна служба.По-рано финландски медии съобщиха, че нападателят е действал сам и е избрал произволно жертвите си, но следователите засега не потвърждават тази информация.", "date": "2017.08.19", "title": "18-годишен мароканец e нападателят с нож във финландския град Турку"}
{"url": "http://www.novinite.bg/articles/148729/Kola-blasna-peshehodci-v-Sidni-ima-raneni", "text": "Седем души бяха ранени, след като автомобил влезе в пешеходна зона в Сидни. От полицията полицията  съобщиха, че става дума за инцидент, а не за терористичен акт/NOVA/Произшествието е станало в търговския център на северния квартал \"Честууд\", съобщава БГНЕС.Според полицейски говорител на щата Нов Южен Уелс, на 50-годишния шофьор му прилошало и той изгубил контрола върху волана. Той останал на мястото на инцидента, оказал пълно съдействие на полицията.От ранените петима са откарани в болница, сред тях има 16-месечно момиченце. ", "date": "2017.08.19", "title": "Кола блъсна пешеходци в Сидни, има ранени"}
{"url": "http://www.novinite.bg/articles/148731/Napalno-ovladeni-sa-pojarite-v-Haskovsko", "text": "Напълно овладени са пожарите в Хасковско. Ситуацията е спокойна, а на местата на огнищата остават дежурни екипи, информира НОВА.Над 10 000 декара е засегнатата от огъня площ през последните три дни. 7 000 от тях са треви и храсти край турската граница до селата Маточина и Присадец.Над 1000 декара гори засегна големият пожар в Тополовградско. Съмненията за всички пожари в Хасковско са, че са причинени от човешка небрежност. И в събота за областта е в сила предупреждение за опасност от възникване на пожари.Температурите ще останат високи, а вятърът силен. Синоптиците предупреждават за пожароопасно време в почти цялата страна до неделя вечерта.", "date": "2017.08.19", "title": "Напълно овладени са пожарите в Хасковско"}
