{"url": "http://www.novinite.bg/articles/147233/Pochina-lekaryat-lekuvasht-pacienti-ot-nyakolko-sela", "text": "След дълга и продължителна борба с редица здравословни проблеми, тази сутрин почина дългогодишният семеен лекар на няколко села в Ардинското корито д-р Алекси Деянов, пише ДАРИК. Той издъхнал в отделението по хирургия в МБАЛ „Смолян“, където постъпил за пореден път за лечение. „През последните месеци състоянието му беше доста тежко, имаше проблеми с гангрена на един от крайниците и се наложи ампутация. За съжаление тази сутрин почина“, коментира началникът на отделението по Хирургия д-р Георги Благоев. Преди това, д-р Деянов се бори доста дълго и с бърчено заболяване, като се наложи и трансплантация. Само преди седмици, жителите на родопското село Арда отново стартираха благотворителна кампания в помощ на медика, който имаше нужда от финансова подкрепа, за да се грижи за здравословното си състояние. Д-р Деянов дълги години бе семеен лекар на селата Арда, Горна Арда и Могилица. „За съжаление научихме за лошата вест, хората са потресени“, коментира кметът на Арда Недко Юруков. Д-р Деянов ще бъде погребан в родното си село Смилян.", "date": "2017.07.18", "title": "Почина лекарят лекуващ пациенти от няколко села"}
{"url": "http://www.novinite.bg/articles/147249/Stresat-sastaryava", "text": "Стресово житейско събитие може да окаже опустошителен ефект върху мозъка и да го състари с най-малко четири години, пише в. \"Дейли експрес\", позовавайки се на резултатите от американско проучване./Дарик/Развод, съкращение от работа, тежка загуба и други подобни травми могат да бъдат пагубни за мозъчните функции, според изследователи от Колежа по медицина и обществено здраве към университета на Уисконсин.След подобни събития се наблюдава и ефект на натрупване. Това означава, че няколко подобни епизода могат да състарят мозъка с десетилетия.Експертите обясняват, че травмиращите събития, с които се сблъскват хората през живота си, са в състояние да предизвикат възпаления в мозъка и съответно да ускорят развитието на деменция.Настоящото изследване, обхванало 1320 души на средна възраст 58 години и представено на международната конференция на Асоциация \"Алцхаймер\" в Лондон, хвърля нова светлина върху начините, по които мозъкът реагира на важни житейски събития.", "date": "2017.07.18", "title": "Стресът състарява"}
{"url": "http://www.novinite.bg/articles/147245/Telefonnite-izmamnici-se-predstavyat-za-jurnalisti", "text": "Телефонните измамници - с нова схема. В сценария влиза нещо реално и актуално. Вместо полицейска акция, гласът по телефона обяснява на жертвата си, че трябва да съдейства в разследване на NOVA. /НОВА/Обикновен следобед за семейство Тотеви. Стационарният телефон звъни и вдига 82-годишната Ина. Измамникът този път е жена или поне се представя за такава.Следва познатата схема. Измамникът иска номер на мобилен телефон от жертвата, за да може вниманието й да е заето постоянно и тя да не се свързва със свой роднина или полицията.Часове след това Ина Тотева все още не вярва, че за малко не е станала жертва на телефонна измама.След като за малко да повярва на измамниците, вече е резервирана. И дори и на нас трудно вярва, че сме истинските.Съпругът на Ина става пряк свидетел на телефонния разговор.Междувременно стана ясно, че след разследване на NOVA още един телефонен измамник ще получи присъда. Синът за сочения за тартор на \"ало\" измамниците Люцкан Люцканов - 22-годишният Георги сключи споразумение с прокуратурата и получи условна присъда от 2 години. Баща му, на когото репортер под прикритие стана муле и извърши измама пред телевизионна камера, беше осъден на 2 години лишаване от свобода. ", "date": "2017.07.18", "title": "Телефонните измамници се представят за журналисти"}
{"url": "http://www.novinite.bg/articles/147267/Katastrofa-s-tir-na-Trakiya", "text": "Пиян шофьор на турски тир удари друг камион и кола на автомагистрала \"Тракия\" в отсечката между Ихтиман и София. Задържан е край \"Горублянско ханче\", съобщи Нова.Първоначално отказал да представи документите си и да даде проба за алкохол, обясниха от МВР.По-късно проверката за алкохол с дрегер е отчела 1,44. Отведен е за кръвна проба.В кабината му е намерена бутилка с уиски.Той е баща на 7 деца. Според източници имал проблеми с жена си.При инцидентите няма сериозно пострадали.  ", "date": "2017.07.18", "title": "Катастрофа с тир на \"Тракия\""}
{"url": "http://www.novinite.bg/articles/147228/Vsyako-deseto-novorodeno-ostava-bez-vaksini", "text": "Около 12.9 млн. новородени деца по света, или почти всяко десето дете, са останали без никакви ваксини през 2016 г. За това свидетелстват данни, публикувани на официалния сайт на Световната здравна организация, пише ДАРИК. „Болшинството деца, оставащи без ваксини, са и тези, които отпадат от полезрението на системата на здравеопазването“, каза директорът за имунизации, ваксинации и биопрепарати в СЗО Жан-Мари Окво-Беле. Най-вероятно тези деца не са получили и други базови медицински услуги. \"Ако искаме да увеличим мащабите на ваксинациите по света, сътрудниците на системата за здравеопазване трябва да насочат своето внимание към тези, които не са били обхванати при масовите ваксинации\", посочи директорът. От СЗО отбелязват, че през 2010 г. пълният комплекс ваксини и имунизации са получили 116.5 млн. новородени, което представлява 86% от общия им брой. След това обаче този показател повече не се е повишил. В 130 от 194-те страни, членуващи в СЗО, са изпълнени препоръките на организацията да се ваксинират не по-малко от 90% от всички новородени. Още 10 млн. деца остават без ваксинации в 64 страни, а 7.3 млн. от тях живеят в неблагоприятни условия, включително - в държави с въоръжени конфликти.  ", "date": "2017.07.18", "title": "Всяко десето новородено остава без ваксини"}
{"url": "http://www.novinite.bg/articles/147288/Sadyat-bankoviya-obirdjiya-ot-Blagoevgrad", "text": "Районна прокуратура-Благоевград внесе в съда обвинителен акт срещу Илия Илиев-Тарантулата, ограбил банковото гише в офиса на КАТ в областния център. /Дарик/ Криминално проявеният мъж направи удара през нощта на 25 април. Той счупил стъкло на гишето на офис на Централна кооперативна банка, намиращ се в сградата на сектор \"Пътна полиция\" при ОД на МВР Благоевград (КАТ) на бул. \"Св. Димитър Солунски\" в града. След като проникнал вътре, той отнел метална каса, в която се съхранявали парични средства. Общата стойност на откраднатите вещи, в това число касата и сумата под формата на различни банкноти и монети, възлиза на 15 584,86 лв. и 3585 евро. Деянието е извършено в условията на повторност, след като Илиев е бил осъждан за друга кражба и му е било наложено наказание „Пробация“ за срок от три години. Предстои Благоевградският районен съд да насрочи заседание по делото. Кражбата бе извършена буквално пред очите на дежурните полицаи от Второ районно управление, което се намира в непосредствена близост до сградата на КАТ. По-късно директорът на ОД МВР Николай Хаджиев наказа тримата униформени служители с порицание за шест месеца.", "date": "2017.07.18", "title": "Съдят банковия обирджия от Благоевград"}
{"url": "http://www.novinite.bg/articles/147277/Hizbula-grajdanski-otvetnik-po-delo", "text": "Пострадалите при атентата на бургаското летище, извършен точно преди пет години, са поискали военното крило на ливанската групировка \"Хизбула\" да бъде страна по делото. Новината съобщи ръководителят на Специализирания наказателен съд Георги Ушев, предаде Нова.Ушев уточни, че по искането - крилото на \"Хизбула\" да бъде граждански ответник по делото, все още не се е произнесъл съдия - докладчикът, но това трябва да стане до 20 септември, когато ще бъде направен пореден опит делото да започне по същество. А това досега не успява да се случи, заради проблем с призоваването на пострадалите и наследниците на загиналите при взрива на летище Сарафово. Ушев уточни, че засега само още двама от тях не са издирени.Георги Ушев коментира темата във Висшия съдебен съвет, малко след като беше изслушан от съдийската колегия като един от кандидатите за ръководител на Апелативния специализиран съд. Другият кандидат за поста е съдия Румяна Илиева. Изборът предстои. ", "date": "2017.07.18", "title": "\"Хизбула\" - граждански ответник по дело"}
{"url": "http://www.novinite.bg/articles/147221/Horoskop-za-18-yuli", "text": "\r\n\r\nТрябва да имате търпение днес, дори ако не можете да издържате някои неща. Нещата просто се случват по-бавно, отколкото бихте искали и не можете да направите почти нищо, за да ги ускорите.\r\n\r\nПриятелите ви са лоялни - и вие също сте. Днес може да се наложи да направите голямо шоу за отдадеността си на вашите приятели, но вие ще го направите лесно. Поне един от тях трябва да разбере как се чувствате.\r\n\r\nОпитайте да не сте прекалено разсеяни или разочаровани днес - хората наистина искат да видят по-дълбоката ви страна, така че може да се наложи да забравите за забавлението поне за малко. Това е един добър ден, да се успокоите и да оставите другите да дойдат при вас.\r\nАко сте представител на някой от останалите зодиакални знаци, можете да намерите своя дневен  .\r\n", "date": "2017.07.18", "title": "Хороскоп за 18 юли"}
{"url": "http://www.novinite.bg/articles/147231/Zlatni-bijuta-zadarjani-na-MP-Lesovo", "text": "Контрабандно пренасяни 230 грама златни бижута и 118 грама сребърни накити задържаха при съвместни действия митнически и гранични служители на пункт Лесово, съобщиха от Агенция „Митници”./Дарик/В следобедните часове на 14 юли на трасе „Входящи леки автомобили и автобуси\" на МП Лесово пристига лек автомобил с българска регистрация. В него са пътували трима български граждани- мъж и две жени. Извършена е щателна проверка както на колата, така и на пътниците.В зоната за митнически контрол, на отправените въпроси дали пренасят стоки, валута или валутни ценности, подлежащи на деклариране, тримата български граждани са отговорили отрицателно. След това служители от митническа мобилна група са пристъпили към проверка на автомобила и багажа.Извършен е и личен преглед на двете жени. В сутиена и дамската чанта на една от жените са открити 3 пакета, съдържащи общо 34 бижутерски изделия от злато и сребро - гривни, пръстени, колиета. В дамската чанта на втората жена са откри още 2 пакета с 9 масивни бижутерски изделия от благородни метали. Задържани са общо недекларирани 230 грама златни и 118 грама сребърни изделия.  Срещу двете български гражданки, с адресни регистрации в град Сливен, са съставени актове.  Накитите са иззети в полза на държавата.   ", "date": "2017.07.18", "title": "Златни бижута задържани на МП Лесово"}
{"url": "http://www.novinite.bg/articles/147294/V-shtata-Ilinojs-momiche-zastrelya-majka-si", "text": "Tийнейджърка уби глухата си майка и след това подпали къщата, в която са живели, съобщи Нова. Трагедията се разиграла в щата Илинойс.След като извършило престъплението, 15-годишното момиче написало прощално съобщение на майка си във Facebook, наричайки я „най-добрата ми приятелка”.Полицията твърди, че във фаталната нощ Анна Шрьодер лежала с револвер 0.38 калибър и чакала майка си Пеги да се прибере от работа. Ученичката помолила 53-годишната жена да закрие лицето си с кърпа и я застреляла в главата в дневната. След това Анна написала есемес на своя приятелка, обяснила й какво е направила и й изпратила снимка на тялото. Детектив Дейвид Молина, който провеждал разпитите на двете момичета, посочва, че те опитали да почистят кръвта от килима и да преместят тялото в спалнята. На следващия ден боядисали косите си и започнали подготовка за бягство. Запалили къщата, за да унищожат доказателствата, и скрили пистолета и телефона на Анна в близкото гробище.А Анна написала прочувствено съобщение на майка си в социалните мрежи:От полицията уточниха, че още не са установили какъв е мотивът на момичето. ", "date": "2017.07.18", "title": "В щата Илинойс момиче застреля майка си"}
{"url": "http://www.novinite.bg/articles/147279/Konstitucionniya-sad-seziran-zaradi-SETA", "text": "Президентът Румен Радев сезира Конституционния съд с искане за задължително тълкуване на разпоредби от Конституцията по повод търговско споразумение между Канада и Европейския съюз - СЕТА.То засяга практически всички сфери на обществения живот, което налага гражданите и институциите да имат яснота за естеството на такива споразумения и мястото им в българския конституционен модел, смята президентът.Искането е за тълкуване на разпоредбите на Конституцията, свързани с условията за ратифицирането и действието на такива смесени международни договори, участието на България в ЕС и икономическото развитие на държавата.„Тълкуването на тези разпоредби има важно значение за националната правна система и за участието на България в изграждането и развитието на ЕС. То ще допринесе страната ни да се утвърди като предвидим партньор в международните отношения”, казва Румен Радев.", "date": "2017.07.18", "title": "Конституционния съд - сезиран заради СЕТА"}
{"url": "http://www.novinite.bg/articles/147210/Policejski-protesti-v-Sofiya", "text": "\r\nСиндикалната федерация на служителите в МВР (СФСМВР) започва серия от регионални и. Първият е насрочен за днес в София. Това ще е втората демонстрация на недоволство на униформените след националния , който се проведе навръх професионалния празник на полицаите – 5 юли. Основните искания на униформените са за увеличение на заплатите.\r\nПървият от започващата серията и е насрочен за днес от 18:30 ч. пред храма \"Св. Седмочисленици”. Ще последват регионални и във Варна на 20 юли, в Добрич на 25 юли и в Гоце Делчев на 27 юли. Демонстрациите ще продължат в Бургас, Благоевград, Перник и други градове. Действията са организирани от регионалните структури на СФСМВР и в тях ще участват и членове на други синдикални организации в МВР.\r\nСлед националния  от 5 юли депутатите в Народното събрание приеха промени в Закона за МВР, чрез които полицаите, които са имали право на униформи, но такива не са им били предоставени, ще получат левовата им равностойност.\r\n", "date": "2017.07.18", "title": "Полицейски протести в София"}
{"url": "http://www.novinite.bg/articles/147226/Pochti-polovinata-prisadi-u-nas-sa-uslovni", "text": "Почти половината присъди у нас са условни. Това сочи анализ на Националния статистически институт (НСИ), цитиран от ДАРИК.   От близо 34 000 постановени присъди, повече от 16 000 са завършили с условно наказание.   Присъдите по 12 000 дела са били ефективен затвор. Повече от половината обаче лишаването от свобода е било до 6 месеца.   При така наречената битова престъпност, която е най-големият бич за обществото ни, поне според статистиката, справедливостта е с обратен знак. От общо 44 554 регистрирани кражби и грабежи има постановени малко над 6000 присъди. Разкрити са 1/3 от престъпленията. Любопитното в статистика е, че 90% от осъдените са мъже и едва 10% са жени. Близо половината от осъдените са на възраст от 18 до 29 години.", "date": "2017.07.18", "title": "Почти половината присъди у нас са условни"}
{"url": "http://www.novinite.bg/articles/147263/75-godini-zatvor-za-ubijstvoto-na-burgaski-biznesmen", "text": "Общо 75 години затвор на четирима подсъдими постановиха магистрати от Окръжен съд - Бургас за убийството на бизнесмена Стоян Стоянов, пише ДАРИК.   Затвор от 20 години при строг режим трябва да излежи бившият директор на Агенцията за държавни взимания Станислав Михайлов, поръчител на убийството. Същият обаче е в неизвестност от 2008 г. и се издирва с Европейска заповед за арест.   Извършител на убийството е Стоян Петров, а негов съучастник Стоян Колев. Петров получи 20 години \"лишаване от свобода\". Същият в момента е в затвора за друго престъпление. Стоян Колев е с 18-годишна присъда \"лишаване от свобода\". Магистратите присъдиха 17 години затвор за посредника Нено Стоянов.   По делото подсъдим бе и частният съдебен изпълнител Галин Костов, но той бе оправдан като поръчител. На 6 март 2008 г. Стоян Стоянов бе отвлечен, след като паркирал автомобила си в подземния паркинг на дома си. Година по-късно тялото му бе открито в землището на несебърското село Паницово. Криминалисти установиха, че Стоянов е бил убит същата вечер на отвличането му.", "date": "2017.07.18", "title": "75 години затвор за убийството на бургаски бизнесмен"}
{"url": "http://www.novinite.bg/articles/147272/Debyuten-gol-na-Romelu-Lukaku-za-Manchestar-Yunajted", "text": "Манчестър Юнайтед надигра Реал Солт Лейк с 2:1 и записа втора победа в предсезонното си турне. Новото попълнение на Юнайтед Ромелу Лукаку вкара дебютния си гол за отбора в тази среща, която се игра на стадион \"Рио Тинто\" в американския град Санди.  /БГНЕС/Реал Солт Лейк неочаквано поведе в резултата в 23-ата минута, когато Джеферсън Саварино даде добър пас на Луис Силва и мексиканец технично преодоля третия вратар на \"червените дяволи\" Жоел Перейра. Шест минути по-късно равенството бе възстановено - Хенрих Мхитарян с удар от границата на наказателното поле прониза мрежата на американците. За арменеца това е втори гол в турнето, след като се разписа и в предния мач с Лос Анджелис Галакси. В 33-ата минута треньорът на Реал Солт Лейк замени абсолютно целия си състав, а пет минути по-късно Лукаку бе изведен на добра позиция от Мхитарян и без проблем вкара първия си гол за английския гранд, който се оказа победен за Юнайтед в срещата. Жозе Моуриньо не остана назад и също направи 11 промени в състава си, но стори това на почивката. В 68-ата минута Антонио Валенсия получи директен червен картон за опасна игра срещу Себастиан Сауседо, но Реал Солт Лейк не успя да се възползва от численото си преимущество. Ромелу Лукаку премина в Манчестър Юнайтед този месец от Евертън за 75 млн. паунда.", "date": "2017.07.18", "title": "Дебютен гол на Ромелу Лукаку за Манчестър Юнайтед"}
{"url": "http://www.novinite.bg/articles/147229/Ubiecat-Aleks-shte-bade-podveden-po-naj-tejkoto-obvineni", "text": " ще бъде подведен по най-тежкото обвинение -, за което Наказателният кодекс предвижда включително. Това заяви говорителят на главния прокурор Румяна Арнаудова пред БНТ.18-годишното момче.  Той беше пребит от група роми, които му . Алекс  в русенската болница.   За инцидента с Алекс е . Според прокуратурата той нанася удар с ръка в главата на момчето, което пада и си удря главата в тротоарните плочки. Районният съд в Бяла задържа за постоянно в ареста мъжа. Заради случая в града в продължение на три дни.   Румяна Арнаудова коментира идеята на главния прокурор да се доразвие споразумението между Прокуратурата и Министерството на здравеопазването, за и да се наложат възможно най-тежки наказания за проявена агресия срещу тя Говорителят на главния прокурор обеща да се направи пряка , за да могат да се запазят максимално повече доказателства и виновните да бъдат подведени максимално бързо. Румяна Арнаудова обеща виновните да се подвеждат по бързата процедура в седемдневен срок.Румяна Арнаудова се съгласи, че. Тя отрече мнозина от тях да пледират като невменяеми и отбеляза, че повечето от виновните за нападение над лекари са извършили деянието под влияние на упойващи вещества, което НК квалифицира като утежняващо вината обстоятелство.", "date": "2017.07.18", "title": "Убиецът Алекс ще бъде подведен по най-тежкото обвинени"}
{"url": "http://www.novinite.bg/articles/147248/Ruskiya-Rozuel-Dalnegorsk", "text": "На 29 януари 1986 година, около осем часа вечерта, жителите на малкото миньорско градче Далнегорск в Русия наблюдават странно червено кълбо във въздуха. То е с видими размери наполовина от лунния диск и се движи паралелно със земната повърхност над планините, без никаква звукова индикация. Скоростта на движение е определена на 55 км/ч, а височината на полета – 700-800 метра над земната повърхност. /Дарик/Внезапно обектът прави няколко бързи спускания и издигания, сякаш се опитва да се стабилизира, след което пада към Земята и се разбива в хълма до градчето.Според повечето свидетели не се чува звук от та, но се усеща силна топлинна вълна на разстояние от стотици метри. След това от мястото се вижда светлина, като от пожар.След три дни на мястото идва екип от комитета за изследване на анормални въздушни явления, воден от Валери Двужилни. Те се качват до района на инцидента, за да разследват случилото се. Там откриват място, което е било подложено на високо температурно въздействие. Скалите и почвата били покрити с тънък слой пепел и видимо обгорени. Овъглените дървета нямали обичайните белези, като от горски пожар. В пепелта били открити метални капки - черни стъкловидни частици с тегло до 30 мл., както и необичайни люспести частици, наподобяващи мрежа.Учените взели проби от мястото на инцидента и ги дали за анализ на две различни места. Металните капки се оказали изключително здрави и съдържали почти цялата Менделеева таблица в състава си.Спектралният анализ показал, че при нагряване в материала се губят следите на определени елементи, но след възвръщане на нормалната температура те отново били налични.В крайна сметка никой не успява да даде разумно обяснение за свойствата на материала.Осем дни след та хората забелязали жълти сфери, които кръжали над мястото, сякаш оглеждали наоколо, след което изчезнали в пространството.През 1987 година 32 други сфери били наблюдавани от стотици свидетели, включително и военни.Мнозина смятат, че случилото се в Далнегорск е класически пример за  на НЛО, откъдето и случаят получава името си – “Руския Розуел”.", "date": "2017.07.18", "title": "“Руския Розуел” - Далнегорск"}
{"url": "http://www.novinite.bg/articles/147282/Denica-Zlateva-shte-bade-prizovana-kato-svidetel", "text": "Деница Златева ще бъде призована като свидетел. Това каза главният прокурор Сотир Цацаров преди закритото заседание на Временна комисия за установяване на факти и обстоятелства при разходването на средства, предоставени целево на НДК за подготовка на българското председателство на Съвета на Европейския съюз.Заседанието се провежда при закрити врата.По повод информация, че 77 българи са със забрана да влизат на територията на Турция Сотир Цацаров обясни: „Този въпрос бе зададен и вчера. Няма каквато и да е информация по въпроса, мисля, че същия отговор ще ви даде и председателят на ДАНС“.", "date": "2017.07.18", "title": "Деница Златева ще бъде призована като свидетел"}
{"url": "http://www.novinite.bg/articles/147252/Razvod-zaradi-neotgovoreni-saobshteniya", "text": "Тайвански съд даде развод на жена, която се оплака, че съпругът й игнорира съобщенията, които тя му праща в социалната мрежа Line./БГНЕС/В продължение на цели шест месеца мъжът получавал и четял съобщенията на жена си, но не й отговарял. Той не реагирал дори и когато тя му писала, че е приета в болница след катастрофа. Единственото съобщение от него последвало едва няколко седмици по-късно, когато той й писал лаконично за кучето и получената поща.Жената имала и други оплаквания от съпруга си, но съдът взел под внимание за решението си именно отказът на мъжа да отговаря на съобщенията на съпругата си. „Съобщенията в Line са много важни доказателства. Те показват общото състояние на брака им, в който между страните липсва комуникация, се казва в мотивите на съда. Съпругът дори не се явил и на съдебните заседания и не отговорил на изпратените му уведомления. Въпреки отсъствието му разводът бил одобрен.", "date": "2017.07.18", "title": "Развод заради неотговорени съобщения"}
{"url": "http://www.novinite.bg/articles/147256/Kontrolirajte-profila-si-v-Gugal", "text": "Повечето потребители са наясно, че Google събира информация за тях, но замисляли сте се какво точно компанията знае и не разполага ли с твърде много лична информация за вас. /Дарик/Не всички потребители знаят как да контролират какви данни предоставят1. Какво мисли Google за вас За да ви предложи подходящи реклами, Google събира информация за вас и създава профил. Вие обаче може да контролирате и преглеждате тази информация, както и да видите какво от нея Google предоставя на рекалмодатели. Google разполага с инструмент, известен като Google Analytics, чрез който много търговци разбират кои страници сте посетили, колко пъти, кое ви е задържало вниманието за най-дълъг период от време. 2. Какво знае Google за вашето местоположение Ако използвате Android, мобилното устройство може да изпраща вашето местоположение на Google. 3. Можете да видите цялата история на търсенията си Google помни всяко едно търсене, което сте правили чрез търсачката. Записва и абсолютно всяка реклама, върху която сте кликнали умишлено или не. 4. Списък с устройства, получили достъп до акаунта ви5. Кои приложения имат достъп до вашите данни в Google В таблото за управление можете също така да проверите кои приложения имат достъп до вашите данни. Можете да видите и точния тип разрешения за профила и да редактирате достъпа.6. Изтеглете всичките си данни Google има опция за създаване на архив с данните ви, събирани от собствените му продукти и приложения. Можете да прегледате кои данни да архивирате: мейли, контакти, информация за профила, снимки, клипове и т.н.", "date": "2017.07.18", "title": "Контролирайте профила си в Гугъл"}
{"url": "http://www.novinite.bg/articles/147215/Ohlyuvat-Lari-specheli-titla-v-sastezanie", "text": "Над 150 охлюва се включиха в Световното първенство в Англия, съобщава НОВА.Много от мекотелите бяха с боядисани черупки, на които е изрисуван състезателния им номер.Някои от хората, донесли състезателите, признаха, че не са тренирали, а просто са намерили създанията в градините си.Победител стана охлювът Лари. Той измина дистанцията от 33 сантиметра за 2 минути и 20 секунди.За награда Лари получи голяма маруля. ", "date": "2017.07.18", "title": "Охлювът Лари спечели титла в състезание"}
{"url": "http://www.novinite.bg/articles/147212/Ogromen-gorski-pojar-v-Kanada", "text": "Хаос в Канада заради огромен горски пожар. Броят на евакуираните достигна 37 000, съобщава НОВА.Властите не успяват да се спрвят с нуждите на хората, които са настанени в концертни зали и гимнастически салони, пишат местни медии.Според пожарникарите огънят може да бушува седмици наред. Това означава, че десетки хиляди евакуирани ще имат нужда от храна, вода, лекарства и медицински грижи.Координаторите на лагерите за евакуация казаха, че досега никой не е върнат, но ресурсите им се изчерпват.160 отделни огнища горят на около 200 километра северно от Ванкувър. Над 15 от тях директно заплашват домове и стопански постройки. ", "date": "2017.07.18", "title": "Огромен горски пожар в Канада"}
{"url": "http://www.novinite.bg/articles/147213/Dopalnitelni-15-000-vizi-za-sezonni-rabotnici-v-SASht", "text": "Правителството на САЩ ще разреши издаването на  в помощ на американския бизнес, който е застрашен от непоправими вреди заради недостига на такива служители. Това обяви днес министерството на вътрешната сигурност, цитирано от Ройтерс и НОВА.Министър Джон Кели е установил след консултации с министъра на труда Александър Акоста, че няма достатъчно квалифицирани и желаещи да заемат наличните позиции американски работници за извършване на временни дейности извън земеделския сектор, посочва министерството в изявление. В израз на ангажимента на администрацията да подкрепя американския бизнес министерството на вътрешната сигурност предоставя еднократно увеличение на годишния лимит, определен от Конгреса, посочва Кели в изявлението. ", "date": "2017.07.18", "title": "Допълнителни 15 000 визи за сезонни работници в САЩ"}
{"url": "http://www.novinite.bg/articles/147275/Shte-se-prehvarli-li-Nejmar-P-S-J", "text": "Пари Сен Жермен има готовност да заплати 222 млн. евро на Барселона за Неймар, съобщи сайтът на известния италиански журналист Джанлука Ди Марцио. Тази сума представлява неустойката, вписана в контракта на бразилеца. /БГНЕС/Ако това е истина, сега всичко ще зависи от решението на самия футболист. Наскоро в испанските медии се появи информация, според която агентите и близките на Неймар са на мнение, че е нужно той да напусне Барса, където е в сянката на Лео Меси и не може реално да претендира за персонални награди. Действащият контракт на 25-годишния Неймар с Барса е до лятото на 2021 г.Испанският AS пък твърди, че Неймар има намерение да проведе преговори с ПСЖ и още тази седмица бащата на бразилския национал ще се срещне с президента на парижани Насер Ал-Хелаифи. Ако трансферът на Неймар стане факт, ще нарасне вероятността Марко Верати да се озове на \"Камп Ноу\", каквато е неговата мечта и желанието на каталунците. ", "date": "2017.07.18", "title": "Ще се прехвърли ли Неймар П С Ж?"}
{"url": "http://www.novinite.bg/articles/147284/Otkriha-27-kontaktni-leshti-v-okoto-na-pacientka", "text": "Куриоз в британска болница - лекари извадиха 27 контактни лещи от окото на 67-годишна пациентка. На жената е трябвало да бъде извършена рутинна операция на катарактата.Тя се оплаквала от сухота в очите и смятала, че проблемът е в напредналата й възраст, предава Нова.Офталмологът Рупа Морярия уточнява, че дамата не е имала никакви оплаквания, свързани със самото зрение.По време на операцията хирурзите извадили от дясното й око огромното количество лещи, които били слепени една за друга. Интересното е, че лявото око било „чисто”.Жената носела лещи от 35 години. Тя споделила на лекарите, че понякога ги оставяла в окото си, защото не успявала да ги намери, когато опитвала да ги свали. Понякога мислела, че просто са паднали на земята. ", "date": "2017.07.18", "title": "Откриха 27 контактни лещи в окото на пациентка"}
{"url": "http://www.novinite.bg/articles/147219/Obilni-snegovaleji-v-Arjentina", "text": "Аржентина е в плен на мразовит фронт от Южния полюс, съобщава НОВА.Въпреки че там в момента е зима, температурите достигнаха рекордно ниски стойности.В популярната туристическа дестинация Барилоче термометрите показват абсолютен рекорд от над минус 25 градуса. ", "date": "2017.07.18", "title": "Обилни снеговалежи в Аржентина"}
{"url": "http://www.novinite.bg/articles/147214/Incident-v-metroto-v-Rim", "text": "В Италия разследват машинист на метровлак след тежък инцидент с пътничка, съобщава НОВА.43-годишна жена беше повлечена от мотриса в Рим. Водачът на композицията не разбрал за инцидента и продължил да се движи.Жената е в тежко състояние в болница.Записите показват, че при идването на влака на перона машинистът яде в кабината. Но той твърди, че е спазил всички процедури.Влакът е оборудван и със сензори, които би трябвало да предотвратяват подобни инциденти.Но жената била повлечена след като презрамката на дамската й чанта била прищипана от вратите. Тя била тънка и мека и сензорите не отчели проблем. ", "date": "2017.07.18", "title": "Инцидент в метрото в Рим"}
{"url": "http://www.novinite.bg/articles/147258/Deseti-den-ot-klasicheskiya-turnir-po-sumo-v-Nagoya", "text": "Отличното представяне на Даниел Иванов-Аоияма в Нагоя продължи с победа над Чийотайрю в десетия ден от класическия турнир по сумо. Българинът допусна само една загуба в десетте си схватки и е сред лидерите, като дори има шансове и за спечелване на Купата на Императора. /БГНЕС/Днес \"Синята планина\" пребори Чийотайрю, като го изтика извън очертанията на дохьото с техниката \"цукидаши\". Непобеден в Нагоя е единствено великия шампион Хакухо, който пребори Чийошома, а Даниел е най-близкият преследвач на \"Белия феникс\". Утре противник на Аоияма ще бъде Нишикиги. Двамата си размениха по една победа миналата година и това са единствените им противопоставяния досега. ", "date": "2017.07.18", "title": "Десети ден от класическия турнир по сумо в Нагоя"}
{"url": "http://www.novinite.bg/articles/147259/MVR-proveryava-zavedeniyata-v-malkite-naseleni-mesta", "text": "Главният секретар на МВР Младен Маринов е разпоредил да се извършат проверки на заведенията в малките населени места дали спазват работния режим, установен от местните общини. Това съобщиха от пресцентъра на МВР. /Дарик/ Ще бъдат проверени питейни и увеселителни заведения, а особено внимание ще се обърне дали се спазват инструкциите за продължителност на работа през петъчните и съботно-неделните дни. След трагичния инцидент пред дискотека в Бяла, главният секретар разпореди още във всички РПУ-та в малките населени места денонощно да има дежурен, който да посреща сигнали.", "date": "2017.07.18", "title": "МВР проверява заведенията в малките населени места"}
{"url": "http://www.novinite.bg/articles/147222/Avtomobil-se-vryaza-v-policejska-kola-v-SASht", "text": "Автомобил се вряза в полицейска кола на няколко метра от сградата на Конгреса в САЩ. Има пострадали, съобщи тв каналът Фокс 5, цитирано от ДАРИК.   Инцидентът е станал около 14:00 ч. местно време пред Библиотеката на Конгреса, която се намира срещу сградата на парламента, посочват РИА-Новости и ТАСС. Кола се е ударила в полицейски автомобил, втора едва също не се ударила в него. Водачът на втората кола е хоспитализиран.   Служител на реда, намиращ се в полицейската кола, е получил леки наранявания.   Районът е отцепен. Започнато е разследване. Следователите се опитват да изяснят дали е имало връзка между двете коли.   Междувременно сапьори предизвикаха две контролирани експлозии, за да отворят багажника на леката кола, която първа удари полицейската.  ", "date": "2017.07.18", "title": "Автомобил се вряза в полицейска кола в САЩ"}
{"url": "http://www.novinite.bg/articles/147225/Makedoniya-vliza-v-NATO", "text": "Въпросът за присъединяването на Република Македония към НАТО може да бъде решен до 3-4 месеца. Това е съобщил европейски дипломат пред РИА \"Новости\", цитирано от ДАРИК.   \"Има рязко ускоряване на преговорите. До 3-4 месеци планираме да приключим, а това означава на есен\", казва дипломатът пред агенцията. Същият дипломат и преди е твърдял, че Македония може да се присъедини към Северноатлантическия пакт до пролетта на 2018 година, както и че властите в Скопие са готови да променят името си. Според дипломата ускоряването на преговорите за членството на Република Македония се извършва по инициатива на САЩ.   Междувременно в Брюксел се проведе среща между гръцкия министър на външните работи Никос Кодзияс и международният посредник за спора за името на Република Македония Матю Нимитц.   \"Имах много интересна и сериозна среща с Матю Нимиц, който неотдавна бе на посещение в Скопие. Той ме информира за политическия климат там\". Това заяви Кодзияс след разговорите си с международния посредник.   \"Договорихме се да поддържаме контакт и да търсим начини за започването на процес, при който да бъде намерено решение“, каза ръководителят на гръцката дипломация.", "date": "2017.07.18", "title": "Македония влиза в НАТО"}
{"url": "http://www.novinite.bg/articles/147227/Zemetresenie-s-magnitud-78-raztarsi-severniya-Pasifik", "text": "Мощно  с магнитуд 7,8 удари в северния , между Алеутските острови на Аляска и руския полуостров Камчатка, съобщи Геофизическият институт на САЩ, цитиран от Ройтерс и ДАРИК. Трусът бе регистриран в 11 ч. и 34 мин. местно време във вторник (23.34 ч. по Гринуич в понеделник), на 200 км от населеното място Николское, на остров Беринг, до полуостров Камчатка. Епицентърът е бил западно от Ату, най-западния и най-голям от Алеутските острови на Аляска. Трусът е бил плитък, на 10 км под морското дъно, което би усилило въздействието му, но е бил далеч от континентите. Американският център за предупреждение за цунами в Тихия океан съобщи, че е възможно да възникнат вълни цунами до брегове на 300 км от епицентъра на то, но е малко вероятно те да стигнат до източния бряг на Камчатка, който е на 310 км от епицентъра. Първоначално бе съобщено, че трусът е с магнитуд 7,7, след това той бе свален до 7,4, а после бе повишен до 7,8. Такова силно  може да предизвика големи поражения, ако удари сушата, отбелязва Ройтерс. Първият трус бе последван от няколко вторични, някои с магнитуд, 5. ТАСС съобщи, че опасност от цунами е обявена в село Николское на остров Беринг, както и на северните Курилски острови, но вълните няма да са по-високи от половин метър. Според представител на Камчатския филиал на Геофизическата служба на Руската академия на науките трусът със сила 7 е ударил в района на Алеутските острови, на дълбочина 30 км под морското дъно. Според Сахалинския център за цунами трусът е бил с магнитуд 7,7, добавя ТАСС.    ", "date": "2017.07.18", "title": "Земетресение с магнитуд 7,8 разтърси северния Пасифик"}
{"url": "http://www.novinite.bg/articles/147236/Prolivni-dajdove-v-Istanbul", "text": "Тази сутрин Истанбул осъмна в мрак заради проливния дъжд, който продължава с нестихваща сила от снощи насам, съобщава НОВА.Заради те трафикът е блокиран, залети са метростанции, наводнение са домове и офиси. На мостовете над Босфора са се образували дълги опашки от автомобили. ", "date": "2017.07.18", "title": "Проливни дъждове в Истанбул"}
{"url": "http://www.novinite.bg/articles/147239/Navodneniya-v-Garciya-VIDEO", "text": "Истинско бедствие причини циклонът „Медуза” на гръцкия полуостров Халкидики, където традиционно почиват много българи. /НОВА/Плажовете на втория ръкав – Ситония, буквално бяха залети от пороите. Ситуацията постепенно се нормализира, но последствията са много сериозни. Наводнени са постройки, каравани, палатки, отнесени са автомобили, пропаднали са пътища. Над 180 литра на квадратен метър се изляха там за повече от 18 часа - нетипични валежи за пика на сезона.", "date": "2017.07.18", "title": "Наводнения в Гърция ВИДЕО"}
{"url": "http://www.novinite.bg/articles/147223/Pojar-bushuva-v-rajona-na-Nica", "text": "се бушува в района на френския град , предаде Франс прес, цитирано от ДАРИК.   Пламъците прекосиха  към населеното място , северно от Ница.  участват в борбата с , която застрашава жилищни сгради.   Ситуацията е утежнена заради силния вятър, и ", "date": "2017.07.18", "title": "Пожар бушува в района на Ница"}
{"url": "http://www.novinite.bg/articles/147242/Turskiyat-prezident-na-poseshtenie-v-Persijskiya-zaliv", "text": "Турският президент Реджеп Ердоган ще посети три страни от Персийския залив на 23-24 юни. Планирани са визити в Катар, Кувейт и Саудитска Арабия, съобщи /БГНЕС/.Подробности за посещението не са уточнени.На 5 юни, Саудитска Арабия, ОАЕ, Бахрейн и Египет обявиха скъсване на дипломатическите отношения с Катар, като я обвиниха в подкрепа на тероризма и намеса във вътрешните им работи. От началото на кризата Турция се опитва да действа като посредник за нормализиране на отношенията. Анкара показа подкрепата си за Катар, след като парламентът одобри на два пъти разполагането на турски военни във военновъздушна база в емирството.", "date": "2017.07.18", "title": "Турският президент на посещение в Персийския залив"}
{"url": "http://www.novinite.bg/articles/147235/Desetki-hilyadi-v-Zambiya-bez-tok-zaradi-pavian", "text": "Маймуна спря тока на десетки хиляди абонати в Замбия. Според местни медии павиан предизвикал късо съединение в подстанция в южната част на страната. /НОВА/В резултат около 50 000 души останали без електричество. Маймуната била ударена от ток, но оцеляла. Служители на електрическата компания я предали на местната ветеринарна служба.Това не е първата маймуна злосторник. Миналата година дребен вервет спря тока на десетки хиляди в Кения.", "date": "2017.07.18", "title": "Десетки хиляди в Замбия без ток заради павиан"}
{"url": "http://www.novinite.bg/articles/147243/60-godishna-jena-rodi-i-beshe-izgonena-ot-maja-si", "text": "Сърбин изгони 60-годишната си жена няколко дни, след като тя роди бебе, пише сръбският в. Kurir, цитирано от НОВА,Атифа Ляич от Нови пазар е братовчедка на сръбския транспортен министър Расим Ляич, който е и вицепремиер на Сърбия, уточнява Srpska Info. В продължение на 20 години тя опитвала да забременее и след петия опит за ин витро най-накрая успяла.Но когато най-накрая на бял свят се появила малката Алина, майката се оказала без подкрепата на мъжа си. 68-годишният Шериф Нокич се изнесъл още в деня, в който момиченцето и щастливата му майка се завърнали у дома. Той заявил, че не може да търпи бебешкия плач и да се буди посред нощ, посочва босненското издание Vijesti.„Тя получи, каквото желаеше. Сега е щастлива”, убеден е той и допълва, че животът с едно бебе може да се окаже пагубен за неговото здраве, пише \"Дейли мейл\".Доскорошната му спътница в живота също има здравословни проблеми, включително високо кръвно. Но е убедена, че може и сама да отгледа дъщеря си с малкото пари, които получава от работата си във фабрика за платове.Атифа имала високорискова бременност и прекарала в болницата месеци наред около раждането. Шериф многократно я предупреждавал за опасностите, които може да възникнат от това. Но тя не го послушала.Сега той възнамерява да се върне в Турция, твърди Атифа. Той дори отказал да даде името си на бебето. Семейството най-вероятно е използвало спермата на анонимен донор за зачеването.И въпреки роднинската си връзка с вицепремиера, тя казва, че няма близки, към които да се обърне за помощ.   ", "date": "2017.07.18", "title": "60-годишна жена роди и беше изгонена от мъжа си"}
{"url": "http://www.novinite.bg/articles/147244/SASht-otmeniha-zabranata-za-laptopi-v-samoletite", "text": "САЩ отмениха забраната за пренасяне на големи електронни устройства като лаптопи в салона на самолетите на близкоизточни компании при полети за страната. Това обяви късно снощи Американската служба за транспортна безопасност.„Сауди Арабиън еърлайнс” беше последният авиопревозвач, за който забраната беше в сила, съобщава бТВ.През март Вашингтон забрани пътници на девет големи авиокомпании, предимно от Близкия изток, да внасят лаптопи и други големи електронни устройства, заради опасността от укриване на екплозиви. Миналия месец САЩ обявиха нови изисквания за сигурност за всички авиопревозвачи вместо да разширяват забраната за лаптопите и вдигнаха ограниченията за авиокомпаниите на фона на засилването на сигурността. ", "date": "2017.07.18", "title": "САЩ отмениха забраната за лаптопи в самолетите"}
{"url": "http://www.novinite.bg/articles/147237/Sled-25-godini-tarsene-amerikanka-nameri-svoyata-chanta", "text": "В американския щат Южна Каролина жена получи обратно чанта, загубена преди 25 години, съобщават ABC News. Чантата е извадена от реката при риболов от 11-годишно момченце. Собственичката на мистериозно появилата се чанта е Ейприл Болт. Тя я загубила по време на семейна разходка сред природата през 1992 г., предаде БГНЕС.Тогава 49-годишната жена оставила чантата си в лодката и я забравила. В нея сега тя е открила стари снимки и своя козметика. Очевидно онзи, който я е намерил преди 25 години, е взел парите и я изхвърлил в реката", "date": "2017.07.18", "title": "След 25 години търсене-американка намери своята чанта"}
{"url": "http://www.novinite.bg/articles/147265/Britanskiyat-ministar-za-Brekzit-napusna-pregovorite-mejdu-Velikobritaniya-i-ES-prejdevremenno", "text": "Британският министър за Брекзит Дейвид Дейвис напусна преговорите между Великобритания и Европейския съюз само час след започването им. /Дарик/Въпреки официалното изявление, че завръщането му в Лондон e планирано, скорошното му тръгване даде повод на много политици да разчетат действията му като знак за нестабилност на британското правителство.Малко преди напускането си Дейвис заяви, че е време за сериозна работа:„Направихме добър прогрес миналия месец, но сега сме в сърцевината на въпроса. Както вече знаете, това са четири категории – правата на гражданите, финансовият въпрос, отделянето на Великобритания и, разбира се, Северна Ирландия. За нас е много важно да прогресираме като преговаряме и установяваме различията и сходствата в позициите си, за да се справим с тях. Сега е време да се залавяме за работа и да направим успешни преговори“.Според Шотландската национална партия разделението в управляващата Консервативна партия застрашава преговорите за Брекзит. По думите на говорителя на партията Стивън Гетинс, британското правителство, представлявано от Дейвид Дейвис, е неподготвено за дискусията и няма конструктивни позиции, а фокусът продължава да е върху вътрешнополитически британски проблеми.Други смятат, че цялостното държание на британското представителство е тактика за печелене на време, за да намалят максимално сумата, която дължат на Европейския съюз при излизането си.Европейската комисия припомня, че преди теоритичното отдръпване на Англия през март 2019 година, Великобритания трябва да уреди финансовите си задължения, поети в бюджета на Европейския съюз. Англия допринася към него с 15 процента на година.", "date": "2017.07.18", "title": "Британският министър за Брекзит напусна преговорите между Великобритания и ЕС преждевременно"}
{"url": "http://www.novinite.bg/articles/147271/Grubo-narushenie-na-dreskoda-razdelya-obshtestvenoto-mnenie-v-Sauditska-Arabiya", "text": "Млада жена от Саудитска Арабия предизвика сензация с пускането в социална мрежа на видео, в което се разхожда с къса пола и къса фланелка, нарушавайки дрескода в консервативното кралство./Нова/След като видеото стана обществено достояние някои саудитци призоваха жената да бъде арестувана, докато други защитиха решението й.Според някои местни медии държавни служители в момента търсят начин какво да предприемат срещу жената.В Саудитското кралство представителките на нежния пол трябва да носят дълги широки роби на публично място. Повечето от тях също така покриват косите и лицата си с черни воали, макар че изключения в това отношение се допускат при посещения на известни личности.Имаше и хора, които нарекоха постъпката на жената смела и че по този начин е защитила правото представителките на нежния пол да носят каквото искат. Те публикуваха колажи на Мелания и Иванка Тръмп по време на посещения в Саудитска Арабия.", "date": "2017.07.18", "title": "Грубо нарушение на дрескода разделя общественото мнение в Саудитска Арабия"}
{"url": "http://www.novinite.bg/articles/147270/Chujdestranni-diplomati-potvardiha-bezopasnostta-na-atomnite-obekti-v-Rusiya", "text": "Руските обекти на атомната енергетика имат много високо ниво на безопасност. До този извод достигнаха постоянните представители на различни държави при международните организации във Виена, които направиха поредното и рекордно по участие посещение в Русия, съобщи РИА Новости. Става дума както за високата степен на безопасност на самите технологии, които създава руската ядрена индустрия, така и за физическата защита на атомните обекти.Дипломатите отбелязаха откритостта на Русия към партньорите си от гледна точка на демонстриране на надеждността на атомната енергетика. Този подход помага за повишаване на доверието на обществото към мирния атом, считат постоянните представители.Делегация от повече от 40 дипломати посети обекти на руската ядрена енергетика в Ленинградска област. Гостите успяха да се запознаят с това как се осигурява безопасността на строителството и експлоатацията им. „Росатом“ даде възможност на дипломатите да посетят действащите и строящите се нови, заместващи енергоблокове на Ленинградската АЕЦ, както и Балтийския завод, където се строят новите ядрени ледоразбивачи и плаващият атомен енергоблок „Академик Ломоносов“.Представителите на Международната агенция по атомна енергия (МААЕ), участващи във визитата, също дадоха висока оценка на руската ядрена промишленост. „Това, което видяхме по отношение на безопасността на ядрените установки в Русия е на много високо ниво както по линия на ядрената и физическа защита, така и по линия на ядрената култура като цяло“, заяви председателят на Управителния съвет на МААЕ Тебого Сеоколо. „Успяхме да разберем как Русия прилага документите, разработвани по линия на МААЕ, особено от гледна точка на тези иновации, които се внедряват в ядрените технологии на страната“, отбеляза Сеоколо.От своя страна специалният помощник на генералния директор на МААЕ по стратегия Зеф Мази заяви пред РИА Новости, че руските специалисти изключително отговорно се отнасят към въпросите за безопасността на своите обекти от атомната енергетика. „Аз действително съм много впечатлен от посещението и от това, което видях за тези два дни. Това ясно показва, че Русия е много напреднала и водеща страна в развитието на ядрените технологии“, заяви Мази. Той добави, че е очевидно, че руските експерти и руските власти по най-сериозен начин вземат под внимание въпросите за ядрената и физическата безопасност като основен приоритет на работата си“.Дипломатите се запознаха  и с хранилището за отработено ядрено гориво на Ленинградската АЕЦ.„Третирането на отработено ядрено гориво в централата е професионално, много безопасно и изгодно от икономическа гледна точка“, подчерта ръководителят на Агенцията по ядрено регулиране на Словакия Марта Зиякова.„Най-важният въпрос, който влезе в дневния ред на визитата е връзката на атомната енергетика с екологията“, отбеляза постоянният представител на Русия при международните организации във Виена Владимир Воронков. „Ленинградската АЕЦ е разположена в едно от най-чистите места в Ленинградска област и нагледно демонстрира, че атомната енергетика е „зелена“. В Ленинградската АЕЦ нашите гости получиха задълбочени отговори на всички въпроси, засягащи безопасността и разбраха, че руските централи са най-безопасните в света“, заяви Воронков. ", "date": "2017.07.18", "title": "Чуждестранни дипломати потвърдиха безопасността на атомните обекти в Русия"}
{"url": "http://www.novinite.bg/articles/147254/Naj-malko-80-dushi-sa-raneni-pri-pojarite-v-Split", "text": "Най-малко 80 души, повечето от които пожарникари, са били ранени в пожарите в хърватския град Сплит. Те бушуват в северните и източните предградия вече втори ден, съобщава бТВ.Градът остана временно без вода и електричество.Тази нощ с огнената стихия се бориха 384 пожарникари със 102 пожарни коли, както и три самолета за гасене на пожари. Освен пожарникари, войници и граждани, в борбата с огнената стихия се включиха и футболни запалянковци.Хърватският премиер е насрочил извънредна среща на правителството заради бедствието.Причината за пожарите, които погълнаха 4500 хектара борови гори и маслинови насаждения, както и няколко къщи и коли, все още не е известна. Междувременно Черна гора поиска международна помощ за борба с пожарите, които обхванаха полуостров Лущца, на юг от Которския залив. Най-малко 100 туристи бяха евакуирани там, а ситуацията остава критична. ", "date": "2017.07.18", "title": "Най-малко 80 души са ранени при пожарите в Сплит"}
{"url": "http://www.novinite.bg/articles/147273/Podrobni-snimki-na-povarhnostta-na-Pluton", "text": "Преди две години космическият апарат \"Нови хоризонти\" на НАСА премина рекордно близо покрай Плутон. Тогава той направи подробни снимки и анализ на планетата, преди да премине отвъд нея и навътре в Пояса на Кайпер, съобщава Нова. Данните и снимките на апарата дадоха ценна информация за състава, процесите и повърхността на планетата-джудже.НАСА е обединила тази информация в ново видео, което ни отвежда на кратка реалистична разходка над планините на Плутон. Видеото е създадено чрез данни и снимки от \"Нови хоризонти\", които са комбинирани с компютърна анимация.Така е създаден реалистичен модел на Плутон, който дава различен поглед над малката планета. Видеото започва с полет над югозападния район на Плутон, над голямо плато от лед от азот, кръстен неофициално Sputnik Planitia.Движението на камерата продължава на север над кратери и планини. Виждат се кратерите и грубият терен, които са наречени Voyager Terra. След това се прави завой на юг над Pioneer Terra с дълбоки и широки ями. Обиколката завършва над Tartarus Dorsa.НАСА е направила подобно видео и за Харон - най-големият спътник на Плутон. То също показва в детайли повърхността на спътника.В момента \"Нови хоризонти\" пътува към обекта 2014 MU69 в Пояса на Кайпър.Очаква се апаратът да го достигне на Нова година през 2019 г. Обектът е интересен на учените, защото успява да се \"скрие\" от директен анализ и може да се окаже не толкова голям и тъмен, колкото се очаква. MU69 не може да се засече директно от нито едно планирано наблюдение и според учените това подсказва, че той е доста по-малък и вероятно отразяващ.Има вероятност да се окаже бинарна система или съвкупност от множество по-малки обекти. В момента се провеждат анализи дали пътят на \"Нови хоризонти\" до MU69 не крие допълнителни рискове и обекти, които могат да го повредят.", "date": "2017.07.18", "title": "Подробни снимки на повърхността на Плутон"}
{"url": "http://www.novinite.bg/articles/147255/Letatelna-kula-se-prevarna-v-apartament-v-Shveciya", "text": "360-градусова панорама... на летище „Арланда“ в Стокхолм - това предлага този луксозен апартамент. Това всъщност е старата контролна кула, съобщава БНТ.Местен предприемач обединява усилията си с летищните власти и решава да превърне старото съоръжение в модерно и уютно място. Освен луксозна обстановка, посетителите ще могат да наблюдават излитането и кацането на самолетите.Кои ще са първите посетители на апартамента ще се определи с конкурс. Освен че ще прекарат една нощ в него, победителите ще могат да посетят и новата контролна кула на летище „Арланда“.", "date": "2017.07.18", "title": "Летателна кула се превърна в апартамент в Швеция"}
{"url": "http://www.novinite.bg/articles/147295/Yahta-plamna-v-Sen-Trope", "text": "Луксозна яхта изгоря край най-предпочитания плаж на Сен Тропе. В гасенето на пламъците се е включил и хеликоптер. /Нова/Плавателният съд е дълъг 20 метра и струва поне няколко милиона евро. Той е под белгийски флаг, но засега собственикът му не е известен.Не се съобщава за пострадали.  ", "date": "2017.07.18", "title": "Яхта пламна в Сен Тропе"}
{"url": "http://www.novinite.bg/articles/147274/Nyama-postradali-balgari-pri-navodneniyata-na-Halkidiki", "text": "Към момента в генералното консулство на България в Солун няма постъпила информация за пострадали български граждани при проливните дъждове на гръцкия полуостров Халкидики, информира МВнР. Към мисията ни за съдействие са се обърнали двама наши сънародници, понесли материални щети и загубили документи вследствие на наводненията, съобщава БНТ.\r\nПо информация на официалните гръцки власти най-засегнати са областите на Никити, Мармара, Порто Куфо, Торони и Каламици. Консулството ни в Солун следи развитието на ситуацията и поддържа постоянен контакт с местните власти, информират още от външното ни министрество.\r\nДо този момент към мисията ни за съдействие са се обърнали двама наши сънародници, понесли материални щети и загубили документи вследствие на наводненията. Служители на консулството ще посетят засегнатите райони, за да окажат съдействие на засегнати български граждани на място.\r\nБългарски граждани, които желаят да получат актуална информация за обстановката в засегнатите райони или да подадат сигнал за техни близки, могат да го направят на телефоните на генералното консулство в Солун.\r\nНаши сънародници, които са понесли материални щети и/или са загубили документи за самоличност вследствие на проливните дъждове, също могат да се обърнат за съдействие към генералното ни консулство на следните телефони:\r\n0030 2310 829 210, 0030 2310 869 510, 0030 2310 869 520.\r\n", "date": "2017.07.18", "title": "Няма пострадали българи при наводненията на Халкидики"}
{"url": "http://www.novinite.bg/articles/147280/Kamion-se-vzrivi-na-magistrala-v-Kitaj", "text": "Камион избухна в пламъци, след като се удари в паркирано превозно средство на магистрала в Китай./Нова/Инцидентът е станал на 17 юли, а местните власти разпространиха кадри от сблъсъка.Камион е бил аварирал и спрял отстрани на магистралата. Не се съобщава за жертви. Разследват се причините за експлозията.", "date": "2017.07.18", "title": "Камион се взриви на магистрала в Китай"}
{"url": "http://www.novinite.bg/articles/147297/Majka-Tereza-brandat", "text": "\r\nВатикана се изуми от решението на а \"Мисионери на милосърдието\" в Калкута да регистрира носеното от майка Тереза наметало в бяло и синьо като търговска , предаде Дарик.\" от Калкута е универсален символ, обичана е от вярващи и невярващи, от хора с различна вяра\", заяви кардинал Жозе Сарайва Мартинш.Преди няколко дни 85-годишният кардинал научил, че индийските власти удовлетворили иск за авторско право, представен от \"Мисионери на милосърдието\" в Калкута.Това означава, че ще трябва да се плащат такси от всички, които използват под каквато и да било форма - снимки, филми, книги, прочутото облекло на жената, която спечели Нобелова награда за мир през 1979 г. и бе канонизирана през 2016 г.\"Абсурдно е за нейната наметка със сини ивици по краищата да трябва да се плащат такси\", отбеляза монсеньор Жозе Сарайва Мартинш.\r\n\r\n\r\n\r\n", "date": "2017.07.18", "title": "\"Майка Тереза\" - брандът"}
{"url": "http://www.novinite.bg/articles/147209/Termometrite-otnovo-tragvat-nagore", "text": "\r\nДнес над северозападната половина от страната ще преобладава слънчево време. Над югоизточната облачността ще е предимно значителна. На места в източните райони все още ще превалява, но до вечерта и там валежите ще спрат, а облачността ще се разкъса и намалее. Ще духа до умерен, в югоизточните райони – временно силен северен вятър. Максималните температури ще са между 24 и 29 градуса.\r\nАтмосферното налягане ще се задържи малко по-високо от средното за юли.\r\nНад планините облачността ще се разкъсва и намалява, след обяд до предимно слънчево. Значителна ще се задържи над Странджа и Сакар, където през деня все още ще превалява, а североизточният вятър ще е силен. В останалите масиви вятърът ще е до умерен. Максималната температура на височина 1200 метра ще е около 16 градуса, на 2000 метра – около 10.\r\nНад Черноморието ще има значителна облачност, с превалявания от дъжд, които привечер ще спрат. Ще духа умерен и временно силен север-североизточен вятър, който вечерта ще отслабне. Максималните температури ще са между 23 и 26 градуса. Температурата на морската вода е 22-24. Вълнението на морето ще е 3-4 бала, по-късно след обяд ще започне да отслабва.\r\n", "date": "2017.07.18", "title": "Термометрите отново тръгват нагоре"}
{"url": "http://www.novinite.bg/articles/147251/Byala-se-sboguva-s-18-godishniya-Aleks", "text": "Стотици жители на Бяла, близки, приятели и съученици изпратиха в последния му път 18-годишния Алекс Ангелов от Бяла, който почина в събота вечерта след травма при побой заради цигара, пише ДАРИК.Прокуратурата вече е преквалифицирала обвинението към нападателя му от средна телесна повреда в убийство по хулигански подбуди. Поклонението се състоя в църквата в Бяла, а хората не сдържаха сълзите си заради нелепия начин, по който младежът си отиде. Алекс пострада 8 юли сутринта, след като на излизане от дискотека група роми му поискали цигара, а той нямал. Заради това нападателят му го ударил в главата, в резултат на който момчето пада и си удря главата в тротоарните плочки. В болницата в Русе той постъпва в кома, с тежка черепно-мозъчна травма, и въпреки денонощните усилия на лекарите, осем дни по-късно умира. Новото обвинение към нападателя – 32-годишния Валентин Маринов, предвижда най-тежкото наказание, което е доживотен затвор без право на замяна. Досъдебното производство вече е насочено към Окръжна прокуратура-Русе, а Валентин Маринов остава с мярка постоянен арест, докато се внесе обвинителният акт и започне съдебният процес срещу него.", "date": "2017.07.18", "title": "Бяла се сбогува с 18-годишния Алекс"}
{"url": "http://www.novinite.bg/articles/147296/Strogite-merki-za-borba-s-globalnoto-zatoplyane-ostavat-v-Kaliforniya", "text": "Депутатите в калифорнийския парламент одобриха удължаването до 2030 г. на строгите мерки, прилагани от щата Калифорния за борба с глобалното затопляне, предаде Дарик.Така де факто те удължиха до 2030 г. пазарът на въглеродни емисии, съществуващ в щата. За одобряване на удължаването на мерките в щата Калифорния гласуваха две трети от депутатите в законодателното събрание и Сената на Калифорния. Това е голяма победа за губернатора на щата, демократа Джери Браун, който е силно ангажиран с въпросите за защитата на околната среда. Браун, който е на 79 години, иска да превърне Калифорния, най-населения американски щат, в модел по отношение на спазване на целите, установени в Парижкото споразумение за климата. Президентът на САЩ Доналд Тръмп обяви на 1 юни намерението да изтегли страната от този договор.\"Калифорния още веднъж се противопостави решително на една екзистенциална заплаха\", написа в Туитър губернаторът на щата по повод решението на калифорнийските парламентаристи. \"Републиканците и демократите оставиха на страна разногласията си, за да вземат едно храбро решение. Това прилича на добро управление\", допълни Джери Браун. \"Климатичните промени са реални. Те заплашват всяка форма на организация при хората\", добави той.Преди пет години Калифорния си наложи лимит на емисиите на парникови газове, като предприятията трябваше да купуват разрешения за всеки тон парников газ, който изхвърлят в атмосферата. С времето таваните на емисиите се снижават и предприятията, които замърсяват най-много, могат да купят кредити за емисии от онези предприятия, които отделят по-малко вредни емисии в атмосферата, припомня Франс прес.Калифорнийските парламентаристи също така одобриха мерки за засилване на контрола върху атмосферното замърсяване и за увеличаване на глобите за замърсителите.В Калифорния качеството на въздуха е едно от най-лошите в САЩ. Щатът обаче намали значително емисиите си на парникови газове през изминалото десетилетие. Калифорнийските власти се ангажираха да намалят до 2020 г. емисиите на парникови газове на щата до нивата им през 1990 г. Те поеха и ангажимента до 2030 г. да направят така, че емисиите на щата на парникови газове да са с 40 процента по-малки в сравнение с нивата им от 1990 г.Губернаторите демократи на щатите Ню Йорк, Калифорния и Вашингтон обявиха в началото на юни създаването на \"алианс за климата\" след решението на Тръмп да изтегли САЩ от Парижкото споразумение за климата. Тези три щати съставляват близо една пета от американското население и над една пета от БВП на страната. Те обявиха, че са решени да изпълнят американската цел за намаляване с 26-28 процента емисиите на парникови газове в сравнение с нивата им през 2005 г.", "date": "2017.07.18", "title": "Строгите мерки за борба с глобалното затопляне остават в Калифорния"}
{"url": "http://www.novinite.bg/articles/147293/Kraj-na-zamarsyavaneto-v-Ruse", "text": "До седем дни френският завод „Монтюпе” трябва да представи конкретни мерки срещу замърсяването на въздуха в Русе. Това поиска от компанията министърът на околната среда Нено Димов. Той поиска и система за мониторинг, която да отчита има ли вредни емисии. /Нова/В рамките на година и половина се очаква фирмата да инвестира 5 милиона евро в система за пречистване на въздуха. Заради задушливата миризма, от която русенци се оплакват от години, на френския завод беше наложена санкция от 450 000 лева.", "date": "2017.07.18", "title": "Край на замърсяването в Русе"}
{"url": "http://www.novinite.bg/articles/147247/Otlichno-predstavyane-na-olimpiada-po-matematika-za-nashi-uchnici", "text": "\r\nБългарски ученици завоюваха високи отличия на Олимпиадата на математическото предизвикателство в Сингапур (Singapore International Math Olympiad Challenge), съобщава бТВ.\r\nТретото участие на България в престижното състезание завърши с впечатляващ успех – 7 златни, 1 сребърен и 6 бронзови медала.\r\nУчастваха общо 14 ученици от II до VIII клас – от Стара Загора, Добрич, Габрово, Русе, Пловдив, Варна и София.\r\nТе завоюваха това право след спечелени квоти на участие в състезанието проведено през април в София, Стара Загора и Варна. \r\n", "date": "2017.07.18", "title": "Отлично представяне на олимпиада по математика за наши учници"}
{"url": "http://www.novinite.bg/articles/147216/Varna-zatana-v-bokluk", "text": "Планини от боклуци и лоша миризма насред лято в най-големия варненски район. Зрители потърсиха помощ от нас защото пети ден тънат в неизвозени отпадъци и мръсотия, съобщава НОВА.В общината знаели за случая и вече започнали проверка, протоколите за нарушение на сметопочистващата фирма били съставени.От фирмата обясняват ситуацията като извънредна заради технически проблеми с колите. Обещават на хората бързо извозване на натрупаните в квартала боклуци.Размерът на санкцията за фирмата ще стане ясен в края на месеца. ", "date": "2017.07.18", "title": "Варна затъна в боклук"}
{"url": "http://www.novinite.bg/articles/147232/Tarsyat-momcheto-ot-Trigrad-v-peshteri-i-opasni-tereni", "text": "Редица доброволци ще възобновят днес издирването на 16-годишният Кристиян, от когото вече десети ден няма никаква следа. Ученикът катастрофира с автомобила на баща си и рани туристи в Триград, съобщава ДАРИК.   Издирването му в планината до момента не дава резултат. Заради лошото време на практика бяха спрени издирвателните действия. Днес в района хората правят организация да излязат отново да търсят момчето, което е в неизвестност. Ще започне претърсване отначало на обходените вече места, в пещерите, както и всички опасни терени.   Като своевременни и адекватни определи издирвателните действия директорът на Областната дирекция на МВР в Смолян комисар Николай Димов. Още първите минути след получаване на съобщението за извършеното ПТП, при което 16-годишният Кристиян блъсна със семейния автомобил група туристи, на място в Триград са пристигнали полицейски служители от РУ- Девин. Заедно с екипите на Спешна помощ, те са се включили да помогнат на пострадалите, да запазят местопроизшествието и веднага след това са започнали издирвателни действия на момчето, които и към настоящия момент продължават.  „От самото начало на издирвателния процес ние работим в две посоки, като едната, освен че издирваме момчето като извършител на престъплението, другата е чисто хуманитарната страна на въпроса, все пак става въпрос за 16-годишно момче, с грижа за неговия живот. Така че определям, че издирвателните действия на служителите са адекватни и своевременни. За съжаление, към настоящия момент не можем да се похвалим с някакъв резултат по намиране на момчето. Надяваме се да е живо и здраво“, каза комисар Димов. Издирването на Кристиян Младенов  е в широк периметър, включително и във вътрешността на страната, тъй като той е обявен за общодържавно издирване.     ", "date": "2017.07.18", "title": "Търсят момчето от Триград  в пещери и опасни терени"}
{"url": "http://www.novinite.bg/articles/147266/Izleze-Vtoriyat-etap-na-klasiraneto-na-kandidat-studentite-v-SU", "text": "Вторият етап на класирането на кандидат-студентите в Софийския университет \"Св. Климент Охридски\" за учебната 2017/2018 г. беше обявен днес, съобщи пресцентърът на висшето училище, пише ДАРИК.   4480 новоприети студенти са се записали или са потвърдили специалността, в която са класирани на първия етап. За втория етап на класиране са приети още 1072 студенти, от които 940 в редовна и 132 - в задочна форма на обучение.   Запълнени след първия етап на класирането са специалностите \"Психология\", \"Публична администрация\", \"Право\" в редовна и задочна форма, \"Международни отношения\", \"Медицина\", \"Фармация\", \"Английска филология\", \"Скандинавистика\", \"Китаистика\", \"Японистика\", \"Кореистика\", \"Компютърни науки\", \"Софтуерно инженерство\", \"Информационни системи\", \"Журналистика\", \"Връзки с обществеността\" и новата специалност \"Графичен дизайн\".   Чакащи кандидати за третото класиране има за почти всички факултети, посочват от Софийския университет. И допълват, че на второ класиране са запълнени местата в задочните форми на специалностите.   От 19 до 21 юли, включително, класиралите се от втория етап кандидати трябва да потвърдят или да се запишат в избраната специалност. Непотвърдилите от второто класиране кандидати губят правото си за участие в третото класиране, което е окончателно. На 25 юли ще бъде обявен третият етап на класирането в СУ. Записването за него е окончателно и трябва да бъде направено в периода 26-28 юли, включително.   7230 са кандидатите, подали документи за прием в най-старото ни висше училище. Най-много са кандидатите, посочили като желание специалността \"Психология\". На второ и трето място са специалностите \"Публична администрация\" и \"Социология\", следвани от \"Английска филология\", \"Компютърни науки\", \"Софтуерно инженерство\", \"Българска филология\", \"Информатика\", \"Информационни системи\" и \"Право\", припомнят от Софийския университет.", "date": "2017.07.18", "title": "Излезе Вторият етап на класирането на кандидат-студентите в СУ"}
{"url": "http://www.novinite.bg/articles/147240/Usloviyata-v-planinite-ne-sa-podhodyashti-za-turizam", "text": "Условията в планините не са подходящи за туризъм. Това съобщиха за  от . На повечето места времето е мъгливо и мокро. На места в Централна Стара планина превалява дъжд. Тази сутрин дъжд е валяло и в района на хижа \"Алеко\" на Витоша. Днешният ден не е подходящ за туризъм в планините, съобщава Фокус.", "date": "2017.07.18", "title": "Условията в планините не са подходящи за туризъм"}
{"url": "http://www.novinite.bg/articles/147220/Donorstvoto-na-organi-v-Evropa-s-rast-ot-pochti-30-procenta", "text": "Донорството на органи в Европа с ръст от почти 30 на сто през последните години. У нас също донорството бележи ръст. За изминалата година има 6 донора, съобщава НОВА.А тези, които чакат надежда за живот, са над 1000 души.Разговаряме с Петър в парка, но думите му се борят със сълзите. Преди няколко дни е преживял най-тежкия момент в живота си. Завинаги е изпратил своята майка, която не успява да преживее мозъчен кръвоизлив. 46-годишната жена изпада в мозъчна смърт, а Петър и сестра му трябва да вземат съдбоносно решение - да изключат животоподдържащите системи.Жана Атанасова става донор на черен дроб и два бъбрека. Трима души получават шанс да живеят. Операциите във Военномедицинска академия и в болница “Лозенец” са успешни.Броят на трансплантациите у нас намалява през последните три години. В нужда у нас са над 1000 души.  ", "date": "2017.07.18", "title": "Донорството на органи в Европа с ръст от почти 30 процента"}
{"url": "http://www.novinite.bg/articles/147253/Zapochna-rehabilitaciyata-na-yazovir-Studena", "text": "Превантивни мерки срещу евентуални наводнения. Започна рехабилитация на язовир \"Студена\", съобщава НОВА.Технологията се използва за първи път.Ремонтните дейности се извършват под вода от водолази. Така няма да се наложи язовирът, който снабдява с вода района на Перник, да бъде източен. ", "date": "2017.07.18", "title": "Започна рехабилитацията на язовир \"Студена\""}
{"url": "http://www.novinite.bg/articles/147260/Verijna-katastrofa-v-Goce-Delchev", "text": "18-годишен водач от Дебрен предизвика верижна катастрофа заради неспазване на дистанция на пътя. Вчера около 16.20 часа на улица \"Ген. Ковачев\" в Гоце Делчев лек автомобил \"Сеат Ибиза\", управляван от младеж от Дебрен, не спазил необходимата дистанция и се блъснал в лек автомобил \"Опел Астра\", движещ се пред него. При удара опелът пък блъснал спрелия пред него лек автомобил \"Мерцедес\", пише ДАРИК. При инцидента, с натъртване по тялото, е пострадало момченце на 1 година от Гоце Делчев, пътуващо в лекия автомобил „Опел Астра“. След извършен медицински преглед, детето е освободено за домашно лечение. Вчера по същото време е станала още една катастрофа на пътя между Гоце Делчев и с.Добротино. Лек автомобил „Мерцедес“ с 36-годишен водач от с.Дебрен, на десен завой навлязъл в лентата за насрещно движение и се блъснал в движещ се по нея лек автомобил „БМВ“ с 40-годишен водач от София. При инцидента, с контузия на врата, е пострадал водачът на лекия автомобил „БМВ“, който след извършен медицински преглед е освободен за домашно лечение.", "date": "2017.07.18", "title": "Верижна катастрофа в Гоце Делчев"}
{"url": "http://www.novinite.bg/articles/147211/180-godini-ot-rojdenieto-na-Vasil-Levski", "text": "\r\nНавършват се 180 години от то на Апостола на свободата Васил Левски. Навсякъде в страната ще се проведат различни мероприятия в памет на най-големия ни национален герой. Честванията реално започнаха още през миналата седмица с редица инициативи, откриване на негови паметници, площади на негово име, поклонения и др.\r\nВасил Иванов Кунчев е роден в Карлово през 1837 г. в много бедно семейство, в което твърде млад му се налага да стане глава на дома след смъртта на баща му. Много млад прекрачва прага на манастира и става Дякон Игнатий. Но твърде бързо манастирът става тесен за него. Както пише поетът Иван Вазов: \"Това расо черно, що нося отгоре, не ме помирява с тия небеса и когато в храма дигна си гласа, химн да пея Богу, да получа раят, мисля, че той слуша тия що ридаят! И не с това расо и не с таз брада мога да отнема нечия беда. Рече и отсече!\". И Васил напуска манастира. Стига в Белград, където Раковски подготвя млади мъже в Първата българска легия. Там Васил се откроява от всички с изключителните си физически и интелектуални умения. Прескача най-успешно тренировъчната яма, всички са възхитени от лъвския му скок и започват да го наричат Левски, припомня БГНЕС.\r\nИ Васил Иванов Кунчев става един от идеолозите на българската национална революция. Велико негово дело е създаването на Вътрешната революционна организация. Легендата и историческата истина разказват как той преминава през всяко българско селище, увлича най-добрите българи след себе си и почти във всяко кътче създава революционен комитет. Защото е убеден, че \"Нашето дело зависи от нашите собствени усилия\". Турците го търсят непрекъснато. Но той постоянно успява да се измъкне, като се преоблича и се превъплъщава в различни образи. Ботев пише за невероятната му издръжливост и весел характер: \"Навън зима, камък се пука от студ, а той, Левски, пее\".\r\nАпостолът на Българската свобода е предаден през зимата на 1872 г. Заловен е в Къкринското ханче до Ловеч. Съден е в София. Дори турските съдии са изненадани и възхитени от него. Обесен \"там близо край град София\" на 19 февруари 1873 г.  е вечният критерий на поколения българи от Освобождението до днес, но някак си винаги неговите завети остават все така несбъднатата българска мечта. Парадокс и до днес остава фактът, че за българите по-големият празник е обесването, а не то на Левски.\r\nДавани са различни обяснения за това. Дали е чувството за вина, че никой навремето не е направил опит да го спаси в пътя му към София, дали защото почитаме повече Възкресението, отколкото Рождество, защото след смъртта си Левски възкръсна в народната памет. Един светец, напуснал църквата, революционер, проповядващ европейската идея за разбирателство с всички народи, борец за национална свобода, който не се опитва да ограничи свободата на другите. \"Нашата работа зависи от нашите собствени усилия\", \"Народната работа стои над всичко\", \"Играем с живота на 7 милиона българи – трябва зряло да се постъпва\", \"Времето е в нас и ние сме във времето\", \"Ако спечеля, печеля за цял народ – ако загубя, губя само мене си\". Това са само част от написаните мисли, превъплътени в действия, на Апостола на Българската свобода Васил Левски.\r\n", "date": "2017.07.18", "title": "180 години от рождението на Васил Левски"}
{"url": "http://www.novinite.bg/articles/147261/Sadyat-piyan-shofor-na-katafalka-blasnal-motorist", "text": "Районната прокуратура във Варна започва дело срещу 38-годишен мъж от Провадия, който през 2013 г. е причинил катастрофа на кръстовище във Варна, съобщава бТВ.Тогава Милен М. е управлявал катафалка без книжка и докато е бил под влиянието на алкохол. Той се е движел и с превишена скорост.На кръстовище в града той удря моториста, който получава четири травми.След пристигането на полицаи водачът на катафалката бил тестван с дрегер, който отчел 0,49 промила алкохол.При съставянето на акта за нарушение полицаите установили, че Милен М. притежава фалшив документ за управление на автомобил.Ако бъде признат за виновен, мъжът може да получи наказание от 1 до 6 години затвор.", "date": "2017.07.18", "title": "Съдят пиян шофьор на катафалка, блъснал моторист"}
{"url": "http://www.novinite.bg/articles/147241/18-000-pojara-u-nas-ot-nachaloto-na-godinata", "text": "Ранените са над 200, а загиналите - 88. Това съобщи пред БНТ директорът на пожарната главен комисар Николай Николов. По думите му, въпреки валежите опасността от пожари в горите остава. Пламъците, които бушуваха в гората край Кресна през почивните дни вероятно са предизвикани от изхвърлена цигара, коментира Николов. Гл. комисар Николов заяви, че спасените хора от пожари от началото на годината са 750. Той отбеляза, че основните жертви в пожарите са възрастни и трудноподвижни хора, както и хора от т.нар. „рискови малцинства“.Той заяви, че опасността от пожари в България остава висока, въпреки че последните дни има чести валежи.По случай деня на служителите от гражданската отбрана гл. комисар Николов припомни, че днес празнуват всички служители, които допринасят за безопасността на населението - медици, полицаи, пожарникари и доброволци.Той заяви, че е въпрос на икономическа и експлоатационна ефикасност дали пожарната и полицията да притежават собствена летателна техника.", "date": "2017.07.18", "title": "18 000 пожара у нас от началото на годината"}
{"url": "http://www.novinite.bg/articles/147230/Samolet-izleze-ot-pistata-na-Letishte-Burgas", "text": "Самолет, изпълняващ полет от Бърно, Чехия, излезе от пистата на Летище Бургас, съобщава НОВА.Всички 178 пътници на борда са невредими. Те са изведени от самолета и изчакват багажа си.Летище Бургас е затворено за полети докато самолетът не бъде изтеглен на безопасно разстояние.Трафикът ще бъде пренасочен към Летище Варна. ", "date": "2017.07.18", "title": "Самолет излезе от пистата на Летище Бургас"}
{"url": "http://www.novinite.bg/articles/147217/5-godini-ot-atentata-v-Sarafovo", "text": "Пет години от терористичния атентат в Сарафово, съобщава НОВА.Точно на тази дата през 2012 г. терорист камикадзе се взриви до автобус, пълен с израелски туристи.Загинаха петима от тях и шофьорът на автобуса, българин. ", "date": "2017.07.18", "title": "5 години от атентата в Сарафово"}
{"url": "http://www.novinite.bg/articles/147262/Sastoyanieto-na-deteto-padnalo-ot-tretiya-etaj-vav-Varna-e-kritichno", "text": "Състоянието на падналото дете от третия етаж на жилищна сграда във Варна продължава да е тежко. Лекарите от Реанимацията в болница \"Света Анна\" продължават да се борят за живота му, но близо денонощие след инцидента той продължава да е в опасност, съобщава/Дарик/.Момиченцето на година и седем месеца беше прието в болницата с тежка черепно-мозъчна травма и фрактура на бедро.Тежкият инцидент се случи на ул. „Цариброд“ в морската столица малко след 13.30 ч. в понеделник.", "date": "2017.07.18", "title": "Състоянието на детето паднало от третия етаж във Варна е критично"}
{"url": "http://www.novinite.bg/articles/147224/Visoki-sgradi-da-ima-samo-v-periferiyata-na-stolicata", "text": "Без таван за височината на сградите – само в три зони на София, за останалата част остават ограниченията до 75 метра, а в комплексите – до 125 метра. Контролът върху строителството на небостъргачи да бъде изцяло в ръцете на местния парламент. Такива промени предлага главният архитект Здравко Здравков да бъдат направени в Закона за устройство и застрояване на Столична община. По отношение на скандалното намерение за строеж на 43-етажна сграда в градинка на столичния квартал \"Стрелбище\", Здравков коментира, че въпреки съдебното решение, местната власт ще настоява за запазване на зелените терени в района, пише ДАРИК.   Заради протестите около появата на небостъргачи в София главният архитект Здравко Здравков предлага високи сгради да има само в периферията на столицата.   \"Създаване на три зони в София, в които ще има възможност да се прави неограничено строителство като височина. Едната е от 7-и километър в посока Искър около \"Цариградско шосе\", в която да се развива високо строителство; другата е в западно направление - продължението на \"Царица Йонна\" с Околовръстен път; и в района на Централна ж.п. гара. Като за останалите зони слагаме ограниченията до 75 метра, а в комплексите – до 125 метра\", каза Здравков.   С бъдещите законодателни промени главният архитект се надява да бъдат преодолени вратичките, които инвеститорите ползват, какъвто е и примерът в квартал „Стрелбище”.   Поправките в закона могат да бъдат факт най-рано през есента.", "date": "2017.07.18", "title": "Високи сгради да има само в периферията на столицата"}
{"url": "http://www.novinite.bg/articles/147264/17-godishno-e-s-mozachno-satresenie-sled-poboj", "text": "17-годишно е с мозъчно сътресение и пукната глава след като е нападнато в гръб от група младежи в Нова Загора. Инцидентът е станал на 16 юли, докато момчето изпращало приятелката си, съобщава ДАРИК.   Компанията първо ги попитали колко е часът, а след това поискали цигара. След отказ на двамата, групата младежи са тръгнали след тях и в гръб нападнали младежа с остър предмет.   По случая е образувано бързо производство, съобщи за Дарик говорителят на Окръжна прокуратура-Сливен Руси Русев и уточни, че до седмица ще бъде внесен обвинителен акт. Обвинението е за нанасяне на лека телесна повреда по хулигански подбуди.   Извършителят е непълнолетен и неосъждан, уточни още прокурор Русев. Съученици и приятели на удареното момче организират подписка.   За събота - 22 юли, е организиран и протест срещу насилието.", "date": "2017.07.18", "title": "17-годишно е с мозъчно сътресение след побой"}
{"url": "http://www.novinite.bg/articles/147268/Nad-2300-zaginali-bejanci-v-Sredizemno-more", "text": "Над 2300 мигранти и бежанци са загинали в Средиземно море от началото на годината при опит да достигнат до Европа от Либия, съобщи днес Върховният комисариат за бежанците на ООН (ВКБООН), съобщава бТВ.\"Към 17 юли са загинали 2360 бежанци и мигранти\", заяви на пресконференция в Женева говорител на ВКБООН. Той подчерта, че жертвите по пътя през Сахара може да са още повече, но няма достоверни данни. Специалният пратеник на ВКБООН за ситуацията в централната част на Средиземно море Венсан Коштел подчерта, че \"движението на бежанците и мигрантите през Сахара води до загубата на огромен брой човешки животи\". Върховният комисариат смята, че е необходимо да се предложат надеждни алтернативи, за да се защитят бежанците и кандидадите за убежище по различните маршрути към Либия, отбеляза Коштел. Според него ВКБООН е разработило стратегия, предвиждаща извършването на операции в три точки - в страните на юг от Сахара, откъдето произхождат и през които преминават мигрантите, и в страните от Северна Африка, и в европейските страни, към които те се насочват. В страните на юг от Сахара мигрантите ще получават помощ за предоставяне на убежище, в Северна Африка ще се подобрява достъпът за получаване на убежище и бежанците и населението ще бъдат информирани за опасностите от неорганизираната миграция. В Европа правителствата ще получават подкрепа за подобряване на съществуващите структури за защита на бежанците.ВКБООН се обърна към страните донори с молба да съберат 421,2 милиона долара помощ за бежанците и мигрантите в Африка, предаде Асошиейтед прес. Върховният комисар на ООН за бежанците Филипо Гранди заяви, че помощта трябва да послужи като алтернатива на опасното пътуване към Европа.Представители на италианските власти признаха, че се обмисля план за издаване на извънредни визи за бежанците, но отрекоха, че броят им може да достигне 200 000. С получаването на визи бежанците ще имат право да пътуват в Шенгенската зона - нещо, което притеснява съседните на Италия държави, отбелязва АП", "date": "2017.07.18", "title": "Над 2300 загинали бежанци в Средиземно море"}
{"url": "http://www.novinite.bg/articles/147276/Plovdiv-se-vklyuchva-v-protesta-sreshtu-katastrofite", "text": "\r\nИ Пловдив се включва в утрешния национален  срещу войната по пътищата. На рождения ден на загиналия в катастрофа през април пътен служител Иван Димитров, в големите български градове ще се проведат шествия срещу постоянните пътни произшествия с жертви. Организатор на а е вдовицата на Димитров – Румяна Чобанова, която настоява за по-строги мерки, за да намалеят подобни инциденти, представи БНТ.\r\nПловдивчани ще се съберат в 17 и 30 часа на булевард Санкт Петербург. Градът е сред първенците в черната статистика на те. Демонстрациите ще се проведат още в София, Варна, Бургас, Русе и Мездра.\r\n", "date": "2017.07.18", "title": "Пловдив се включва в протеста срещу катастрофите"}
{"url": "http://www.novinite.bg/articles/147286/Mitnichari-otnovo-zadarjaha-neobyaveni-zlato-i-valuta", "text": "\r\n\r\n\r\n\r\n ", "date": "2017.07.18", "title": "Митничари отново задържаха необявени злато и валута"}
{"url": "http://www.novinite.bg/articles/147238/Populyariziraneto-na-evropejski-programi-zamrazeno-ot-dve-pravitelstva", "text": "За половин година две правителства – служебното “Герджиков” и третото правителство на Бойко Борисов тотално замразиха популяризирането на европейските програми. Това се разбира от месечната справка на Единния информационен портал на Структурните фондове на ЕС, предаде БГНЕС.Според европейските изисквания, част от бюджетите на еврофондовете са предвидени за закупуването на рекламно време в медиите и други дейности, които трябва да покажат ползите от членството в ЕС. Липсата на медийни договори може да стане повод за налагането на санкции.За момента нито един от министрите в правителството на ГЕРБ и Обединени патриоти не е сключил нито един договор за информация и публичност на европейските програми. От служебното правителство на “Герджиков” – двама министри са сключили по един договор. Това са служебният икономически министър Теодор Седларски, който е одобрил разходването на над половин милион лева за провеждането на информационни събития, както и служебният образователен министър Николай Денков, който е допуснал договор под 6000 лв.Последните “договори за медии”, според справката на администрацията, са сключвани от министрите във втория кабинет “Борисов”. Това е ставало в месеците октомври 2016 г. – януари 2017 г. ", "date": "2017.07.18", "title": "Популяризирането на европейски програми замразено от две правителства"}
{"url": "http://www.novinite.bg/articles/147283/Izleze-dokladat-za-incidenta-s-helikoptera-Panter", "text": "Докладът за инцидента с хеликоптера \"Пантер\" е готов, а причините за него са рискована маневра и лоши метеорологични условия. Това каза днес в Шабла министърът на отбраната Красимир Каракачанов, който присъства на ВИП-деня на учението \"Шабла 2017\"./Нова/Набелязани са мерки, с които подобни инциденти да се преодоляват в бъдещето, допълни министърът. По думите му препоръките са оттук-нататък да се наблегне на подобни ситуации като приводняване, спасителни действия и реагиране при подобни ситуации от самия летателен състав.Министърът каза още, че за отбраната за него е по-важно да се направят разумните разчети и да бъдат похарчени правилно парите на българските данъкоплатци. Той обясни, че до края на годината ще бъде представен план, с който ще нараства бюджетът за отбрана. Министърът даде добра оценка за учението \"Шабла 2017\".", "date": "2017.07.18", "title": "Излезе докладът за инцидента с хеликоптера \"Пантер\""}
{"url": "http://www.novinite.bg/articles/147285/Modernizaciyata-na-balgarskata-armiya", "text": "България категорично закъснява с модернизацията на въоръжените си сили, особено на фона на нашите съюзници в региона. Това коментира по време на учението \"Шабла 2017\" президентът Румен Радев./Дарик/ Той посочи, че през тази година Румъния е постигнала 2% от БВП за отбрана, а в Гърция това е станало отдавна. \"Ако ние не се организираме навреме и не реализираме проектите за модернизация, ще се окажем на опашката в НАТО по разходи за отбрана, заяви президентът. Според него България не може повече да чака за достигане на 2% от БВП за отбрана, защото въоръжените сили са отдавна на критичния минимум. Учението се проведе при една изключително динамична и сложна обстановка със стрелби по всякакви мишени, коментира още главнокомандващият. Според него, екипажите са се справили блестящо. Давам изключително висока оценка, допълни той. Президентът коментира още, че един от най-важните елементи на нашите отбранителни способности е подготовката на личния състав. Според него, тази подготовка не може да бъде остатъчен продукт от бюджета за отбрана. Тя трябва да е гарантирана, смята президентът. Най-важният елемент в системата на отбраната са хората, заяви президентът. Според Радев военнослужещите и цивилните в армията трябва ясно да знаят перспективата си за професионално развитие и социален статус. Президентът коментира още, че е много важен балансът между личния състав и всичко, което е необходимо за него и средствата, необходими за модернизация.", "date": "2017.07.18", "title": "Модернизацията на българската армия"}
{"url": "http://www.novinite.bg/articles/147278/DANSNyama-nashi-sanarodnici-v-zonite-na-konflikt-v-Blizkiya-iztok", "text": "ДАНС няма информация за българи със забрана за влизане в Турция, съобщава бТВ.От Агенцията за национална сигурност са категорични, че няма наши сънародници в зоните на конфликт в Близкия изток.Вчера стана ясно, че според доклад на турските власти 77 български граждани са в черен списък, защото са смятани за свързани с терористични организации.Официално всички български институции, които имат отношение, заявиха, че няма ингормация наши сънародници, които да са в забранителен списък, нито за българи, които са искали да се влеят в редиците на \"Ислямска държава\".Появата на черния списък на Турция не е случайна, смята бившият ни генерален консул в Одрин Георги Димов.", "date": "2017.07.18", "title": "ДАНС:Няма наши сънародници в зоните на конфликт в Близкия изток"}
{"url": "http://www.novinite.bg/articles/147246/Balgariya-na-grajdanite-shte-opredeli-naslednik-na-Kuneva", "text": "Движение \"България на гражданите\" ще проведе национално събрание на партията на 30 септември. На него се очаква да бъде избран нов лидер след като Меглена Кунева се оттегли, пише ДАРИК.  Кунева коментира и темата с българското председателство. По думите й то няма как да ни бъде отнето. Тя допълни, че приоритетите са много важни, а ние още не сме ги определили нито вътре в страната, нито в рамките на Европейския съюз.Кунева препоръча да се обърне внимание и на темата за Западните Балкани. Освен това според нея трябва да бъде направен сайт, посветен на българското председателство, и на него общините да имат възможност да рекламират туризма в регионите си.  ", "date": "2017.07.18", "title": "\"България на гражданите\" ще определи наследник на Кунева"}
{"url": "http://www.novinite.bg/articles/147292/Momchetata-ot-katolicheskiya-hor-v-Regensburg-jertvi-na-sistemno-nasilie", "text": "Най-малко 547 момчета от известния германски католически хор в Регенсбург са станали жертва на физическо и сексуално малтретиране, включително изнасилвания, между 1945 г. и началото на 90-те години на миналия век, твърди окончателен доклад от разследването на аферата, цитира Дарик.Около петстотин деца от баварския хор \"Регенсбургер домшпацен\" (\"Врабчетата от катедралата в Регенсбург\") са били подложени на физически посегателства, а 67 - на сексуално насилие, включително изнасилвания, каза адвокат Улрих Вебер, упълномощен от Католическата църква да хвърли светлина върху избухналия през 2010 г. скандал.Тези числа надхвърлят значително оповестените в междинен доклад през януари 2016 г. данни за 231 жертви. Почти година по-рано - през февруари 2015 г. - местните католически власти признаха само за 72 деца.Посегателствата са имали различна форма - от лишаване от храна, през бой до сексуално насилие. Повечето случаи обаче са с изтекла давност и 49-те предполагаеми извършители няма да бъдат съдени, но всяка от жертвите ще получи до 20 000 евро обезщетение.Бившите хористи описват пребиваването си в училището към световно известния хор с хилядолетна история като затвор, ад или концентрационен лагер, като най-лошия период в живота си, белязан от страх, насилие и отчаяние, заяви Вебер.Според Улрих Вебер обаче братът на бившия папа е бил наясно със случващото се, но си е затварял очите. В хора изглежда е господствал принципа на мълчанието в името на запазването на авторитета на институцията, отбеляза той.", "date": "2017.07.18", "title": "Момчетата от католическия хор в Регенсбург - жертви на системно насилие"}
{"url": "http://www.novinite.bg/articles/147289/Tinejdjar-predizvika-verijna-katastrofa", "text": "18-годишен водач от Дебрен предизвика верижна катастрофа заради неспазване на дистанция на пътя. Вчера около 16.20 часа на улица \"Ген. Ковачев\" в Гоце Делчев лек автомобил \"Сеат Ибиза\", управляван от младеж от Дебрен, не спазил необходимата дистанция и се блъснал в лек автомобил \"Опел Астра\", движещ се пред него. При удара опелът пък блъснал спрелия пред него лек автомобил \"Мерцедес\". При инцидента, с натъртване по тялото, е пострадало момченце на 1 година от Гоце Делчев, пътуващо в лекия автомобил „Опел Астра“. След извършен медицински преглед, детето е освободено за домашно лечение.Вчера по същото време е станала още една катастрофа на пътя между Гоце Делчев и с.Добротино. Лек автомобил „Мерцедес“ с 36-годишен водач от с.Дебрен, на десен завой навлязъл в лентата за насрещно движение и се блъснал в движещ се по нея лек автомобил „БМВ“ с 40-годишен водач от София.При инцидента, с контузия на врата, е пострадал водачът на лекия автомобил „БМВ“, който след извършен медицински преглед е освободен за домашно лечение.", "date": "2017.07.18", "title": "Тинейджър предизвика верижна катастрофа"}
{"url": "http://www.novinite.bg/articles/147290/Protest-sreshtu-premahvaneto-na-klas-Proslujeno-vreme", "text": "Работниците от българската индустрия за готови на протест, ако се премахне клас \"Прослужено време\". /Дарик/ Това стана ясно на спешна среща на индустриалните федерации към КНСБ и КТ \"Подкрепа\" по повод изявленията на вицепремиера на България - Валери Симеонов, в подкрепа на искането на работодателите да се премахне допълнителното възнаграждение за трудов стаж и професионален опит, съобщиха от синдикалните организации. В дискусията участваха индустриалните федерации на металурзите, миньорите, машиностроителите, лека промишленост, на енергетиците, работещите в атомнатапромишленост, химията и индустрията и др. Според участниците това е пореден опит за посегателство върху и без това мизерните доходи на българските работници.Индустриалните федерации се обявиха категорично против исканията на бизнеса за отмяна на класа и взеха решение за организиране на протестни действия на българските работници за защита на техните права и увеличение на доходите.", "date": "2017.07.18", "title": "Протест срещу премахването на клас \"Прослужено време\""}
{"url": "http://www.novinite.bg/articles/147250/Britanski-brokeri-na-sad-za-manipulirane-na-fondovite-pazari", "text": "Трима британски брокери се предоха на американските власти и ще бъдат изправени пред съда за престъпно манипулиране на фондовите пазари, обяви министерството на правосъдието на САЩ. /БГНЕС/Тримата са работили за филиали на големи банки като of JP Morgan Chase, Barclays, Citicorp и Royal Bank of Scotland.Ричард Ъшър, Рохан Рамчандани и Кристофър Аштън се обвиняват, че са заговорничили да фиксират цените и офертите за долари и евро, търгувани на валутния спот пазар.Прокурорите ги обвиняват, че през периода от декември 2007 до януари 2013 тримата конспиратори са използвали интернет стаи за чат и ежедневни телефонни обаждания, за да уговарят фиксирането на цените.Те са спомогнали за контролиране на цените \"като са се въздържали от внасяне на оферти или търгуване в определени моменти\", се казва в изявление на министерството на правосъдието.Американските официални власти предприеха през последните години агресивни действия срещу манипулирането на валутните курсове на големите банки и на фондовия пазар. ", "date": "2017.07.18", "title": "Британски брокери на съд за манипулиране на фондовите пазари"}
{"url": "http://www.novinite.bg/articles/147257/Dirigentat-Mihail-Angelov-pochina", "text": "На 85 години почина големият български диригент Михаил Ангелов, съобщиха от Софийската опера и балет, пише ДАРИК.   Той е един от основателите на оркестъра \"Софийски солисти\". Негови ученици са Гена Димитрова, Александрина Пендачанска, Стоян Попов, Бойко Цветанов и други от най-добрите ни гласове.   За своите 55 години творческа дейност Маестро Ангелов има повече от 2500 участия, които включват оперни и балетни заглавия, хорови и симфонични концерти, оратории.   Носител е на орден \"Кирил и Методий\" - I степен, както и на всички високи отличия в областта на културата у нас.", "date": "2017.07.18", "title": "Диригентът Михаил Ангелов почина"}
{"url": "http://www.novinite.bg/articles/147269/Google-pomaga-v-borbata-sreshtu-komarite", "text": "Американският интернет гигант Google ще се включи в борбата срещу комарите, които пренасят болести, отнемащи 1 милион човешки живота годишно, пише в. \"Дейли експрес\", цитирано от ДАРИК. Компанията ще поведе битка срещу кръвосмучещите убийци чрез изследователското си подразделение \"Verily\". Проектът предвижда освобождаването на 20 милиона стерилни мъжки комара, създадени в лаборатории в Калифорния. Насекомите, заразени със специфична бактерия, могат да се използват в борбата срещу болести като зика, денга и чикунгуня, чиито причинители се предават на хората от комарите. Инициативата е част от проекта Debug - най-мащабното по рода си проучване в САЩ, чиято цел е пускането на комари, заразени с бактерията Волбахия - често срещан репродуктивен паразит. Специалистите обясняват, че идеята е заразените комари да се чифтосат с женски екземпляри в естествена среда. При този подход, който не е вреден за хората, яйцата на заразените женски насекоми не успяват да се излюпят. С течение на времето методът може да доведе до намаляване на общата популация на комарите. Специалистите от изследователското подразделение на Google ще работят съвместно с частната биотехнологична компания \"МоскитоМейт\" и Службата за контрол на комарите на окръг Фресно, Калифорния. При автоматизираното масово отглеждане на комари учените от \"Verily\" сортират насекомите по пол, преди да използват алгоритми за контрол на наземните устройства, чрез които те ще бъдат освободени и разпределени равномерно в две близки околности, всяка от които с площ от около 300 акра (1 акър - около 4 декара). Подобна, но не толкова мащабна програма е изпробвана през 2016 г. от \"МоскитоМейт\" и Службата за контрол на комарите на окръг Фресно. Новият експеримент с участието на компания Google чрез подразделението ѝ \"Verily\" включва 25 пъти повече комари, отколкото в предишното изпитание.", "date": "2017.07.18", "title": "Google помага в борбата срещу комарите"}
{"url": "http://www.novinite.bg/articles/147218/Pojar-v-Harvatiya-vze-jertva", "text": "Огромни горски пожари засегнаха стопански и жилищни постройки и достигнаха предградията на Сплит в Хърватия,к съобщава НОВА.Властите съобщават за един загинал. Заради пламъците части от Сплит са без ток и вода.Двайсетина други горски пожари бушуват в южната хърватска област Далмация. ", "date": "2017.07.18", "title": "Пожар в Хърватия взе жертва"}
{"url": "http://www.novinite.bg/articles/147291/Nesaglasie-za-otpadaneto-na-ogranichenieto-za-kupuvane-na-zemedelska-zemya", "text": "БСП с поредица срещи заради идеята да отпадне ограничението за купуване на земеделска земя./Дарик/ Лидерът на социалистите Корнелия Нинова очаква още утре да се срещне с председателите на другите парламентарни партии. Освен това е поискала среща по темата и с президента Румен Радев. Предложението да отпадне ограничението за закупуване на земеделска земя не гарантира в чии ръце ще попадне тя или че ще бъде използвана по предназначение. Според лидера на БСП въпросът опира до защита на националния интерес. \"Българската земеделска земя е най-евтината в ЕС. Защо би било интересно закупуването на земеделска земя? Защото, като най-евтина, тя ще получава европейски субсидии и то на декар площ\", каза тя. \"Тоест идва някой гражданин на друга държава, купува земеделска земя, не е задължен да произвежда върху нея, декларира я и получава субсидии\", коментира лидерът на БСП. Нинова допълни, че редица европейски страни са предприели ограничителни мерки. Затова тя ще настоява за срещи по темата. От БСП предлагат правителството да поискат отлагане на този въпрос, а българските евродепутати да потърсят съдействие от колеги от друга страни. Освен това можело да се стигне до съдебен спор, ако се наложи, но да се защити националния интерес.", "date": "2017.07.18", "title": "Несъгласие за отпадането на  ограничението за купуване на земеделска земя"}
{"url": "http://www.novinite.bg/articles/147281/BSP-e-ZA-ideyata-da-otpadne-ogranichenieto-za-kupuvane-na-zemedelska-zemya", "text": "БСП с поредица срещи заради идеята да отпадне ограничението за купуване на земеделска земя, съобщава ДАРИК.   Лидерът на социалистите Корнелия Нинова очаква още утре да се срещне с председателите на другите парламентарни партии. Освен това е поискала среща по темата и с президента Румен Радев.   Предложението да отпадне ограничението за закупуване на земеделска земя не гарантира в чии ръце ще попадне тя или че ще бъде използвана по предназначение.  Според лидера на БСП въпросът опира до защита на националния интерес.   \"Българската земеделска земя е най-евтината в ЕС. Защо би било интересно закупуването на земеделска земя? Защото, като най-евтина, тя ще получава европейски субсидии и то на декар площ\", каза тя. \"Тоест идва някой гражданин на друга държава, купува земеделска земя, не е задължен да произвежда върху нея, декларира я и получава субсидии\", коментира лидерът на БСП.   Нинова допълни, че редица европейски страни са предприели ограничителни мерки. Затова тя ще настоява за срещи по темата.", "date": "2017.07.18", "title": "БСП е \"ЗА\" идеята да отпадне ограничението за купуване на земеделска земя"}
{"url": "http://www.novinite.bg/articles/147234/Dostapat-do-Turciya-na-77-balgarski-grajdani-otkazan-zaradi-vrazki-s-ID", "text": "77 българи се оказаха със забранен достъп за Турция. Това стана ясно от доклад на турското вътрешно министерство за борбата с ИД. Те са само част от повече от 54 000 души, които има забрана за влизане в южната ни съседка. /НОВА/„Този доклад не се появява случайно, защото това е опит за контролирано тиражиране на информация, която идва да покаже, че турската държава е заплашена от тероризъм, но въпреки това тя се справя безпроблемно и освен това мисли за сигурността на съседни държави”, коментира в „Здравей, България” Славчо Велков, експерта по антитероризъм и депутат от БСП.Според него това е акт, който е насочен първо към успокояване и консолидиране на вътрешния електорат в Турция.„Интересно е, че нашите консулства в Турция не са запознати с нещо подобно, тъй като международното право предполага при наличието на такива данни веднага да бъдат информирани консулските служби”, обясни Велков.„Независимо от демонстрираните топли отношения между България и Турция, тя има своя интерес и го преследва. Тези отношения не са толкова топли, при положение че се допускат такива провокации към България”, на мнение е експертът по антитероризъм.Той успокои, че няма заплаха за националната ни сигурност от подобни граждани. Няма и информация в службите ни за депортирани такива лица. По думите му трябва да се изисква информация кои са точно те и каква дейност извършват.", "date": "2017.07.18", "title": "Достъпът до Турция на 77 български граждани отказан заради връзки с ИД"}
{"url": "http://www.novinite.bg/articles/147287/Darjavnata-agenciya-za-zakrila-na-deteto-predlaga-promyana-v-Semejniya-kodeks", "text": "Държавната агенция за закрила на детето предлага промяна в Семейния кодекс, с която при родителски конфликт майката и бащата да бъдат насочвани задължително към извънсъдебно решаване на спора чрез медиатор. Предложението беше представено по време на кръгла маса за родителските конфликти, агресията и закрилата на децата. /Дарик/Националният омбудсман Мая Манолова подкрепи въвеждането на медиацията като задължителен етап от съдебния процес при родителски конфликт и поиска ново внасяне на подготвените от предишния кабинет промени в Семейния кодекс, които предвиждат възможност за съвместно упражняване на родителските права. За медиацията се обяви и съдия Галя Вълкова от Софийския районен съд, която също подчерта значението на подготвените и неразгледани промени в Семейния кодекс. За една година в агенцията за закрила на детето са получени над 1000 сигнала за дете в риск, заради родителски конфликт.  Голяма част от случаите продължават по 6 или 7 години, през които децата биват въвлечени в конфликт на лоялност към единия от родителите, а някои родители въвличат в това и социалните работници, като ги обвиняват в пристрастие или изискват вземането на страна. Затова от Агенцията предлагат промени, включително законодателни, сред които задължително насочване на родителите към решаване на спора чрез медиация.  Омбудсманът Мая Манолова обясни какво означава това: \"Задължителен опит родителите чрез съгласие помежду си да уредят важни за техните деца неща. Наистина има случаи, когато решение, което да е в синхрон с най-добрия интерес на детето, просто е невъзможен\". В подкрепа на искането на Мая Манолова за ново разглеждане на подготвените от министерството на правосъдието промени в Семейния кодекс, свързани с родителските конфликти, съдия Галя Вълкова припомни най-важните от тях.\"При развод съдът ще разгледа спора за родителските права тогава, когато страните изрично го поискат. Ако не го сторят, двамата родители продължават да упражняват родителските права така, както това е до момента. За първи път изрично се предвижда възможността за постановяне от съдия в исково производство на т.нар. съвместно упражняване на родителските права\", отбелязва Вълкова.   По време на дискусията училищният психолог Иван Игов призова управляващите за спешни мерки, свързани с реформирането на училищната среда. Той припомни, че агресията при децата се поражда, когато детето се чувства безсилно да се справи с нещо, а такива неща са сложните учебни програми, претъпканите класни стаи и училища, дискриминационните нагласи на някои учители към различните деца. ", "date": "2017.07.18", "title": "Държавната агенция за закрила на детето предлага промяна в Семейния кодекс"}
