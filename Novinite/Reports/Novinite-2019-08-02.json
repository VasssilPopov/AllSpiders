{"url": "https://www.novinite.bg/articles/178741/GDBOP-osvetli-chetirima-pedofili-dejstvali-vav-Facebook", "text": "Служители на специализираният отдел „Киберпрестъпност“ при  ГДБОП, под наблюдението на прокуратурата, пресякоха престъпната дейност на четирима мъже, извършвали онлайн сексуална експлоатация и кибертормоз над деца от страната, съобщиха от вътрешното министерство.Установено е, че за осъществяване на първоначалните си контакти с набелязаните жертви те са използвали основно Facebook, а след спечелване на доверието на невръстните, комуникацията продължавала чрез чат приложения.След като успешно склонявали децата да споделят собственоръчно създадените от тях снимки и видеа, започвал процес на изнудване за създаване на други подобни материали и дори оказване на натиск за срещи на живо.Задържаните български граждани практикували различни професии от области в страната: Бургас, София, Варна – един от тях работел на бензиностанция, друг бил служител на мобилен оператор, трети - моряк, а четвъртият е безработен.В хода на процесуалните действия в едно от иззетите устройства на моряка, служителите на ГДБОП установили няколко папки с множество снимки на малки деца, играещи си в морската градина в  Бургас, предстои установяване самоличността на заснетите деца.За задържания столичанин сигналът до антимафиотите бил получен от партньорите им от агенцията за вътрешна сигурност на САЩ – Homeland Security Investigations. Касаело се за засечена кореспонденция в чат приложението „KIK“ по време на международно разследване с участието и на властите от Нова Зеландия.От ГДБОП апелират за завишен родителски контрол по време на лятната ваканция.", "date": "2019.08.02", "title": "ГДБОП осветли четирима педофили, действали във Facebooк"}
{"url": "https://www.novinite.bg/articles/178725/Dadoha-srok-za-umartvyavane-na-domashnite-praseta-v-sofijskite-sela", "text": "Дадоха срок за умъртвяване на домашните прасета в софийските села, които попадат в 20-километровата санитарна зона.Предупреждения са залепени на входовете на кметствата в Мировяне и Мрамор. ", "date": "2019.08.02", "title": "Дадоха срок за умъртвяване на домашните прасета в софийските села"}
{"url": "https://www.novinite.bg/articles/178726/Podgotvya-se-tehnicheskiyat-proekt-za-stroitelstvoto-na-75-km-ot-pat-III-8611-Belica-Zagrajden", "text": "Подготвя се техническият проект за строителството на 7,5 км от път III-8611 Белица - Загражден. Амбицията на Агенция „Пътна инфраструктура“ е работата на обекта да започне колкото се може по-скоро. Третокласният път осигурява бърза връзка на жителите на Баните, Давидково и Загражден с област Пловдив и е алтернатива на път II-86 Пловдив - Асеновград. Проектът е на стойност 4 124 136 лв. и е включен в годишната програма на АПИ за 2019 г., като се предвижда цялостната реализация да приключи през 2020 г.Трасето на отсечката, която ще бъде изградена, преминава през тежък планински терен. Пътят е строен преди повече от 50 години, с тесен и неотговарящ на класа на пътя габарит, слаба пътна конструкция и лошо отводняване. Асфалтовата настилка е с малка ширина, в изключително лошо състояние, разрушена или липсваща. Предвид сложността на трасето, в хода на проучвателно- проектантските работи възникнаха редица въпроси, свързани с уточняване на обхвата на пътя и укрепване на пътната конструкция с оглед осигуряването на нормативно определения габарит, което наложи взимането на допълнителни решения от страна на проектанта и възложителя. Вмомента се извършва преглед на проектната документация и проектът се съгласува със заинтересованите експлоатационни дружества и институции, чието съдействие, разрешение или становище е необходимо за реализирането на проекта. След като проектът бъде приет следва издаване на Разрешението за строеж и стартиране на същинските строителни работи на терен и подписване на протокол за откриване на строителната площадка.Периодът за приемане и одобрение на проекта и издаване на разрешението за строеж не е включен в срока на договора, тъй като е необходимо технологично време за спазване на нормативно определените процедури по Закона за устройство на територията и приложимите нормативни разпоредби. С изпълнението на обекта, който е от изключително значение за жителите на област Смолян, ще се подобрят технико-експлоатационните характеристики на третокласния път, ще се осигури безопасност на движение, ще се намалят амортизационните разходи на превозните средства и времето за пътуване.", "date": "2019.08.02", "title": "Подготвя се техническият проект за строителството на 7,5 км от  път III-8611 Белица - Загражден"}
{"url": "https://www.novinite.bg/articles/178739/Golyamo-kolichestvo-kontrabanden-tyutyun-e-izzeto-ot-selo-kraj-Plovdiv", "text": "\r\nПолицейската операция е планирана след получена информация.\r\n\r\n\r\n\r\n\r\n\r\n\r\n", "date": "2019.08.02", "title": "Голямо количество контрабанден тютюн е иззето от село край Пловдив"}
{"url": "https://www.novinite.bg/articles/178724/Dneven-horoskop-za-petak", "text": "Днес можете да постигнете чудеса, ако споделите на колегите или приятелите си какво възнамерявате да правите. Чувствате се много по-уверени от обикновено и знаете, че ще успеете.Нужни са нови и различни идеи, за да постигнете успех днес. Имате правилните хора на ваша страна, така че е въпрос на време да сбъднете една от най-големите си мечти.Днес ще имате родителски премеждия. Дори тези от вас, които нямат дете. Може да се наложи да помогнете на приятел за нещо, свързано с неговото дете. Вижте повече на: ", "date": "2019.08.02", "title": "Дневен хороскоп за петък"}
{"url": "https://www.novinite.bg/articles/178728/Zapochva-izgrajdaneto-na-nova-laboratoriya-na-balgarskata-baza-na-Antarktida", "text": "Тази година България започва изграждането на нова модерна научноизследователска лаборатория на Антарктида. Тя ще се намира в съществуващата българска полярна база. Страната ни получи признанието да бъде домакин на ежегодното съвещание на Съвета на мениджърите на националните антарктически програма.", "date": "2019.08.02", "title": "Започва изграждането на нова лаборатория на българската база на Антарктида"}
{"url": "https://www.novinite.bg/articles/178729/GDBOP-Znaem-koj-e-porachal-na-TAD-Grup-atakata-sreshtu-NAP", "text": "Заданието за хакерската атака срещу Националната агенция за приходите към \"Тад груп\" е отвън и имаме информация от кой човек идва, каза пред bTV директорът на Главна дирекция \"Борба с организираната престъпност\" (ГДБОП) главен комисар Ивайло Спиридонов.\"Много бързо се забравя истината.Това, което беше изнесено от Прокуратурата, е плод на работата и неспането на служителите на ГДБОП, които са събирали тези доказателства. Нека да види обществеността какви са тези хора\", добави той.Спиридонов заяви, че това, което е показано вчера от Прокуратурата е една много малка част от това, което е било в компютъра на Кристиян Бойков. Камери показват как той превежда думи от български на руски език, за да ги изпрати на няколко медии, разкри главният комисар. \"Не мога да ви обясня какво има в компютъра на този човек. Всичко ще се извади в съда. Има неща, които изобщо не са извадени още и които дават основание за връзката между атаката срещу НАП и \"ТАД Груп\".По думите на Спиридонов на личния компютър на Бойков е намерено писмото, изпратено до медиите, с което беше даден линк към източените данни. Попитан как от ГДБОП са разбили кода за достъп до машината, Спиридонов обобщи - \"с хитрост и лукавост\" и допълни, че паролите са станали ясни от камерите.\"Тези лица са пример как може да станеш жертва на собствената си охранителна система. Видяхме какъв код се въвежда от охранителните камери\", допълни той.Ивайло Спиридонов категорично отрече Кристиян Бойков да е обучавал служители на ГДБОП. \"Напротив, бивш служител на ГДБОП го е обучавал. Но явно е пропуснал часовете по етично хакерство\".\"Стана ясно, че Кристиян Бойков няма как да осъществи тази атака сам. Трябва да има сериозна подкрепа. От разпитите на негови колеги стана ясно, които са му били подкрепа\", заяви той. Георги Янков и собственикът Иван Тодоров също имат отношение към атаката.„Мотивът на \"ТАД Груп\" ще стане ясен в съда\", категоричен бе Спиридов и допълни: \"Имайте търпение\". \"Кристиян Бойков не може сам да извърши тази хакерска атака. Такива неща се правят със силна и ясна подкрепа. Това ще стане ясно и в съда, разпитите на колегите на младежа потвърждават това\".", "date": "2019.08.02", "title": "ГДБОП: Знаем кой е поръчал на „ТАД Груп“ атаката срещу НАП"}
{"url": "https://www.novinite.bg/articles/178732/Priklyuchi-umartvyavaneto-na-praseta-vav-vidinskiya-kvartal-Nov-pat", "text": "Във видинския квартал \"Нов път\", където беше открита болестта африканска чума, приключи умъртвяването на прасета, отглеждани в задния двор. Това заяви д-р Адриян Данков, директор на Областната дирекция по безопасност на храните (ОДБХ), съобщава БТА.Близо 20 прасета, отглеждани в задния двор, са умъртвени по хуманен начин в квартала.Днес и утре продължават мерките срещу разпространението на африканска чума по свинете в 3-километровата зона около огнището.Следващата седмица действията на институциите ще продължат в 20-километровата зона около огнището.От община Видин са информирали кметовете и кметските наместници в 34 населени места, които попадат в 20-километровата зона, за срока за доброволно клане на домашни прасета и предприемането на мерки за овладяване разпространението на заболяването африканска чума по свинете, информират от общината.Мерките са във връзка с писмо от областния управител Албена Георгиева писмо до кмета на видинската община. В него са дадени указания за стопаните, че срокът на мярката за доброволно клане на животните е бил до 31.07.2019 г. включително, след което, ще се пристъпи към умъртвяване на животните от експерти на ОДБХ.", "date": "2019.08.02", "title": "Приключи умъртвяването на прасета във видинския квартал \"Нов път\""}
{"url": "https://www.novinite.bg/articles/178727/Tramp-zaplashva-da-pusne-v-Evropa-zatvornicite-ot-Islyamska-darjava", "text": "Президентът на САЩ Доналд Тръмп предупреди европейските държави да приемат обратно гражданите, заминали да воюват в Сирия за \"Ислямска държава\". В противен случай заловените бойци ще бъдат пуснати да се върнат в Европа, предаде ДПА.\"Имаме хиляди бойци на \"Ислямска държава\", които искаме Европа да приеме. Нека да видим дали ще ги приемат, а ако не, вероятно ще трябва да ги пуснем към Европа\", заяви Тръмп пред репортери пред Белия дом.Затворниците са държани от съюзническите на САЩ сили в Сирия, оглавявани от кюрдите. САЩ предупредиха, че екстремистката групировка \"Ислямска държава\" остава сериозна заплаха въпреки разгрома на физическия \"халифат\" в Ирак и Сирия, но същевременно предупреждават, че Ал Каида се е съвзела до върховите равнища на силата си.Американски служители отказват да коментират съобщенията, че Хамза бин Ладен, син на бившия водач на Ал Каида Осама бин Ладен, е бил убит.", "date": "2019.08.02", "title": "Тръмп заплашва да пусне в Европа затворниците от „Ислямска държава“"}
{"url": "https://www.novinite.bg/articles/178721/Balgarkite-naj-mladite-majki-v-Evropa", "text": "Българките раждат най-млади. Страната ни е първа в ЕС по раждания от жени под 20-годишна възраст. 12,5% от всички раждания на първи деца през 2017 г. в България са били от жени под 20 години. Подобна е и ситуацията в Румъния.Там, процентно ражданията на жени под 20 години сравнено с всички родили, е 12 на сто. Това показва статистика на Евростат. Освен в Румъния, процентът, млади майки сравнен с всички раждания, е висок също и в Унгария и Словакия. 4,7 на сто от всички раждания във Великобритания са на много млади майки.", "date": "2019.08.02", "title": "Българките – най-младите майки в Европа"}
{"url": "https://www.novinite.bg/articles/178720/Dnes-shte-preobladava-slanchevo-vreme", "text": "Днес ще преобладава слънчево време, с временни увеличения на облачността, в по-голямата част от страната – без валежи. Ще духа слаб, предимно северозападен вятър. Максимални температури предимно между 30° и 35°, в крайните югозападни райони до 39°. През нощта срещу събота на отделни места в Западна България ще има краткотрайни валежи и гръмотевици. Над планините ще преобладава слънчево време. След обяд ще има купеста облачност, но само на отделни места ще превали и прегърми. Ще духа слаб до умерен северозападен вятър, който в следобедни часове по най-високите върхове ще се усили. Максимална температура на 1200 метра около 25°, на 2000 метра - около 17°.Над Черноморието ще бъде предимно слънчево, с временни увеличения на облачността, но без валежи. В следобедни часове ще духа до умерен югоизточен вятър. Максимални температури на въздуха: 28°-30°. Температурата на морската вода е 26-27°. Вълнението на морето ще бъде 1-2 бала.ж", "date": "2019.08.02", "title": "Днес ще преобладава слънчево време"}
{"url": "https://www.novinite.bg/articles/178733/Napredva-remontat-na-saorajeniyata-po-AM-Hemus", "text": "Напредва ремонтът на съоръженията по АМ „Хемус“, съобщават от Агенция “Пътна инфраструктура“.В момента на автомагистралата се обновяват пет виадукта - при 19-ти км, 35-ти, 36-ти, 37-ми, 51-ви, както и тръбата за София на тунел „Витиня“.АПИ апелира шофьорите да карат разумно и със съобразена скорост, да спазват правилата и да не използват аварийните ленти за по-бързо преминаване.За улеснение на пътуващите в петък и събота в отсечките с ремонт на автомагистралата има две ленти за пътуващите за Варна и една за София, а в неделя и понеделник съответно две за София и една за Варна.В пиковите часове, когато много хора тръгват на път, е възможно по-бавно предвижване от интензивния трафик, но строителните дейности трябва да се извършат, за да се кара по съоръженията безопасно и удобно.Дружеството „Автомагистрали“ ЕАД работи изключително мобилизирано, за да може предвидените строителни работи да завършат колкото се може по-скоро и да не се затруднява движението.На мостовите съоръжения на АМ „Хемус“, които не са обновявани от построяването им през 80-те години, се извършва ремонт на пътната част и стълбовете. Предвидено е полагане на нова асфалтова настилка, нова хидроизолация, както и съвременни системи за пътна безопасност. Стълбовете и фундаментите на виадуктите се усилват с нови бетонови кожуси, подобрява се противоземетръсната устойчивост.На виадуктите „Потоп“ /19-ти км/ и „Коренишки дол“ /36-ти км/ предстои изграждането на нова хидроизолация, нов асфалт и осигурителни системи за безопасност. При 51-ви км продължава работата по долното строене, без това да затруднява движението.На АМ „Тракия“ преди началото на активния летен сезон приключи ремонтът на три виадукта - при 13-ти, 15-ти и 20-ти км. Съоръженията са с нови пътни плочи, асфалтобетонова настилка, хидроизолация, мантинели и парапети. Без да се възпрепятства трафикът продължават строителните работи по конструктивното укрепване както на тези три съоръжения, така и на още две - при 17-ти и 18-ти километър. Ремонтират се стълбовете, устоите, фундаментите, долната повърхност на пътна плоча и т. н.", "date": "2019.08.02", "title": "Напредва ремонтът на съоръженията по АМ „Хемус“"}
{"url": "https://www.novinite.bg/articles/178737/Naredbata-za-kasovite-aparati-ostava-v-sila", "text": "ВАС отхвърли като неоснователно искането за спиране действието на измененията в наредбата за касовите апарати. Жалбата беше подадена от 42 браншови организации и фирми, припомнят от ВАС.Според тричленния състав няма основания за спиране на действието на обжалваните изменения в наредбата, тъй като не може да се направи обоснован извод за значителни или трудно поправими имуществени вреди, както на база на представения доказателствен материал, така и на база елементарен сравнителен анализ между прогнозните стойности от Министерство на финансите и визираните суми за разходи на част от молителите.Съдиите не са приели и аргументите за евентуална невъзможност на търговците легално да упражняват търговската си дейност и същите да претърпят санкции и принудителни административни мерки. Тези аргументи са базирани на хипотетични разсъждения, свързани с евентуално неизпълнение на законови задължения от молителите, вменени с процесната наредба, поради което са неотносими към настоящото производство, пише в определението на тричленния състав.Определението може да се обжалва пред 5-членен състав на ВАС.", "date": "2019.08.02", "title": "Наредбата за касовите апарати остава в сила"}
{"url": "https://www.novinite.bg/articles/178735/116-godini-ot-Ilindensko-Preobrajenskoto-vastanie", "text": "Честваме 116-годишнината от Илинденско-Преображенското въстание. В Благоевград на площад „Македония” се проведе ритуал по полагане на цветя и венци пред паметника на Гоце Делчев.", "date": "2019.08.02", "title": "116 години от Илинденско-Преображенското въстание"}
{"url": "https://www.novinite.bg/articles/178738/Svinevadi-iskat-obyavyavane-na-bedstveno-polojenie-v-cyalata-strana", "text": "Индустриални свиневъди призоваха за обявяване на бедствено положение на територията на цялата страна заради разпространението на болестта Африканска чума по свинете.На спешна пресконференция, представителите на бранша поискаха още по-строги мерки за спирането на заразата, която е на път да нанесе огромни икономически загуби на страната ни, съобщи БГНЕС.„30% от индустриалното свиневъдство го няма. Това значи, че 450 хиляди бройки животни, на годишна база, няма да излязат на пазара“, заяви свиневъдът д-р Румен Караманов. Той подчерта, че браншът е важен за страната ни, защото предоставя на пазара продукция с 20%-25% по-ниска цена от тази в Европа.Позицията им е подкрепена от Асоциация на индустриалното свиневъдство в България, Асоциация на свиневъдите в България, както и от представители на бранш месодобив и месопреработване. Всички те се обединяват около тезата, че един от основните проблеми е отглеждането на животни в т. нар. „заден двор“. „Този сектор не е проблем за нас и ние не сме против него. Той обаче е длъжен да спазва всички мерки за биосигурност“, призова д-р Караманов.Законът позволява в „заден двор“ да се отглеждат до 5 животни и то само за угояване и лични нужди. Забранено е отглеждането на животни за разплод и свине-майки.", "date": "2019.08.02", "title": "Свиневъди искат обявяване на бедствено положение в цялата страна"}
{"url": "https://www.novinite.bg/articles/178734/BABH-Targoviyata-onlajn-s-meso-bez-dokazan-proizhod-e-strahoten-risk", "text": "Онлайн продажбата на месо без доказан произход е страхотен риск, заяви за БНР д-р Александра Митева от БАБХ.От агенцията съветват потребителите да не слагат на масата месо без документи.„Ситуацията наистина е сериозна. Африканска чума има”, обяви Митева и уточни, че мярката за превантивно клане е насочена към всички лични стопанства, а не само към регистрираните.Въпреки че вирусът не е опасен за хората, остатъците от месото и опаковките са източник на потенциална опасност за ново разпространение на заболяването.Най-добрата превантивна мярка е термичната обработка на месото, тъй като вирусът има потенциал да се съхранява дълго време, както в природата, така и в месото.От БАБХ обръщат внимание, че месото от закланите прасета трябва да се обработи термично преди да се сложи във фризер. В необработено замразено месо вирусът може да остане над 6 месеца.", "date": "2019.08.02", "title": "БАБХ: Търговията онлайн с месо без доказан произход е страхотен риск"}
{"url": "https://www.novinite.bg/articles/178740/Motocikletist-e-s-opasnost-za-jivota-sled-katastrofa", "text": " Това съобщиха от пресцентъра на .Водачът на мотоциклет \"Хонда\" А.К. (38 г.) от Варна, по време на движение в лява пътна лента застига и се блъска в задната част на лeк автомобил \"БМВ\", който предприема маневра за завой в посока паркинг.Водачът на мотоциклета е пострадал, като в началото е бил контактен и в съзнание, но по-късно се налага да бъде опериран, има опасност за живота му. Изясняват се причините, довели до сблъсъка.", "date": "2019.08.02", "title": "Мотоциклетист е с опасност за живота, след катастрофа"}
{"url": "https://www.novinite.bg/articles/178743/Zaradi-remontite-po-AM-Hemus-Kakva-shte-bade-organizaciyata-na-dvijenieto-v-sledvashtite-dni", "text": "Напредва ремонтът на съоръженията по АМ \"Хемус\". В момента на магистралата се обновяват пет виадукта - при 19-и км, 35-и, 36-и, 37-и, 51-ви, както и тръбата за София на тунел \"Витиня\", съобщиха от Агенция \"Пътна инфраструктура\".За улеснение на пътуващите в петък и събота в отсечките с ремонт на автомагистралата ще има две ленти за пътуващите за Варна и една за София, а в неделя и понеделник - съответно две за София и една за Варна. На мостовите съоръжения на \"Хемус\", които не са обновявани от построяването им през 80-те години, се извършва ремонт на пътната част и стълбовете. Предвидено е полагане на нова асфалтова настилка, нова хидроизолация, както и съвременни системи за пътна безопасност. Стълбовете и фундаментите на виадуктите се усилват с нови бетонови кожуси, подобрява се противоземетръсната устойчивост.На виадуктите \"Потоп\" /19-ти км/ и \"Коренишки дол\" /36-ти км/ предстои изграждането на нова хидроизолация, нов асфалт и осигурителни системи за безопасност. При 51-ви км продължава работата по долното строене, без това да затруднява движението.", "date": "2019.08.02", "title": "Заради ремонтите по АМ \"Хемус\": Каква ще бъде организацията на движението в следващите дни?"}
{"url": "https://www.novinite.bg/articles/178745/Razsledvashtite-veche-imat-danni-za-porachitelya-na-kiberatakata-sreshtu-NAP", "text": "\r\nДекриптирани са вече няколко компютъра, иззети от офиса на \"ТАД груп\". Паролите за тях разследващите са разбрали от охранителните камери в помещенията на фирмата. В компютрите има огромно количество информация от хаквани бази с данни на банки, застрахователи и доставчици на различни комунални услуги.След хакването тези компании са били принуждавани да стават клиенти на фирмата за киберсигурност, твърдят антимафиотите.\r\n\r\n\r\n\r\n\r\n\r\n", "date": "2019.08.02", "title": "Разследващите вече имат данни за поръчителя на кибератаката срещу НАП"}
{"url": "https://www.novinite.bg/articles/178747/Otlagat-puskaneto-na-tretiya-lach-na-metroto-za-fevruari-2020-a", "text": "Първите метровлакове по третия лъч на метрото ще бъдат пуснати през месец февруари 2020 година. Първоначално участъкът от \"Красно село\" до \"Патриарх Евтимий\" трябваше да бъде въведен в експлоатация през септември. Забавянето се налага поради времетраенето на тестовете на влаковете и цялостната автоматика, обясни пред Радио София директорът на \"Метрополитен София\" Стоян Братоев:Инж. Братоев уточни, че провежданите тестове в участъка бул. \"България\" до \"Красно село\" са в напреднала фаза и се очаква да приключат в края на месец октомври. Въпреки това, метрото в този участък ще бъде пуснато заедно с останалата част от третия метродиаметър. ", "date": "2019.08.02", "title": "Отлагат пускането на третия лъч на метрото за февруари 2020-а"}
{"url": "https://www.novinite.bg/articles/178742/Bashta-i-dashterya-se-udaviha-v-kladenec-kraj-Sofiya", "text": "Мъж и дъщеричката му се удавиха в кладенец в софийското село Габра, съобщиха от ОДМВР-София.Сигналът за инцидента бил подаден към 18 ч. в четвъртък на тел.112. Мъжът паднал в кладенеца при опит да извади детето си. Самоличността на починалите е установена. По случая е образувано досъдебно производство.", "date": "2019.08.02", "title": "Баща и дъщеря се удавиха в кладенец край София"}
{"url": "https://www.novinite.bg/articles/178744/BSP-predlaga-darjavata-da-izkupi-prasetata-na-horata", "text": "Държавата да изкупи на пазарни цени прасетата от личните стопанства, предложиха от БСП. Депутатът Драгомир Стойнев обясни в Стара Загора, че по този начин може да се потуши напрежението сред хората заради унищожаването на животните, предава БНР.По думите му, мерките, които са били взети във връзка с чумата, са много закъснели, решенията били неработещи, а ситуацията излизала извън контрол. \"Предлагаме изкупуване на тези животни от личните стопанства и дворове на хората на пазарни цени от страна на държавата. И това трябва да стане веднага\".От БСП настояват да се възстанови годишният рамков договор между Министерство на земеделието и съсловната ветеринарна организация.", "date": "2019.08.02", "title": "БСП предлага държавата да изкупи прасетата на хората"}
{"url": "https://www.novinite.bg/articles/178730/DMS-RUMI-Neka-pomognem-na-Rumyana-Stoyanova-ot-Pernik", "text": "Румяна Стоянова е на 54 год., от Перник. Диагностицирана е през 2009 год. с миелоидна левкемия. В продължение на 10 години е на поддържаща таргетна терапия и води нормален начин на живот. До февруари 2019 год., когато започва да изпитва силни болки в гръбначния стълб. Приета е в болница и е оперирана за премахване на дискова херния.Няколко дни след операцията болките стават още по-силни. Тогава й съобщават, че хроничната левкемия е прерастнала в бластна криза, но в следващите дни никой не дава категорично и ясно решение как ще протече лечението, затова близките й решават да я изпратят в турската клиника „Газиосман паша”.Там започва лечение, което дава 90% шанс за оздравяване. Лечението включва няколко курса химиотерапия и трансплантация на стволови клетки. Лечението е на стойност 115 000 евро, от които вече са предплатени 53 000 евро.Необходими са още 62 000 евро. ", "date": "2019.08.02", "title": "DMS RUMI: Нека помогнем на Румяна Стоянова от Перник"}
{"url": "https://www.novinite.bg/articles/178746/NSI-tarsi-inovativni-podhodi-za-sabirane-na-danni-za-malcinstvata", "text": "Националният статистически институт (НСИ) и Агенция на Европейския съюз за основните права (FRA) започват работа по проект \"Нови подходи за генериране на данни за трудно достижими групи от населението, изложени на риск от нарушаване на техните права\", съобщи пред журналисти Диана Янчева - заместник-председател на НСИ.В продължение на 30 месеца екипи от експерти ще разработват иновативни методи и подходи за събиране на данни и осигуряване на индикатори, които са необходими за създаване и осъществяване на политики, насочени към представители на уязвими групи от населението. Като уязвими групи засега се определят децата, хората със здравословни проблеми, и тези от малцинствата, както и мигрантите.Работата на екипа статистици ще премине през няколко етапа. Експертите ще направят проучвания на съществуващите добри практики и методи за идентифициране на уязвимите групи от населението, като ще изследват различни източници, ще ги анализират, ще проведат консултации със заинтересованите страни. Екипът ще проектира и проведе теренно изследване на 15 000 домакинства и ще анализира резултатите.Проектът се прави по Програма \"Местно развитие, намаляване на бедността и подобрено включване на уязвими групи\". Финансирането му е в размер на 1 945 450 лв. и се осигурява с помощта на Финансовия механизъм на Европейското икономическо пространство.", "date": "2019.08.02", "title": "НСИ търси иновативни подходи за събиране на данни за малцинствата"}
{"url": "https://www.novinite.bg/articles/178731/Katastrofa-zatvori-AM-Hemus-kraj-Shumen", "text": "Катастрофа затвори движението по магистрала \"Хемус\" и в двете посоки пти 350-ия километър, съобщиха от Агенция \"Пътна инфраструктура\". Въведен е обходен маршрут по път I-2 п.в „Белокопитово“ – гр. Шумен – Каспичан и обратно. Движението се регулира от \"Пътна полиция\". ", "date": "2019.08.02", "title": "Катастрофа затвори АМ \"Хемус\" край Шумен"}
{"url": "https://www.novinite.bg/articles/178722/Izgrajdat-nova-ulica-v-Ovcha-kupel-zaradi-stroeja-na-metroto", "text": "Започва изграждането на улица в столичния квартал „Овча Купел” заради строежа на метрото. Начало на строителството на улица „Централна” ще бъде дадено от заместник-кмета на Столична община Дончо Барбалов.Метрото в „Овча купел” ще започне работа догодина. Линията ще обслужва близо половин милион души, които ще използват ежедневно метрото. Третият лъч ще свързва големите жилищни квартали „Овча купел”, „Красно село” и „Хаджи Димитър”.Строителството на отсечката от бул. „Владимир Вазов”, през центъра до „Красно село” започна през пролетта на 2016 г.", "date": "2019.08.02", "title": "Изграждат нова улица в „Овча купел” заради строежа на метрото"}
{"url": "https://www.novinite.bg/articles/178736/Moreto-e-opasno-za-astmatici-i-stradashti-ot-bolno-sarce-i-diabet", "text": "\r\nКъпането в морето е противопоказано при заболявания на дихателната система, сърдечно-съдовата система и захарен диабет, а опасността от къпане в басейни е свързана с алкохолна употреба, съобщиха от руското Министерство на здравеопазването. \"Както при всяка физическа активност, и при къпането има медицински противопоказания - заболявания на сърдечно-съдовата система, респираторни заболявания, инфекциозно-възпалителни процеси, заболявания на нервната система, диабет, епилепсия\", съобщи главният психиатър-нарколог в Министерството на здравеопазването на Московска област, Виталий Холдин.\r\n \r\nТой подчерта, че в допълнение към болестите, голяма опасност при къпане в басейни причинява употребата на алкохол. По думите на Холдин, той влияе на поведението, ориентацията и координацията на движенията.\r\n \r\n\"Под въздействието на алкохола започват процеси на нарушено дишане, пациентът престава да усеща опасността, инстинктът за самосъхранение се потиска. Това е честа причина за наранявания и злополуки\", добави главният психиатър на свободна практика в Министерството на здравеопазването на Московска област Борис Белозеров.\r\n  \r\nЕкспертите подчертаха, че дори и без употреба на алкохол, когато се къпете в студена вода, тялото е подложено на стрес: консумацията на кислород от органите и тъканите се увеличава, стените на кръвоносните съдове се стесняват, сърдечният ритъм и кръвното налягане се повишават. \r\n \r\n ", "date": "2019.08.02", "title": "Морето е опасно за астматици и страдащи от болно сърце и диабет"}
{"url": "https://www.novinite.bg/articles/178723/Protest-zaradi-prinuditelnoto-izbivane-na-domashni-praseta", "text": "Протест заради принудителното избиване на домашни прасета.31 пазарджишки кметове се бунтуват срещу мярката до днес, 2 август, всички стопани на домашни прасета да ги умъртвят доброволно.След спешна среща със земеделския министър срокът беше удължен с една седмица.Представители на бранша свикват пресконференция във връзка с мерките срещу африканската чума по свинете.", "date": "2019.08.02", "title": "Протест заради принудителното избиване на домашни прасета"}
