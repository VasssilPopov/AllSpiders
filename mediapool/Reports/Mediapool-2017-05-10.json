{"url": "http://www.mediapool.bg/pravitelstvoto-predlozhi-za-evrokomisar-mariya-gabriel-news263647.html", "text": "Правителството е предложило за български еврокомисар Мария Габриел, съобщи в сряда заместник министър-председателят по правосъдната реформа и министър на външните работи Екатерина Захариева.\r\n\t\r\n\tСледващия вторник Габриел ще има среща с президента на Европейската комисия, ресорът ще бъде определен след този разговор, след което с писмо на Юнкер тя ще бъде предложена за процедурата в Европейския парламент, където ще има изслушване, каза Захариева.\r\n\t \r\n\tСамата Габриел посочи пред журналисти в Министерския съвет, че първият й приоритет на новата позиция ще е обединението, което по думите й гради бъдещето. България е обединител, по този начин тя ще отстоява каузата - европейски ценности и ЕС, който да е полезен на гражданите във всекидневия им живот, допълни Габриел.\r\n\t \r\n\tПо неофициална информация се очаква Жан-Клод Юнкер Юнкер да й възложи ресора \"Дигитализация\", който се оценява като един от приоритетните за Европейската комисия.\r\n\t \r\n\tМария Габриел е евродепутат от 2009 година. Завършила е българска и френска филология в Пловдивския университет и магистратура по сравнителна политика и международни отношения в Докторската академия по политически науки в Бордо.\r\n\t \r\n\tБългария е без еврокомисар от началото на годината, когато Кристалина Георгиева напусна ЕК, за да поеме висш пост в Световната банка. Тя беше зам.-председател на Европейската комисия (ЕК) и еврокомисар по бюджета и човешките ресурси и беше заместена от германския еврокомисар Гюнтер Йотингер, който отговаряше за дигиталния пазар.\r\n\t \r\n\tБългария до момента е без еврокомисар, тъй като Бойко Борисов се отказа да издига кандидат в края на миналата година, докато правителството му беше в оставка, а служебният кабинет на Огнян Герджиков след известни колебания реши да остави това на следващото редовно правителство.\r\n\t \r\n\tТака България остана месеци наред без свой представител в ЕК и създаде прецедент. Брюксел официално успокои, че липсата на български еврокомисар не е проблем, но казусът повдигна отново дебата дали е необходимо всяка страна задължително да има свой представител в комисията.\r\n\t \r\n\tМиналата година Бойко Борисов коментира, че ни е нужен \"еврокомисар по екология или регионално развитие\", но подобно портфолио изискваше сериозно разместване в ЕК.", "date": "10-май-2017", "title": "Правителството предложи за еврокомисар Мария Габриел"}
{"url": "http://www.mediapool.bg/donald-tramp-shte-se-sreshtne-s-ruskiya-vanshen-ministar-lavrov-news263646.html", "text": "", "date": "10-май-2017", "title": "Доналд Тръмп ще се срещне с руския външен министър Лавров"}
{"url": "http://www.mediapool.bg/v-turtsiya-osadiha-britanets-ot-islyamska-darzhava-news263648.html", "text": "", "date": "10-май-2017", "title": "В Турция осъдиха британец от ”Ислямска държава”"}
{"url": "http://www.mediapool.bg/frantsiya-shte-prodalzhi-da-uchastva-v-operatsiyata-sreshtu-id-v-irak-i-siriya-news263649.html", "text": "", "date": "10-май-2017", "title": "Франция ще продължи да участва в операцията срещу ИД  в Ирак и Сирия"}
{"url": "http://www.mediapool.bg/nenchev-deloto-sreshtu-men-se-prevrashta-v-palen-fars-news263650.html", "text": "", "date": "10-май-2017", "title": "Ненчев: Делото срещу мен се превръща в пълен фарс"}
{"url": "http://www.mediapool.bg/meksiko-e-stranata-s-nai-mnogo-ubiystva-sled-siriya-news263651.html", "text": "", "date": "10-май-2017", "title": "Мексико е страната с най-много убийства след Сирия"}
{"url": "http://www.mediapool.bg/gerdzhikov-otkaza-sluzhebnata-kola-i-ohranata-zashtoto-se-chuvstval-kato-mechka-news263652.html", "text": "", "date": "10-май-2017", "title": "Герджиков отказа служебната кола и охраната, защото се чувствал като ”мечка”"}
{"url": "http://www.mediapool.bg/sasht-sa-predupredili-frantsiya-che-rusnatsi-hakvat-predizbornata-kampaniya-na-makron-news263653.html", "text": "Агенцията за национална сигурност на САЩ (АНС) е предупредила Франция за кибератаката срещу предизборната кампания на Еманюел Макрон. Това съобщи днес директорът на АНС, който обяви за виновник Русия след опитите за намеса в американската кампания, съобщи Франс прес.\r\n\t\"Забелязахме, че руснаците действат. Говорихме с нашите френски колеги, преди да бъдат огласени събитията, и ги предупредихме: \"Слушайте, наблюдаваме руснаците и виждаме, че в момента те проникват в някои ваши инфраструктури\", заяви адмирал Майкъл Роджърс, директор на АНС, на изслушване в Сената на САЩ.\r\n\tТой не уточни за какви \"инфраструктури\" говори, но зададеният му въпрос засягаше изтичането на документи от кампанията на Макрон.\r\n\t\"Ето какво видяхме, как можем да ви помогнем?\" - това са заявили американците на французите според Роджърс, който оглавява и киберкомандването на САЩ.\r\n\tАдмиралът добави, че неговите служби контактуват по същия начин с британските и с германските власти в навечерието на предстоящите през годината избори.\r\n\tТой сравни станалото на хакерската атака срещу предизборния екип на кандидатката от Демократическата партия за президент на САЩ на изборите от 2016 г. Хилари Клинтън. Тогава американските разузнавателни служби обвиниха Русия, че се е месила в изборите, за да помогне на кандидата на Републиканската партия Доналд Тръмп, избран за президент на 8 ноември.\r\n\t\"Руснаците изглежда смятат, че някои ръководители може да са по-склонни да подкрепят позициите им - обясни високопоставеният шпионин. - Току-що видяхме това на френските избори, в които имаше явни различия между двамата кандидати, между позициите им към Русия\", допълни той, без да споменава по име Макрон и съперничката му в изборите Марин льо Пен.\r\n\tФренското правосъдие започна в неделя разследване за разпространяването в петък вечерта в интернет на хиляди вътрешни документи на кандидат-президентския екип на Еманюел Макрон. Екипът му заяви, че е станал жертва на \"масирана и съгласувана хакерска атака\", \"операция за дестабилизация\" преди втория тур от президентските избори на 7 май, спечелен от центриста.", "date": "10-май-2017", "title": "САЩ са предупредили Франция, че руснаци хакват предизборната кампания на Макрон"}
{"url": "http://www.mediapool.bg/nad-60-ot-rusnatsite-ne-vyarvat-na-danachnite-deklaratsii-na-deputati-i-chinovnitsi-news263655.html", "text": "Според проучване на аналитичния \"Левада-центр“ 61% от жителите на Русия смятат, че чиновници, членове на Съвета на федерацията и депутати от Държавната дума упоменават в своите декларации една много малка част от доходите си.\r\n\tСпоред данните на допитването 40% от руснаците са на мнение, че в подадените през април декларации висшите служители са отбелязали \"малка част\" от доходите си, а според други 21% декларираното е \"нищожно малка част\".\r\n\tВсеки втори анкетиран вижда, че \"начинът и жизненото равнище на чиновниците не съответства на заявените доходи, които те получават\".\r\n\tСпоред участниците в допитването чиновниците записват имуществото си на свои роднини, за да не го декларират.\r\n\tВ това, че чиновниците декларират всички свои доходи или голяма част от тях, вярват само 8% и 12%.\r\n\tДруги 26% определят като причина за своето недоверие към декларациите публикуваните в медиите материали за корупционни дела срещу чиновници и разхищаване на държавни средства.\r\n\tОсвен това 21% смятат, че ръководството защитава чиновниците от опити за антикорупционни разследвания.", "date": "10-май-2017", "title": "Над 60% от руснаците не вярват на данъчните декларации на депутати и чиновници"}
{"url": "http://www.mediapool.bg/novi-20-deputati-polozhiha-kletva-v-parlamenta-news263654.html", "text": "Двадесет народни представители положиха клетва в парламента. Те влизат на мястото на свои колеги, които бяха избрани за министри или на такива, отказали се от депутатските си правомощия.\r\n\tВ групата на ГЕРБ като народни представители влизат Димитър Лазаров на мястото на Бойко Борисов, Иглика Събева на мястото Томислав Дончев, Десислава Костадинова на мястото Екатерина Захариева, Емилия Милкова на мястото на Стоян Пасев, Владимир Вълев на мястото на Лиляна Павлова, Руслан Тошев на мястото на Красен Кралев, Красимир Събев на мястото на Недялко Славов, Георги Станков на мястото на Станислав Дечев, Анна Александрова на мястото на Румяна Бъчварова, Димитър Гамишев на мястото на Александър Манолев, Галя Василева на мястото на Семир Абумелих, Венка Стоянова на мястото на Теменужка Петкова, Мартин Тинчев на мястото на Николина Ангелкова, Калин Василев на мястото на Николай Нанков, Евгения Алексиева на мястото на Владислав Горанов, Йорданка Фикирлийска на мястото на Валентин Радев и Ралица Добрева на мястото на Ивайло Московски.\r\n\tВ групата на Обединените патриоти влизат Миглена Александрова на мястото на Валери Симеонов и Калин Поповски на мястото на Красимир Каракачанов.\r\n\tВ групата на ДПС влиза Севим Али на мястото на Дурхан Мустафа.", "date": "10-май-2017", "title": "Нови 20 депутати положиха клетва в парламента"}
{"url": "http://www.mediapool.bg/tramp-iznenadvashto-uvolni-direktora-na-fbr-i-predizvika-politicheska-burya-news263645.html", "text": "", "date": "10-май-2017", "title": "Тръмп изненадващо уволни директора на ФБР и предизвика политическа буря"}
