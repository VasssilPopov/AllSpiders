{"url": "https://www.blitz.bg/ikonomika/analizatori-ot-goldman-sachs-obyavikha-zashcho-dnes-petrolnite-giganti-pechelyat-poveche-pari_news533663.html", "text": "Петролните гиганти правят повече пари днес, когато цената на петрола се движи около 50 долара за барел, отколкото във времената, когато той струваше 100 долара, сочи доклад на Goldman Sachs Group Inc.\nКомпании като BP и Royal Dutch Shell се адаптираха с новите, по-ниски цени, като намалиха разходите и повишиха своята ефективност. И благодарение на това през първото полугодие на 2017 г. те са изкарали повече пари, отколкото през същия период на 2014 г., когато цените достигнаха 109 долара за барел петрол от сорта брент. \nТогава високите цени на петрола накараха мениджърите да надценяват възможностите си по дадени проекти, което доведе до забавяния, оскъпяването им и като цяло - голяма неефективност, пишат от Goldman Sachs. Сега, когато тези проекти \"оживяват\", носейки повече приходи, компаниите вече \"затегнаха коланите\". \n\"Опростяването, стандартизирането и дефлацията водят до по-голяма печалба на петролната индустрия\", казват анализаторите. \nПрез второто тримесечие най-големите петролни компании в Европа са изкарали толкова средства, че могат да покрият 91% от своите разходи и плащането на дивиденти. Така те вече са съвсем близо до момента, в който ще могат да плащат на акционерите чрез приходи от самия бизнес, а не чрез издаването на нови акции, коментира Bloomberg. \nИзточник: money.bg\n", "date": "2017.08.02", "title": "Анализатори от Goldman Sachs обявиха защо днес петролните гиганти печелят повече пари"}
{"url": "https://www.blitz.bg/svyat/libr-belzhik-atentatite-v-bryuksel-bili-finansirani-ot-sotsialni-pomoshchi_news533608.html", "text": "\n Миналогодишните бомбени атентати в Брюксел до голяма степен са били финансирани от социални помощи, пише белгийският вестник „Либр Белжик“, цитиран от БНР.  \nИзданието се позовава на отдела на доклад от финансовото разузнаване. Няма преки доказателства, че „Ислямска държава“ е пращала големи суми пари на петимата белгийски терористи, които на 22 март миналата година убиха 32- ма невинни на летището и в метрото на столицата. Това става ясно от публикацията, която цитира годишния доклад на специалния отдел на Белгия по финансово разузнаване. \nПовечето от членовете на терористичната банда, която е отговорна и за нападенията в Париж през ноември 2015, са се разплащали с големи суми в брой, но по банковите им сметки са постъпвали предимно заплати, помощи за безработни или други социални надбавки от държавния бюджет. Дори и да е имало външно финансиране, то е било незначително, категорични са в доклада експертите. Живеещите в Брюксел братя Ел Бакрауи и техните съучастници Мохамед Абрини и Наджим Лахрауи вероятно са закупили със собствени средства химическите препарати за изработка на експлозивите. \nВ публикацията не се цитират точните суми социални помощи, които атентаторите са получавали. Федералният парламент на Белгия обаче прие закон, който задължава социалните работници да докладват на службите всеки подозрителен елемент при огледите си в жилищата на социално слаби семейства.\n", "date": "2017.08.02", "title": "„Либр Белжик“: Атентатите в Брюксел били финансирани от социални помощи"}
{"url": "https://www.blitz.bg/svyat/italianski-mafiotski-uzhas-v-moskva-namerikha-chuvali-i-tsimentirani-kutii-s-naryazani-trupove_news533612.html", "text": "В рамките на три дни на южния бряг на реката са намерени разчленените тела на мъж и жена, които са били „опаковани” в найлонови торби и кутии. На южния бряг на река Москва в руската столица бяха открити найлонови пакети и две циментирани картонени кутии, в които са били поставени разчленените тела на мъж и жена. Руските следователи са завели дело за „убийството на двама и повече души”, съобщават местни медии.\nСтарши помощник-ръководител на столичния главен комитет на Следствения комитет на Русия Юлия Иванова разказа подробности около ужасната находка. \nОтбелязва се, че на 29 юли там са намерени два черни пакета, в които е имало останки на жена. На 1 август на същия бряг са били открити още осем найлонови чувала и две циментирани кутии, в които е имало разчленено тяло на мъж. Освен това, там е намерена и част от тазобедрена кост на неидентифициран човек.   \nОтбелязва се, че пакетите и кутиите с тялото на мъжа са били намерени, след като следователите са организирали издирвателни мероприятия заради страшната находка от 29 юли. Превод и редакция: БЛИЦ \n \n", "date": "2017.08.02", "title": "Италиански мафиотски ужас в Москва! Намериха чували и циментирани кутии с нарязани трупове"}
{"url": "https://www.blitz.bg/svyat/korabokrushenie-s-turisti-do-bregovete-na-marmaris-ima-zaginali_news533614.html", "text": "Жертви на корабокрушение, станало до турския бряг. В района на турския курорт Мармарис спасителите са намерили телата на 3-ма души. По информация на агенция IHA, те са станали жертва на катастрофата на туристическа яхта.\nПо-рано турските медии разпространиха информация за това, че в открито море в района на Бозбурун е потънал морски съд е летовници. \nСъобщава се, че на борда е имало 11 души, 8 от тях са успели да се спасят. От бреговата охрана на Мармарис уточниха, че на борда е имало само турски граждани. Превод и редакция: БЛИЦ \n", "date": "2017.08.02", "title": "Корабокрушение с туристи до бреговете на Мармарис, има загинали"}
{"url": "https://www.blitz.bg/lyubopitno/shok-britanskiyat-telegraf-obyavi-spruga-na-elizabet-ii-za-mrtv_news533613.html", "text": "Британският вестник Telegraph по грешка съобщи за смъртта на мъжа на Елизабет II – Филип, херцог на Единбург. Това пише Evening Standard.\nПо всяка вероятност обнародваният материал е заготовка, посветена на кончината на Филип, защото възрастта на съпруга на кралицата не се посочва.   \nОт Бъкингамския дворец отказаха да коментират. От Telegraph засега също мълчат. \n \n \n \nВ сряда, 2 август, херцогът на Единбург трябва за последен път да посети официално мероприятие. Както бе съобщено по-рано, 96-годишният Филип трябва да излезе в пенсия.   \nМъжът на Нейно Величество е чакан на благотворителния парад на британската морска пехота в Лондон. \n  Превод и редакция: БЛИЦ \n \n", "date": "2017.08.02", "title": "Шок! Британският „Телеграф” обяви съпруга на Елизабет II за мъртъв"}
{"url": "https://www.blitz.bg/lyubopitno/dete-otide-na-plazh-v-grtsiya-i-izvadi-s-mrezha-ot-vodata-takv-gigant-che-uplashi-vsichki-letovnitsi-snimki_news533610.html", "text": "\n Огромна медуза с тегло 4-5 кг измъкна от водата на плажа в Ахея, близо до Коринт, малко дете, съобщава \"Български новини\". Малчуганът извлачил на брега мешестия гигант с мрежа пред сащисаните погледи на плажуващите.  \nИнцидентът показва, колко опасни са плажовете в района на Коринт, които напоследък са нападнати от желеподобните морски животни. Много собственици на бийч барове вече се оплакват, че ужасът, който предизвикват сред летовниците медузите, вече сериозно пречи на бизнеса и някои дори са пред фалит в иначе рекордно силния сезон за Гърция.  \n \n \nВъпреки това вече има сериозна мобилизация за справяне с проблема в района на Коринт и Патра и дори вече има онлайн предупреждения за районите, където са забелязани гигантските медузи. \n \n \n", "date": "2017.08.02", "title": "Дете отиде на плаж в Гърция и извади с мрежа от водата такъв гигант, че уплаши всички летовници (СНИМКИ)"}
{"url": "https://www.blitz.bg/kriminalni/mayka-na-7-detsa-umrya-po-vreme-na-seks-s-nepoznati-v-orgiya-na-plazha_news533490.html", "text": "\n Тялото на майка на 7 деца беше открито в кола без дрехи и окървавено. По данни на следствието двама мъже са я влачили до морето, за да измият кръвта преди да извикат Спешна помощ. \nЕдин от заподозряните, 42-годишният Ейдриън Етуотър е признал вината си в непредумишленото убийство на 33-годишната Линет Дели, утежнено от сексуално насилие. Пред съда той заявил:\"Даже не можех да си представя, че едни по-яки прегръдки може да убият човек\", пише The Sun.  \nЛинет Дели е умряла от травми, получени в резултат на предполагаемо сексуално нападение на плажа. Вторият обвиняем, 47-годишният Пол Марис обаче не признава това и е възпрепятствал разследването.  \nВъв фаталния ден тримата изпили голямо количество алкохол и започнали да правят секс върху надувен дюшек в каросерията на камиона на Марис, докато Линет не умряла. Преди да пристигнат полицаите Марис изгорил окървавените чаршафи и дюшек. Етуотър пък твърди, че не знаел за травмите на жената и че на нея ѝ прилошало чак, когато я замъкнали в морето.  \nМъжете твърдят че Линет доброволно се е съгласила на секс в тройка. Аутопсията е показала наличието на метамфетамин и колосално количество алкохол, което означава, че организмът ѝ е бил силно натровен. Но съдебните медицински експерти, след като са анализирали травмите по тялото на Линет, са направили извод, че именно нанесените ѝ наранявания са причина за смъртта. Превод: БЛИЦ \n \n", "date": "2017.08.02", "title": "Майка на 7 деца умря по време на секс с непознати в оргия на плажа"}
{"url": "https://www.blitz.bg/layfstayl/ptuvane/vnimanie-ne-porchvayte-tazi-napitka-ako-ne-iskate-da-si-navlechete-gneva-na-styuardesite_news533633.html", "text": "\n Може да си мислите, че сервирането на всички напитки създава еднакво неудобство в самолета, но се оказва, че има една, която е особено дразнеща за кабинния екипаж. \n Диетичната Кола се налива трудно в чаша на голяма височина, защото се газира повече, в сравнение с недиетичните напитки, според публикуван наскоро пост в блога These Gold Wings. \n От Yahoo са разговаряли и с други стюардеси, които са потвърдили, че проблемът е реален. Сред тях е и Хедър Пуул, стюардеса в American Airlines, която описва този феномен през 2012 г. в статия в Mental Floss. \n “Диетичната Кола е най-дразнещото питие, което една стюардеса може да налее на пътник по време на полет, защото за времето, което се пълни една чаша, ние можем да обслужим цяла ред пътници,” пише Пуул. “Всъщност съм сънувала кошмари за това как трескаво се опитвам да изсипя никога не свършваща диетична Кола, преди самолетът да е кацнал.” \n Изсипването на напитката е толова дразнещо, че в These Gold Wings дори има клип от 2013 г. с демонстрация на “хитър начин” да се избегне основния проблем с тази напитка, пишат от \"Профит\". \n Някои почитатели на газираните напитки отбелязват, че диетичната кола е по-газирана от обикновената Кока-кола не само в самолета, като според тях липсата на захар в напитката намалява вискозитета на течността, което пък позволява на мехурчетата да издържат по-дълго, преди да се спукат. \n Говорител на Coca-Cola е отказала да коментира научните подробности с HuffPost, но е намекнала, че съставките на диетичната Кола може да са причината за допълнителните мехурчета. Изливането на напитката върху лед само усложнява проблема. \n Според стюардесата на Southwest Airlines Стефани Майкъл, ефектът е налице при всички така наречени диетични газирани напитки. \n Някои авиокомпании предоставят на пътниците напитките с кутийките, казва Джей Робърт от Fly Guy. С малко повече късмет ще можете да изпитате този феномен сами. \n", "date": "2017.08.02", "title": "Внимание! Не поръчвайте тази напитка, ако не искате да си навлечете гнева на стюардесите"}
{"url": "https://www.blitz.bg/layfstayl/khoroskop/3-te-zodii-koito-se-prevrshchat-v-zlodei-ako-dostoynstvoto-im-e-nakrneno-video_news533590.html", "text": "\n Всеки човек може да стане лош, когато брани собствените си интереси и цели. Но има едни 3 зодии, които могат да станат доста по-жестоки от подозираното, ако засегнете нещо важно и скъпо за тях. Всички 12 зодиакални знака искат най-доброто за себе си и близките си, но тези три наистина се превръщат в злодеи, ако достойнството им е накърнено. Каналът Видео хороскоп на Vbox7 представя зодиите, които могат да станат много жестоки. \n \n Овен \n Безкомпромисни, целенасочени и готови да постигнат всичко на всяка цена. \n Такива са хората от тази зодия, а  ако до някаква степен в някои сфери на живота това е добро качество, то отразено в техните близки хора е наистина по-лошо от подозираното. \n Стрелец \n Те са добри с онези, които заслужат уважението им, но са лоши настроени към всички, които умишлено причиняват зло. Стрелците имат усет към хората, които се държат непочтително без причина и именно към тях проявяват безкомпромисната си природа. \n Козирог \n Лоши са, когато не става на тяхното. \n Козирозите наумят ли си нещо, то трябва да се случи на минутата, иначе стават лоши към всички околни. Те са силни характери, но желанието им да се налагат над останалите може да им изиграе лоша шега. \n \nИзточник: Vesti.bg.\n", "date": "2017.08.02", "title": "3-те зодии, които се превръщат в злодеи, ако достойнството им е накърнено (ВИДЕО)"}
{"url": "https://www.blitz.bg/layfstayl/vkusotii/lyubiteli-ste-na-mokhito-vizhte-tazi-unikalna-retsepta-video_news533601.html", "text": "По всичко изглежда, че жарките дни няма скоро да отстъпят, затова вместо да се оплакваме колко е топло, е по-добре да намерим начин да се насладим на летните месеци.\n На помощ идват кулинарните специалисти от \"Бон Апети\" с нова рецепта за коктейл, който обещават да се превърне в летен хит. \n Вижте как да го приготвите. \n Необходими продукти: \n 600 мл газирана вода \n200 мл ром \n200 г боровинки \n2 лайма \n1/2 връзка мента \nкубчета лед за сиропа от лавандула: \n150 г захар \n4 с. л. суха лавандула   \n Начин на приготвяне: \n От 150 мл вода, захарта и лавандулата и се сварява не много гъст сироп. \n Оставя се да се охлади добре, след което се прецежда. \nЛаймът се нарязва на парчета, които се счукват леко в хаванче, заедно със стръковете мента. \nСчуканият лайм с мента се смесва с боровинките, лавандуловия сироп и рома. \nСлагат се кубчета или натрошен лед и се долива със студена газирана вода. Разбърква се и се сервира веднага. \n \n", "date": "2017.08.02", "title": "Любители сте на Мохито? Вижте тази уникална рецепта (ВИДЕО)"}
{"url": "https://www.blitz.bg/layfstayl/ludo-vlyubeni-tsetsi-krasimirova-se-sgodi-za-nay-zhelaniya-bogatash-stava-snakha-na-tsolo-vutov_news533605.html", "text": "Фаталната Цеци Красимирова най-накрая е намерила щастието в любовта. Синеоката моделка е получила предложение за брак от сина на Цоло Вутов – 39-годишния милионер Владимир. Двамата са заедно само от няколко месеца, но вече са решили, че са родени един за друг и няма смисъл да бавят венчавката, пише \"Галерия\".\n Владимир е лудо влюбен в Цеци и още от началото на отношенията им я засипал с подаръци, за да я накара да се чувства специална. Откакто била с него, Красимирова не спирала да се усмихва и пред близките си споделяла, че досега не е била толкова обичана. \n Двамата предпочитат да пазят отношенията си в тайна. Цеци си давала сметка, че досега всичките й връзки са били публични и са приключили с раздяла. Самият Владимир също държал да не става герой в медиите и оценявал факта, че бившата моделка не желае да си прави реклама на негов гръб. Затова решил изненадващо да й падне на колене с предложение за брак в последния уикенд на юли, при което тя веднага приелa. \n Венчавката ще остане в пълна тайна и ще се състои в тесен семеен кръг. Не е ясно само дали Цеци ще се завърне в България заради потенциалния си съпруг. Той е поел бизнеса на татко си и едва ли планува заминаване в чужбина. Тя пък наскоро заяви, че заради дъщеря си Джудит, която учи в Барселона, няма намерение да си идва обратно тук. \n", "date": "2017.08.02", "title": "Лудо влюбени: Цеци Красимирова се сгоди за най-желания богаташ! Става снаха на Цоло Вутов"}
{"url": "https://www.blitz.bg/layfstayl/vkusotii/vizhte-nepodozirani-tayni-za-lyubimite-przheni-kartofki-video_news533641.html", "text": "\n Пържените картофи са любими почти на всеки човек. Те не са изобретение на индустриалната епоха, както се смята обикновено, а са се появили много по-рано, информира Dariknews.bg. \n Много дълго време французи и белгийци са водели спор за първенството. Французите са започнали да пържат картофи на лентички под мостовете на Сена в годините на Великата френска революция. Около 1789 година картофките се наричали Pommes Pont-Neuf - \"картофи от моста Пон Ньоф\", на името на най-стария парижки мост.  \n Победата в този спор обаче печелят белгийците с помощта на стар семеен документ. Той доказва, че бедните обитатели на района около река Маас още през XVII век са пържели картофи, нарязани на продълговати парчета.  \n \nОфициалният световен рекорд за ядене на пържени картофи е 2 килограма за 6 минути.  \n Британските магазини за риба с пържени картофи продават над 247 млн. порции риба с пържени картофки на година. Това означава, че се продават почти по осем порции всяка секунда.  \n Най-ранното писмено споменаване на пържени картофи е в произведението \"Повест за два града\" от Чарлз Дикенс (1859 г.), където той говори за \"тънки парчета картофи\".  \n80% от хората в света притежават в хладилниците си поне един плик със замразени картофи.  \n \n", "date": "2017.08.02", "title": "Вижте неподозирани тайни за любимите пържени картофки (ВИДЕО)"}
{"url": "https://www.blitz.bg/svyat/ne-e-za-vyarvane-eto-kakvo-se-sluchva-s-zhenata-kogato-tya-se-otrve-ot-vrednite-si-navitsi-snimki_news533447.html", "text": "Вредните навици усложняват живота, заплашват нашето здраве, но ние въпреки това се подаваме на тези слабости. Един от най-разпространените проблеми през 21 век е излишното тегло. Забързаният живот, ведната храна, лиспата на достатъчно движения - всичко това се отразва зле на нашето самоучувствие.\n \n Но едно момиче реши, че трябва да пректати тази лудост. излишното тегло не само, че я правило непривлекателно, но и негативно се отразявало на нейното здраве.   \n Своята борба тя започнала с корекции в навиците си на хранене. Момичето добавило в менюто си пиле и риба и започнало да яде повече зеленчуци.   \n \nСлед това голяма част от времето си то започнало да прекарва във залата за фитнес.    Момичето на практика престанало да използва градския транспорт, започнало да пие повече вода и се отказало от нездравослновната храна.   \n След промяната в ежедневните навици резултатът бил впечатляваш.   \n Момичето отслабнало с цели 20 килограма. \"Занимавах се много със спорт, но това пък ми носеше огромно удоволствие\", признава то.   \n \nСега момичето се е концетрирало върху интензивните тренировки, за да запази резултата.  \"Честно казано всичките промени донесоха полза не само на моето здраве, но и на психиката ми\", признава тя и добавя, че да започне да живее здравословно е било най-доброто ѝ решение в живота.   Превод и редакция: БЛИЦ \n", "date": "2017.08.02", "title": "Не е за вярване! Ето какво се случва с жената, когато тя се отърве от вредните си навици (СНИМКИ)"}
{"url": "https://www.blitz.bg/razvlechenie/a-taka-spipakha-pipa-midltn-s-vpiti-pantalonki-kak-vrti-pedali-v-london-snimki_news533600.html", "text": "Скромно с колело с красива кошничка отпред бе видяна  в Западен Лондон Пипа Мидълтън,по-малката сестра на омъжената за принц Уилям Кейт.\n", "date": "2017.08.02", "title": "А, така! Спипаха Пипа Мидълтън с впити панталонки как върти педали в Лондон (СНИМКИ)"}
{"url": "https://www.blitz.bg/stsena/shakira-izumi-shoubiznesa-s-totalna-promyana-snimka_news533628.html", "text": "\n Колумбийската певица Шакира с години е вярна на русите коси, така че може би точно затова мнозина забравиха с какъв цвят тя експериментираше в началото на кариерата си. \nСъдейки по снимките в Инстаграм, точно този цвят си е върнала. \nШакира в момента снима клип за новия си сингъл \"Perro Fiel\", така че е решила да зарадва феновете си със снимки от снимачната площадка. Голямата изненада е, че тя е променила цвета на косата си в червено. \n\"Червенокосите повече се забавляват\", написала Шакира под снимката. Въпреки това, част от феновете й смятат, че става дума за шега и че става въпрос за перука, а дали става въпрос за истинска или \"фалшива\" промяна, ще разберем скоро. \n   \n", "date": "2017.08.02", "title": "Шакира изуми шоубизнеса с тотална промяна! (СНИМКА)"}
{"url": "https://www.blitz.bg/obshtestvo/kultura/vasko-vasilev-s-interesen-komentar-za-dvoynika-mu-koyto-vtreshchi-sofiyantsi_news533622.html", "text": "\n Снимка на , развълнува мнозина вчера в социалните мрежи. \nОказа се, че това е 28-годишният Тодор Стоянов от София, пише bTV. Той е завършил семестриално Музикалната академия в София, а в момента се обучава за готвач в столичен ресторант. \nВаско Василев коментира днес вълненията в социалните мрежи и публикациите така: \n \n \n", "date": "2017.08.02", "title": "Васко Василев с интересен коментар за двойника му, който втрещи софиянци"}
{"url": "https://www.blitz.bg/layfstayl/shoubiznes/mito-pishchova-izleze-ot-bolnitsa-i-vednaga-pochna-da-kuponyasva-kato-za-posledno-ss-zasukani-madami-na-slnchaka-snimki_news533527.html", "text": "\n Митьо Пищова – едно от най-колоритните лица в България явно живее като за последно. Колоритният шишко преди месец бе приет в болница с аритмия на сърцето, лекува се близо седмица в УМБАЛ Бургас и след като бе стабилизиран от лекарите, се върна в центъра на купона – в Слънчев бряг, пише \"Флагман\". \nОт тогава до този момент почти всяка вечер любителят на дългокраки манекенки и жени под 25 години, се впуска в луди партита, а всички около него се чудят как издържа. \nПоредното негови парти бе в популярен нощен клуб в Слънчев бряг, където Пищова буквално скъса синджира и се превърна в атракция №1. Той танцуваше с оркестъра, хвърляше салфетки по целия дансинг, а около него винаги имаше красиви момичета, свидетелстват наши източници, които ни изпратиха и снимки от купона на Пищова. \n„Този човек е уникален! Трябваше цяло лято да се лекува, а той не е спрял да купонясва, сякаш е на 23, а не на 63 години”, разказаха хора, които често виждат Пищова в нощните клубове в Слънчев бряг. \nСамо след няколко дни най-известният търновец в държавата ще организира и модно събитие №1 на Лято 2017 – „Мис Фотомодел”, което ще се проведе в комплекс „Старите къщи” в Медово. Сред големите спонсори на проявата е „Какао бийч”.\n", "date": "2017.08.02", "title": "Митьо Пищова излезе от болница и веднага почна да купонясва като за последно със засукани мадами на Слънчака (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-2-avgust_news533546.html", "text": "\n Днес повод за празнуване и почерпка имат: \n  У нас:  Маестро Борислав   Иванов , диригент Димитър Илиев , автомобилен рали пилот Проф. Драган Бобев ,  онкохематолог Елена Паришева , поп-фолк певица, съпруга на футболния национал Ивелин Попов Кольо Парамов , финансов експерт Милена Дамянова , депутат от ГЕРБ в 44-ото НС Проф. Нева Кръстева , органист, композитор Сашо Чакалски , изп. директор на Общинска банка Тони Стораро , поп-фолк изпълнител Христо Ганев , кинодраматург, писател \n  По света: Анджи Сепеда , колумбийска актриса от теленовелите \"Лус Мария\" и \"Невъзможна любов\" и от американския филм „Любов по време на холера“ Джо Лин Търнър , американски хард-рок певец, участвал в групите „Фанданго“, „Рейнбоу“, „Дийп Пърпъл“ и във финландската рок-група на българина Николо Коцев Брейзън Абът. Работи с  музиканти като Глен Хюз и Ингви Малмстийн и има успешна солова кариера Едуард Фърлонг , американски актьор, роден през 1977 г., добил световна слава през 1991 г. като Джон Конър във филма “Терминатор 2″, роля, която му носи “Сатурн“ и MTV Movie Award за най-добър дебют Исабел Алиенде , чилийско-американска писателка, представителка на магическия реализъм, авторка на трилогията „Къщата на духовете“, „Дъщеря на съдбата“ и „Портрет в сепия“ и много други романи, превеждани у нас Кати Вилхелм , бивша германска биатлонистка, една от най-успешните в този спорт с титли от световни първенства и олимпийски игри Макс Райт , американски актьор, известен с ролята си на Уили Танер в комедийния сериал „Алф“ Марк Ризо , американски музикант, водещ китарист на метъл групата Soulfly и бивш на Ill Ninho Мери-Луис Паркър , американска актриса, известна с главната роля на Нанси Ботуин в сериала „Трева“ Минейро , бивш бразилски футболист, национал, играл в европейски отбори - на Херта, Шалке 04, Челси Оливие Грюнер , френски актьор и бивш световен шампион по кикбокс, играл във филмите „Немезис“ (1993), „Автоматично“ (1994), „Савате (Френски бокс)“ (1997), „Марс“ (1998), „Кумите“ (2000), „Правилата на играта“ (2003) и др. Сам Уортингтън , австралийски актьор, известен с главните си роли в хитовете „Терминатор: Спасение“, където играе киборга Маркъс Райт, „Аватар“, където е ефрейтор Джейк Съли и Персей в „Сблъсъкът на титаните“ и „Гневът на титаните“. Играе и като капитан Глоувър във „Възражение по съвест“ и Гай Котър във филма „Еверест“ Симон Манюел , първата афро-американка, печелила индивидуално олимпийско злато в плуването. Освен златен медал в свободен стил на 100 метра, на Олимпиадата в Рио през 2016 г. тя печели и сребърен медал на 50 метра и златен и сребърен медал с американската щафета Фернандо Коуто , бивш капитан на португалския национален отбор по футбол. По време на 21-годишната си активна състезателна кариера носи екипите на едни от най-добрите отбори в Португалия, Испания и Италия – Порто, Парма, Барселона, Лацио Хатидже Шендил , турска актриса, известна у нас като Ебру Дуру от сериала „Долината на вълците“, Дила Баразоолу от сериала „Дила“ и Елиф Доан-Йорукхан от \"Част от мен\" \n \n", "date": "2017.08.02", "title": "Известните рожденици на 2 август"}
{"url": "https://www.blitz.bg/layfstayl/shoubiznes/nenasiten-krisko-oskuba-6-bona-ot-mariya-za-da-pee-za-chrd-na-maraya-snimka_news533308.html", "text": "\n Фолк певицата Мария, известна още като Мара Отварачката, даде близо 20 000 лв. за ЧРД партито на дъщеричката си Марая, като само 6 бона е бил хонорарът на рапъра Криско да изпее няколко парчета, пише \"Телеграф\". \nМалкото момиченце навърши 8 години и това бе отбелязано с пищно парти край морския бряг. Купонът беше на Слънчев бряг, като според запознати само менюто е било на стойност 5 бона. Мечтата на малката Марая била Криско да й пее на рождения ден и звездната й майка уредила въпроса. \nНо въпреки че са колеги, рапърът е поискал традиционния си хонорар за частни партита и Отварачката се бръкнала в джоба за 6 хилядарки, които дала на колегата си за услугата. В разгара на купона пък излизали специални многоцветни пушеци от басейна, а на входа имало арка от цветя.\n \nВъв Фейсбук пространството се надигнаха негативни коментари за показността, която Мария демонстрира. На купона присъстваше и таткото на Марая – бизнесменът Димитър Динев, който беше в компанията на новата си съпруга Никол и сина им. \nМара демонстрира суперблизки отношения както с Митко, така и с жена му и детето, въпреки че преди време пускаше заядливи коментари по техен адрес. Не толкова задушевни сега обаче са отношенията й с Християн Гущеров, с когото в момента Мара е в развод. Марая лично се обадила да покани втория сапруг на майка си, но той категорично отказал да се вижда с певицата.\n", "date": "2017.08.02", "title": "Ненаситен: Криско оскуба 6 бона от Мария, за да пее за ЧРД на Марая (СНИМКА)"}
{"url": "https://www.blitz.bg/layfstayl/skorost/ford-mustang-e-nay-prodavaniyat-sporten-avtomobil-na-planetata_news533573.html", "text": "\n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n", "date": "2017.08.02", "title": "Ford Mustang е най-продаваният спортен автомобил на планетата"}
{"url": "https://www.blitz.bg/lyubopitno/bitkoyn-se-razdeli-zaradi-spor_news533519.html", "text": "Популярната виртуална валута Bitcoin се раздели на две. Причината е спор между две групи привърженици на криптовалутата, които имат различни виждания за нейното развитие, съобщава онлайн изданието CoinDesk, цитирано от vesti.bg.\n Двете страни не можаха да постигнат съгласие и така вече освен стандартния Bitcoin, има и Bitcoin Cash. Въпреки името си, новата валута също е виртуална и работи на същия принцип. Тя обаче е несъвместима с оригиналния Bitcoin, защото използва различен софтуер. \n Оказва се обаче, че привържениците на Bitcoin Cash са доста по-малко от очакваното. Затова процесът по разделянето отне повече време и беше допълнително забавен от технически проблеми. Въпреки това, привържениците на Bitcoin Cash смятат, че постепенно новата криптовалута ще бъде оценена от хората и ще повиши цената си и популярността си. \n Bitcoin Cash няма да използва новия софтуер Segwit2x, който пък ще е част от класическия Bitcoin. Вместо това прави други технически промени, които трябва да направят валутата още по-сигурна, стабилна и бърза. И двете страни на спора твърдят същото, но стандартният Bitcoin за сега има значително по-голяма подкрепа. \n За да е още по-объркващо, Bitcoin Cash има цялата история на транзакциите на оригиналната платформа. Затова всеки, който има нормален Bitcoin, има същия брой виртуални пари и в Bitcoin Cash. Те обаче са достъпни само чрез виртуален портфейл, който ги поддържа и могат да се обменят на малко виртуални борси, тъй като повечето не подкрепят новата валута. \n За сега всичко това не се отразява особено на класическия Bitcoin. Цената му се понижи с между 5% до 7%, но в последствие възстанови част от загубите. От тук нататък пазарът ще реши коя от двете криптовалути ще победи. \n", "date": "2017.08.02", "title": "Биткойн се раздели заради спор"}
{"url": "https://www.blitz.bg/na-tozi-den/na-tozi-den-predi-83-godini-stava-neshcho-s-uchastieto-na-khitler-koeto-totalno-promenya-istoriyata_news533528.html", "text": "\n На този ден през 1934 г. Адолф Хитлер се обявява за фюрер на Германия. Това става в деня, в който умира дотогавашният президент на германския райх Паул фон Хинденбург. Хитлер, който от началото на 1933 г. е канцлер на Германия, обединява на практика двете титли и двата поста. Така Хитлер се оказва както държавен глава, така и шеф на правителството.   \n Титлата фюрер и райхсканцлер остава валидна до 1942 г., когато Хитлер сам я променя на фюрер на голямата германска нация (Der Fuhrer des Grossdeutschen Reichs). Във военен план до същата година Хитлер носи титлата фюрер и върховен командир на армията, когато втората част е отменена със специален декрет. \n Всъщност фюрер е широко ползвана военна титла в германските земи докъм XVIII век, като всеки командир на рота, батальон или полк по традиция се нарича така. Тя е популярна и в паравоенните среди и е ползвана сериозно от нацистката партия, както и от свързаните с нея организации като СС и СА. След Втората световна война обаче тя бързо излиза от мода поради износването  във времето на нацистка Германия. \n", "date": "2017.08.02", "title": "На този ден преди 83 години става нещо с участието на Хитлер, което тотално променя историята"}
{"url": "https://www.blitz.bg/svyat/pornozvezdata-stanala-prototip-na-nay-skpata-seks-kukla-mechtaya-da-ya-izprobvam-snimki_news533535.html", "text": "В американския щат Калифорния представиха секс кукла, точно копираща тялото на японска порноактриса. Компанията Abyss Creations съобщава, че Wicked Real Doll е създадена на базата на тялото и външността на порноактрисата Аса Акира. Тя ще бъде най-скъпата на пазара.\n Калифорнийската компания Abyss Creations, създаваща суперреалистични секс кукли, реши да създаде копия на знаменити порно актриси. Аса Акира, чието тяло стана основа за секс играчката, има огромен брой поклоници - профилът ѝ в Инстаграм е следен от над 700 000 души.  \n \n Момичето лично участваше в презентацията на куклата заедно със свои колежки.   \n \n \n Почитателите, желаещи да си купят копие на порнозвездата, ще трябва да цакат за нея 5500 долара. Аса Акира признава, че и сама не би отказала да пробва куклата.   \n \n", "date": "2017.08.02", "title": "Порнозвездата, станала прототип на най-скъпата секс кукла: Мечтая да я изпробвам (СНИМКИ)"}
{"url": "https://www.blitz.bg/lyubopitno/nauka-i-tekhnologii/nasa-predupredi-asteroid-fuchi-km-zemyata-na-12-oktomvri-tolkova-blizo-kakto-nikoga-dosega_news533508.html", "text": "На 12 октомври един астероид ще премине край Земята на хвърлей камък от астрономическа гледна точка – 6800 километра, съобщава списание „Нюзуик”. Тогава небесното тяло с наименование 2012 ТС4 по-близо до нас, отколкото телевизионните и другите комуникационни сателити, които обикалят околоземната орбита на разстояние 35000 километра, отбелязва „Ъртскай”, цитиран от \"Телеграф\".\nАмериканската космическа агенция НАСА ще използва тази възможност, за да изпробва някои от системите си за защита на нашата планета. \n2012 ТС4 е малък астероид с размери между 10 и 30 метра. Той е малко по-голям от Челябинския метеорит, който се взриви над Русия през февруари 2013 година и рани над 1000 души, предимно с изпочупени прозорци. \nПо време на предстоящото преминаване на астероида няма да има риск за нашата планета. „Ние знаем орбитата на ТС4 достатъчно добре, за да сме сигурни, че той няма да удари Земята”, обясни Пол Чоудас, директор на центъра за изследвания на близкоземните обекти. \n \n", "date": "2017.08.02", "title": "НАСА предупреди: Астероид фучи към Земята на 12 октомври толкова близо, както никога досега"}
{"url": "https://www.blitz.bg/politika/simeonov-glavsekt-na-mvr-i-plovdivchani-se-obedinyavat-sreshchu-romskite-bezchinstva_news533672.html", "text": "Вицепремиерът Валери Симеонов ще приеме утре, 3 август, граждани от Пловдив, с които ще обсъди поставени от тях проблеми с ромското население в квартал „Тодор Каблешков“ – незаконно строителство, нерегламентиран шум и битова престъпност. Това съобщиха от правителствената информационна служба.\nВ сигнала си гражданите акцентират върху недостатъчно стриктното прилагане на закона, което създава не само проблеми от социален и битов характер, но и от икономически, като драстичния спад в цената на имотите. \nСрещата ще се състои от 12,30 ч. в Министерския съвет. На нея ще присъстват главният секретар на МВР Младен Маринов и началникът на отдел „Обществен ред и управление при кризи“ в община Пловдив Емил Вълков. \n \n", "date": "2017.08.02", "title": "Симеонов, главсекът на МВР и пловдивчани се обединяват срещу ромските безчинства"}
{"url": "https://www.blitz.bg/politika/karakachanov-ozadachen-ot-gruevski-bashcha-mu-e-etnicheski-blgarin-a-toy-e-ot-opozitsyata_news533526.html", "text": "Хубав празник е днес - Илинден. Както виждате в Македония е официален празник, у нас не е, но на много места се чества. Това заяви лидерът на ВМРО Красимир Каракачанов от Скопие в ефира на Нова телевизия.\nЗапитан имаше ли среща между Борисов и Груевски, той заяви: \"Срещата беше на 4 очи, понеже те се познават с Борисов. Тя е протоколна дотолкова, доколкото той, като иде в друга страна, се вижда с президент, министър председател и с опозицията, това е нормално. Ако не ме лъже паметта, бащата на Груевски е етнически българин и така признава, че се чувства. Това е странно, че ти си такъв, а синът ти е от опозицията\". \n\"Понеже споменахте за тържество на гроба на Гоце Делчев, ще го цитирам в писмо до друг революционер: \"Кольо, разделенията не трябва да те плашат. Какво да правим, че сме българи и страдаме от болестта - колкото капи, толкова и капитани\", добави лидерът на ВМРО. \n\"Договорът между България и Македония според мен изчиства всички рецидиви от глупавата политика за противопоставяне и търсене на проблеми вместо за общо бъдеще\", каза Каракачанов. \n\"Проблемът отдавна е решен, защото всяка година около 1000 македонски младежи учат в български заведения. Всеки 4-ти гражданин на България произходът му е от македонските земи. Колко македонци пък годишно искат българско гражданство?\", запита той. \n\"Всички българи трябва да познават историята си. Ако започнем да ги изпитваме българските младежи ще видим, че и те не познават историята си. Всеки българин ли е роден патриот\", изтъкна Каракачанов. \n\"Няма защо да си делим Гоце Делчев - той е герой на един народ. Той или Даме Груев и много от паметниците в Скопие, ако човек прочете какво са написали, ще разбере, че няма какво да делим. Какво да му бъркаме кокалите на Делчев, като той сам е написал какъв е и е избрал своя път\", заяви лидерът на ВМРО. \n\"Борисов е много прав, че договорът, който българите сме готови отдавна да подпишем, понеже нямаме комплекси, се дължи до голяма степен на куража на македонския премиер\", заключи той.\n", "date": "2017.08.02", "title": "Каракачанов озадачен от Груевски: Баща му е етнически българин, а той е от опозицята"}
{"url": "https://www.blitz.bg/politika/na-zhivo-ot-skopie-boyko-borisov-polaga-venets-pred-groba-na-gotse-delchev-za-prvi-pt-blgarski-premier_news533538.html", "text": "Днес е вторият ден от историческата визита на българската делегация в Македония. След подписването на Договора за приятелство, сътрудничество и добросъседство вчера. В момента премиерът Бойко Борисов и останалите български представители полагат венци пред гроба на Гоце Делчев в църквата „Свети Спас“ в Скопие.\n Поводът е 114-годишнината от избухването на Илинденско-Преображенското въстание, което е национален празник на Македония. За пръв път на честването присъства и български министър-председател и ще бъдат изпълнени химните на двете държави. \n Обстановката е много  тържествена, но и със засилена охрана  – целият район край църквата „Св. Спас“, откъдето минават делегациите, е отцепен, почти не може да бъдат видени цивилни. Българската делегация е ескортирана от хеликоптер. \n Въпреки цялата тържественост, ключов остава въпросът  дали договорът ще бъде ратифициран  в македонския парламент. Засега настроенията са това да се случи. На този етап от опозиционното вече ВМРО-ДПМН излязоха с изявление, че подкрепят споразумението, но имат забележки по пет точки, сред които са езикът и македонското малцинство в България. \n Тепърва в срок от три месеца от влизането на договора в сила ще се създадат комисии, които да изчистят въпросите по общата ни история. \n  \n \n", "date": "2017.08.02", "title": "НА ЖИВО от Скопие: Бойко Борисов полага венец пред гроба на Гоце Делчев, за първи път български премиер..."}
{"url": "https://www.blitz.bg/analizi-i-komentari/zashcho-ostavaneto-na-grantovete-za-sdiite-e-polezno_news533544.html", "text": "Лятното безвремие настъпи. Грантовете оцеляха! “Професионалните” протестъри, Съюзът на съдиите в България и шепата провалени политически проксита на олигархията в инженерстваните проекти “Да, България” и Нова Република могат да отморят още месец, да съберат сили, че есента нали пак трябва да напомнят за себе си, като\nмаршируват по жълтите павета, в опит да дискредитират избора на нов Висш съдебен съвет, приемането на антикорупционно законодателство и прилагането на поправките в Наказателно-процесуалния кодекс и Закона за съдебната власт. Макар, че още тази или другата седмица трябва да очакваме катуна от неколцина протестъра “на повикване” от т.нар. “Инициатива Правосъдие за всеки” да се премести пред Президентството, за да изнудва държавния глава да наложи вето върху промените в ЗСВ, НПК и т.н. Все пак, освен запазването на “грантовото финансиране”, приоритетно за съществуванието на олигархично зависимата върхушка на Съюза на съдиите в България, се оказа и запазването на анонимността на членския състав на съсловната организация.\nГрантовете оцеляха, поне засега, защото от малкия коалиционен партньор в управляващото мнозинство – “Обединени патриоти”, вече се заканиха да внесат оттеглените промени още веднъж, през есента. Щастливи са от ССБ и присъдружните им “дотирани” с парите на мизантропа Джордж Сорос неправителствени организации у нас. Дали, обаче, всичките тези, отдавна скъсали с разбирането за национално достойнство, персони си дават сметка как изглеждат в очите на обикновения българин – този, който издържа правосъдието, като част от публичната власт в държавата. Не, не знаят, което ги прави и така дълбоко неразбрани от народа си, който отдавна е наясно как зад цялата им пародия, наречена “съдебна реформа” се крият властови апетити и опит за гарантиране на недосегаемост. Заради това и резултатите от социологическото проучване по темата за правосъдието на агенция “Медиана” са така красноречиви – 86% от българите изобщо не са разбирали мантрата за т.нар. “съдебна реформа”, която вече 4-5 години усилено се промотира, пише  \nДебатът около промените в Закона за съдебната власт, макар да бе умишлено ескалиран от пряко засегнатите кръгове, всъщност изигра изключително полезна роля, за да могат гражданите ясно да разпознаят фалшивите герои и да затвърдят мнението, че не винаги този, който е най-гръмогласен, задължително казва истината. Какво разбрахме от “борбата” за запазването на грантовете?  \n1. Политически и олигархично обвързани съдии има. И те са тези, които са в ръководството на Съюза на съдиите в България. Това, освен пряко нарушение на Конституцията и законите на страната, показва и защо обществото не вярва на съдиите. Гражданите дават оценка “слаб” – 2,82 за работата на съда. ССБ е проксито в правосъдието на същите олигархични кукловоди, които инвестираха огромни ресурси в създаването на партийните ГМО-та “Да, България” и Нова Република, но се провалиха. Това не би било проблем, ако нямаше индикации, че част от магистратите от ССБ, позиционирани основно в софийските съдилища, не действаха пристрастно и при изпълнение на най-отговорното си задължение – да отсъждат според закона, доказателствата и вътрешното си убеждение. Често нещо друго взима превес, което пък вече може да е повод и за всяка от страните в процеса да иска отвод на съдебния състав. Дали от ССБ си дават сметка, че може да се стигне до прецедент, в който подсъдими и техните адвокати, а и държавното обвинение, да искат отвод, заради съмнения за предубеденост, защото даден магистрат е част от “грантово” НПО?! \n2. Председателят на ВКС Лозан Панов е изцяло зависим от олигархията и не просто защитава нейните интереси, но и безпрецедентно, за първи път в историята на институцията, която ръководи, употребява Върховния съд за политически и лобистки цели. Панов си позволи да фабрикува становище на Пленума на ВКС за измененията в Закона за съдебната власт, при положение, че изобщо няма индикации Пленум да се е провеждал. \n3. Председателят на Софийския градски съд Калоян Топалов е друга част от обслужващия персонал на олигархията в правосъдната система. По недопустим и арогантен начин той атакува други власти – в конкретната ситуация Народното събрание, заради приетите промени в НПК борбата с корупцията по високите етажи на властта да бъде изнесена от СГС и да стане подсъдна на Специализирания наказателен съд. Само че, Топалов не си дава сметка, как 75% от анкетираните от “Медиана” 1002 души са подкрепили това законодателно решение с мотива, че обикновеният съд не може, а всъщност, може би и не иска да съди властимащи за корупция. \n4. Върхушката на ССБ изобщо не се интересува от правораздаване. Признаха го самите ръководни представители на “грантовата” съсловна организация. Забележителна е, наистина, енергията на тези магистрати, когато бранят хонорарите си за лекции, екскурзии и командировки, но и тоталната им безчувственост по въпроса за бавното правосъдие, сочено като основен проблем пред правораздавателната система у нас. До един защитниците на “грантовото финансиране” повтаряха “опорните точки”, спуснати от олигархичните кукловоди: как спирането на грантовете ще лиши магистратите от “обучения” и “практически опит” в чужбина, но нито един от тези адвокати на хонорарите си не пожела да обясни как българският данъкоплатец да вярва на съдия, пуснал срещу най-леката мярка за неотклонение “подписка” осъден на първа инстанция на 15 години затвор за кражбата на 21 млн. лв. Колко ли банкови обирджии с по над 10 млн. евро в куфарище дочакат окончателното решение на съда и пред заплахата да попаднат зад решетките, ще предпочитат нова самоличност в далечни земи. Примери като този, само да искаш – като издирвания от “Интерпол” турски тираджия, който миналата година уби семейство мотористи край Сливница и въпреки предупрежденията на близките на загиналите и протеста на прокуратурата, съдът му наложи “домашен арест”, с което му отвори път към бягството от затвора. Или двойният убиец Илиян Тодоров, лишил две момчета от живот на метри от Съдебната палата, където по-късно, един от днешните символи на “съдебната реформа” – Румяна Ченалова оправда и позволи на убиеца да се укрие. \n5. Войната на олигархията за овладяване на съдебната власт няма да престане, като непозволени средства няма. “Борците” срещу задкулисния натиск са най-големите му ползватели, а претендиращите за морал стожери на “върховенството на закона” изобщо не се притесняват да потъпкват разделението на властите и авторитета на институциите. Иначе, как да си обясним, че в парламентарна република председателят на ВКС може да иска от президента промяна на Конституцията, а олигархично зависимият Съюз на съдиите в България да иска от премиера да влияе върху депутатите, които са го избрали. Заради това, не трябва да е изненадващо, че 16% от хората смятат за удачно прокуратурата и съдът да минат на подчинение към министър-председателя. Добре би било, ако от ССБ, а и спонсорите му, прочетат много задълбочено социологическото проучване на “Медиана”, което показва, че около 90% от анкетираните отговарят отрицателно на въпроса – нужно ли е чуждо финансиране на съдии и прокурори. 68-69% от анкетираните са против финансирането на магистрати и от европейските фондове. \nТака или иначе, решението засега е “грантовете” за Съюза на съдиите в България да останат. Тепърва държавният глава може и да препоръча преразглеждането на някои от последните промени в съдебните и процесуалните закони, приети миналата седмица от парламента. Няма да бъде пропусната възможността олигархията да отложи неудобните за нея промени и чрез опит за атакуването им пред Конституционния съд. Влизането в сила на поправките, незабавно или след известен период от време, разбира се, няма да промени средата на недоверие, в която се опитва да вирее българското правосъдие, но е важна стъпка в посока изолиране и минимализиране задкулисното влияние на олигархичните кръгове в съдебната система. \nВидно е, че за разлика от борещите се за грантовете си малка, но шумна групичка съдии, прокуратурата и следователите работят упорито, въпреки множеството “удари под кръста” – било през поръчкови “медии”-бухалки и зависими мейнстрийм телевизии и радиа, било през адвокатски лобита, дирижиращи действията на ключови съдебни началници. И макар на моменти манипулациите да успяват да заблудят част от обществото, то времето на мантрите за “реформи” в правосъдието приключва. Така че, всеки, който си мисли, как ще продължи да инженерстваполитика на гърба на правосъдната система или с “грантовофинансиране” ще си гарантира удобни съдийски решения, трябва да е наясно, че всъщност българите нямат намерение повече да търпят това. И още една заблуда, българите не искат румънски модел за борба с корупцията, повече предпочитат полския – смяна на компрометирани съдии, например тези, които винаги намират повод за оправдателни или условни присъди или заети с политиканстване, допускат рецидив при забавянето на разглеждането на делата си. Цели 77% от анкетираните отговорят с “да” на въпроса – всички забогатели през последните 20-години съдии и прокурори да бъдат незабавно уволнени. И, не, не са виновни гражданите, че имат такова отношение към правосъдието. В голяма степен, общественото мнение към съдиите у нас е такова и в резултат именно на “грантовото субсидиране” на една (полу)сектантска върхушка, която, затънала в опити за кадруване и овладяване на съдебната власт, се е капсулирала до такава степен, че се е превърнала в тумор за справедливостта и “върховенството на закона”.\n", "date": "2017.08.02", "title": "Защо оставането на грантовете за съдиите е полезно?"}
{"url": "https://www.blitz.bg/obshtestvo/zaev-chukhme-zaveta-na-gotse-delchev-i-makedoniya-i-blgariya-si-podadokha-rtse_news533559.html", "text": "Историята и имената ги поставихме в основата, с която започнахме да градим европейското и евроатлантическото бъдеще. Това каза премиерът на Македония Зоран Заев по време на церемонията по отбелязването на 114-ата годишнина от избухването на Илинденско-Преображенското въстание в Скопие, пише \"Стандарт нюз\".\n \"Има светло бъдеще за нашата Република Македония и има бъдеще за всеки в нашата хубавата земя. Историята и имената ги поставихме в основата, с която започнахме да градим европейското и евроатлантическото бъдеще на Република Македония, което води до качествен живот\", подчерта Заев. По думите му е чут заветът на Гоце Делчев и Македония и България са си подали ръце и създали път за развитие. Именно за развитието са необходими доброволно подадени ръце на граждани и народи, които се подкрепят работят заедно. \n „Нашата цел е членството в ЕС и НАТО. Вярвам, че Македония прави необходимото. Подадохме ръка и извън границата на Македония и има отговор – подадена ръка. Ние сме заедно със съседите и приятелите си, официалните представители на Р България\", коментира Заев. „Премиерът Бойко Борисов, правителството и парламента на България показват истинска отговорност към общите ни цели, затова днес заедно отправяме посланието. Регионът е подготвен да води политики на зрялост, мъдрост и посветеност на гражданите си. Регионът се отнася европейски и заслужава да придобие правото да се развива в евроатлантическото семейство\", добави той. \n", "date": "2017.08.02", "title": "Заев: Чухме завета на Гоце Делчев и Македония и България си подадоха ръце"}
{"url": "https://www.blitz.bg/obshtestvo/intervyu/prof-bozhidar-dimitrov-obyasni-zashcho-zavizhda-na-borisov-i-kak-shche-izglezhdat-blgariya-i-makedoniya-sled-10-godini_news533561.html", "text": "Божидар Димитров е един от най-известните български историци. Завършил е история в Софийския университет. Специализирал е палеография в Париж и във Ватикана. Почетен професор на Университета по библиотекознание и информационни технологии. Дългогодишен директор на Националния исторически музей. Министър без портфейл, отговарящ за българите в чужбина, в първото правителство на Бойко Борисов. Автор на 20 монографии и над 200 студии и статии. Сред книгите му са „Десетте лъжи на македонизма”, „Македония - свещена българска земя”, „12 мита в българската история”. По повод историческия договор с Македония той отговори на няколко въпроса на Marica.bg.\n-  Колко е важен договорът за добросъседство, който сключиха премиерите на България и Македония Бойко Борисов и Зоран Заев?   \n- Такъв договор България не е сключвала от десетилетия насам. Направен е така, че ликвидира македонизма - обществено-политическа идеология,  наложена от Комунистическия интернационал, съгласно с която от България  бяха откъснати насила 1.4 милиона души. На българската нация тогава бе нанесен тежък демографски удар. Нямаше начин да не рухне тази идеология, построена върху 100-процентово фалшива историческа доктрина. Една историческа лъжа може да оцелее, ако в нея има поне 2-3 процента истина. Но в македонизма няма и 1 процент истина, следователно няма как той да не рухне. За мен той рухна в средата на юни, когато в България дойде новият македонски премиер Зоран Заев и заяви в тв интервю, че българите и македонците са един народ. Което означава, че Заев не признава македонизма. Оттук нататък беше въпрос тия думи да се очертаят в договор, който премиерите на двете страни подписват  на 1 август. В преамбюла, където се изреждат принципите, въз основа на които се сключва договорът, има една забележителна фраза. Тя е достатъчна, няма смисъл да обсъждам 14-те точки и всичко останало. Тази фраза гласи: „Като се има предвид, че двата народа и двете държави имат обща история, то ние...”.  Два народа с две държави и еднаква история няма никъде по света. Все едно да кажеш „дървено желязо”. Два народа с една история правят един народ. Също и двете държави. Всъщност от 13. век до 1944 г. те са били в българската държава.  \n-  Т.е. подписването на договора е добро начало за нормализиране на отношенията ни със Скопие?   \n- Точно така, това е добро начало по една проста причина. Разбира се, не всички договори се изпълняват във времето. Важното е, че знаменателните думи са казани - македонизмът не съществува! \n-  Кои са най-сериозните препъникамъни пред договора? Съседите все пак трябва да преглътнат доста неща.   \n- О, препъникамъни много. Например много силното просръбско лоби в Македония в лицето на партия ВМРО-ДПМНЕ. Както и силното желание на Русия да не допусне и тази балканска държава да тръгне към НАТО, както стана с Черна гора. И много други препъникамъни има. Но  пътят към рая никога не е постлан с рози.  \n-  Кое най-трудно ще преглътнат съседите в исторически план?   \n- Предвижда се комисии от учени да установят кое е исторически вярно, кое невярно. Проблемът  е, че от наша страна можем да представим 150 учени, но съседите не могат да представят нито един. Те нямат учени. Според техните „учени” историята е това, което напишеш или измислиш, а не това, което показват документите.  На това се опира историята в световен мащаб - има документи, има история, те просто не могат да защитят нито една от македонистките тези. Просто защото нямат документи за това.  \n-  Ще признаят ли обаче, че Самуил не е техен цар?   \n- Как да го признаят?! Трябва да посочат поне един средновековен автор, който да твърди, че Самуил е македонски цар. Няма как да стане, тъй като името Македония не съществува в онези години и малко хора го знаят. Всички, включително и сръбските автори, пишат, че по това време при българите \"се засили много един човек, син на велемощния комита Никола - Самуил, който стана цар на българите\"! Източниците са десетки. Можем да сложим на масата 20 средновековни автори, те не могат нито един. Можем да отидем да измъкнем камък от собствения им битолски музей и да ги ударим с него по главата. А  битолският музей е на племенника на Самуил, който пише: Аз, цар Иван Владислав, самодържец български, българин родом!.   \n-  Толкова ли е силна опозицията в Македония срещу подписване на договора? Хората на Никола Груевски от ВМРО-ДПМНЕ се заканиха да го бойкотират.   \n- Нека бойкотират, кой ги пита тях! Те са опозиция, стоят там и лапат мухите. Като им свършат парите, ще започнат да се предават.  \n-  Т.е. ще клекнат и ще направят компромис заради приближаването към Европа?   \n- Да, опозицията в Скопие разбра, че с македонистката теория, върху която беше построена държавата им, никога няма да влязат нито в ЕС, нито в НАТО - две силни световни организации. Трябваше да вземат решение - взеха го. Разбраха, че ще ги приемат, след като приключат с македонизма. Това е шанс за Македония.  И опозицията в Скопие  в крайна сметка ще клекне. Тя е откраднала много пари за десетте години управление.  Сега ги харчи. Като свършат, ще се предаде. Както се случи и с много наши партии.   \n-  Как обикновените македонци гледат на договора с България?   \n- Изследване на македонската телевизия Нова  показва, че 83.4 процента от обикновените македонци са за договора, дават си сметка кое е полезно за тях.  \n-  Очаквате ли нов голям наплив за български паспорти в Скопие?   \n- Зависи само от нас колко да приемем. В последните години български паспорти са получили около 120 000 македонци. Можем да приемаме 100 000 -200 000 годишно. Трябва да ги приемаме, какво му е рисковото? Тия хора са били българи. Те са извън България не по свое желание, а поради грешки на политиците. Ние имаме дълг към тези хора, който трябва да изплатим. Един от малкото начини за това е да ги приемем за наши граждани. В момента работя за една софийска болница, в която вече има осем македонци лекари - пет млади жени и трима мъже. Не е вярно, че им трябват паспорти, за да бягат на Запад. А и да отидат - какво? Ние не ходим ли?!  \n-  Имат ли основание упреците, че по време на Втората световна война нашите сили в Македония са проявявали насилие?    \n- Абсолютно невярно. Нашите сили в Македония специално, не говоря за окупационния корпус в Сърбия - това е друга тема, са се държали нормално с местното население, защото Македония е била част от Царство България. Полковете там, администрацията, са формирани от местни хора.  \nНачало на въоръжената борба на комунистите дава инцидент  в град Прилеп, при който младеж стреля в гърба на полицай, негов съсед.   \n-  Ще промени ли договорът за добросъседство предишните ви прогнози, че Македония е обречена на разпад?    \n- Сега ние не трябва да позволяваме Македония да се разпадне. Казвал съм, че искам Македония цялата. Много пъти са ме обвинявали, че съм искал да разделя Македония, за да вземем българската част, а Албания - албанската. Не, искам Македония цялата - една втора българска държава. Не ме разбирайте криво, не искам да я присъединявам. За какво ми е? Само мога да се скарам с Краси Каракачанов кой да е областен управител на Охрид!   \n-  Има ли шанс Македония да се излекува от прословутата си криза на идентичността?   \n- О,  те си знаят прекрасно, че са българи по произход, как няма да знаят - нали имат дядовци! Просто досега ги беше страх да го кажат, уволняват ги от работа, ако кажат, че са българи - и от частна, и от държавна. Сега вече  няма да е така - първо трябва да уволнят Зоран Заев, който каза, че българите и македонците са един народ. Значи и той е българин, познавам го отлично, от Струмица е.   \n-  Няма ли да му се случи нещо на Заев заради този смел ход?   \n- Може, всичко може в тоя свят.  \n-  Няма ли опасност споразумението да остане само на хартия?   \n- И двата парламента - и в София, и в Скопие, ще го гласуват.  Мнозинството в Скопие ще дойде от албанските партии, които подкрепят Заев. Друг е въпросът как ще се изпълнява.  \n-  Ние или Скопие печелим повече?   \n-  Договорът, както всички подобни, е от взаимна изгода. Завиждам на премиера Борисов за този ход, с който влиза в историята. С магистралите можеше да влезе и да излезе, но с този договор със сигурност влиза в историята като обединител, като човека, постигнал единствения исторически реванш, който беше възможен. Не можем да постигнем такъв реванш в Беломорието, в Одринска Тракия или в Северна Добруджа, понеже нашето население там е малцинство. Македония, където е мнозинство, но със сменено име, беше постигнат в крайна сметка исторически реванш, който връща към България 1.4 млн. души.  \n-  Доказваме ли с договора, че България е вече силен политически играч?   \n- От няколко години България по принцип е силен играч на Балканите. Противно на широко разпространените мнения, че в тая държава нищо не се произвежда, у нас в момента расте БВП, и то не с търговийка и туризъм, а с производство. В Пазарджик се открива завод с 2000 работни места. Само за шестмесечието сме продали електроника за 23.5 млрд. евро. България произвежда. При положение че примката от врата на българина все още не е махната напълно - има всевъзможни лицензионни и други спънки, които му пречат да се развихри. Но 3. 4 процента ръст на БВП и безработица 5.9 пункта - това го няма никъде в Европа. В никакъв случай не трябва да сме черногледи.  \n-  Как ще стоят нещата между нас и Македония след 10 години?   \n- Ще имаме една втора българска държава - като Кипър и Гърция, като Косово и Албания, като Австрия и Германия. Ставаме цивилизовани Балкани. Естествено, опасенията от ислямска дъга остават. Затова пък има сигурен начин за справяне - нарича се кьотек (бой, от турски - бел. ред.). Як кьотек на всеки ислямист, който надигне глава - те разбират само от това. \nИзточник: Марица\n", "date": "2017.08.02", "title": "Проф. Божидар Димитров обясни защо завижда на Борисов и как ще изглеждат България и Македония след 10 години"}
{"url": "https://www.blitz.bg/politika/lukarski-partiyata-na-khristo-ivanov-prodlzhava-s-liniyata-edni-protiv-drugi-sreshchu_news533555.html", "text": "\nПредседателят на СДС Божидар Лукарски заяви, че за коалиция в дясно може да се говори, когато има предизборна ситуация. \"Сега определено не мирише на избори\", констатира той в \"България сутрин\" по Bulgaria On Air. \nБившият министър на икономиката отбеляза обаче, че политическите процеси в момента не са толкова ясно изразени и не трябва да се избързва с говоренето за обединение. \n\"Политическата формация на Христо Иванов \"Да, България\" продължава да прокарва една линия, която не бих искал да определям като разделителна, но тя се състои от едни против, други срещу, и която твърди, че няма ляво и дясно\", посочи политикът и бе категоричен, че СДС не е съгласна с последното твърдение. \nДясната партия смята, че българският избирател все още се отъждествява като ляв, десен или центрист. Председателят на СДС подчерта, че формацията не чертае разделителни прегради и е отворена към всички. \n\"Дясното обединение не е парче, ние не лепим части от пъзел\", обясни думите си той. \nБожидар Лукарски коментира и Договора за добросъседство между България и Македония, като отбеляза, че той стои за пример и е завършек на многогодишен процес, който не е преминал лесно. \n\"Действията на Филип Димитров и Желю Желев са пример как могат да се случват нещата в световната политика\", заяви Лукарски. \n \n", "date": "2017.08.02", "title": "Лукарски: Партията на Христо Иванов продължава с линията едни против, други срещу"}
{"url": "https://www.blitz.bg/politika/borisov-se-pribra-v-blgariya-i-vednaga-zapretna-rkavi-obyavi-pred-ministrite-che-dava-23-mln-lv-za_news533587.html", "text": "\n Виждате от всички институции в Брюксел, външните министри на Германия, Франция, Швеция, Холандия, държавния департамент на САЩ дадоха пример с това как може без посредници между две съседни приятелски държави да се подписва Договор за добросъседство на тези размирни Балкани. Още веднъж благодаря. Това каза министър-председателят Бойко Борисов в началото на редовното правителствено заседание, предаде „Фокус“. \n„Искам специално да благодаря на вицепремиера Захариева, на нейния екип, на Каракачанов и на всички, които работиха активно. Най-сетне подписахме Договора за добросъседство с Р Македония. Още веднъж благодаря“, заяви Борисов. \nВеднага след това той започна по дневния ред. \"2,3 млн. лв. отпускаме за ремонт и създаване на нормални условия за живот в Софийската духовна семинария, посочи Борисов. „Поканил съм отец Пахомий – ректор на Софийската духовна семинария „Св. Иван Рилски“. През годините много манастири, много църкви се направиха, отремонтираха се, но се оказа, че там, където се подготвят кадрите, където се обучават, където е живата сила, както е казано, учат и живеят семинаристите в изключително лоши условия. \nОтец Пахомий направи едно предложение и ако МС подкрепи точка 5, 2,3 млн. лв. отпускаме за ремонт и създаване на нормални условия за живот, за учене на семинаристите в Духовната семинария“, заяви премиерът.\n", "date": "2017.08.02", "title": "Борисов се прибра в България и веднага запретна ръкави! Обяви пред министрите, че дава 2,3 млн. лв. за..."}
{"url": "https://www.blitz.bg/obshtestvo/ninova-ss-silni-dumi-za-dneshniya-praznik_news533599.html", "text": "\n „Поклон пред героите от Илинденско – Преображенското въстание, дали живота си за България и обединен народ. Въстанието показва доблестта, непримирението, решимостта и родолюбието на българите”. Това написа лидерът на БСП Корнелия Нинова във Фейсбук.  \n„Вече 114 години този подвиг възпитава в ценности и идеали, които градят националното ни самочувствие. Днес най-важният урок е да ги съхраним и да се подкрепяме като нация”, пише още тя.    \n \n", "date": "2017.08.02", "title": "Нинова със силни думи за днешния празник"}
{"url": "https://www.blitz.bg/politika/lilyana-pavlova-obyavi-mototo-na-nasheto-evropredsedatelstvo-ima-iznenada_news533603.html", "text": "\"Съединението прави силата\" - надписът над българския парламент е взет назаем и за българското европредседателство. Това обяви след заседанието на правителството министър Лиляна Павлова, предава Канал 3.\n По думите ѝ утвърждавайки и слогана, се завършва и визуализацията на това как ще изглежда българското председателство.  \nМинистрите одобриха календара на събитията - над 230 у нас. Кабинетът на Юнкер поискал изтегляне на датата на откриване на председателството. То ще бъде на 4 януари в Народния театър, обяви още Павлова. На следващия ден ще има съвместно заседание на нашето правителство със състава на Европейската комисия. \n", "date": "2017.08.02", "title": "Лиляна Павлова обяви мотото на нашето европредседателство, има изненада"}
{"url": "https://www.blitz.bg/ikonomika/maya-manolova-s-goreshch-komentar-ot-varna-za-krakha-na-pikadili_news533642.html", "text": "\n Работниците с неизплатени заплати у нас трябва да могат в срок до 12 месеца да кандидатстват за възстановяване на средствата от фонда за гарантиране на вземанията. В момента това време е прекалено кратко – едва три месеца. Същевременно малцина успяват да се възползват от събраните във фонда 250 милиона лева, съобщава Moreto.net. \n Това коментира във Варна омбудсманът Мая Манолова, преди срещи с жени и мъже от инициативния комитет на служителите в „Пикадили“, както и с представители на фирмата „Селект Трейд“, предаде репортер на Moreto.net. \n Според обществения посредник, няколкото стотин души, работили във фалиралата верига супермаркети, все още имат шанс да си получат забавените възнаграждения. Но за целта са необходими промени в Кодекса на труда. \n По думите й, именно в историята с неизплатените заплати в „Пикадили“ могат да се видят всички пробойни в българското законодателство и цялата наглост на някои работодатели. А примерите са многобройни: работници биват продавани заедно с инвентара, докато ръководството на фирмата се крие от тях, не се плащат заплати, не се внасят осигуровки. Държавата също я няма, за да подкрепи със своите действия работниците и да има справедливост. \n Според Манолова, дори и за 6 месеца, както предлагат депутатите, трудно може да се прекрати трудовото правоотношение и да започне производство по несъстоятелност срещу фирмата с решение на съда. „Представете си кой съд в рамките на три месеца ще започне такава процедура. Особено когато не е по искане на работодателя. Още повече, че работникът не може да подаде молба за започване на производство по несъстоятелност. Той трябва да чака добрата воля на някой кредитор да започне производство, за да може да се включи в тези срокове“, каза още омбудсманът. \n Тя увери, че ще настоява не само за удължаване на времето за кандидатстване към фонда, но и за забрана да се продават фирми на клошари без да са платени възнагражденията на служителите. И засега е получила уверение от лидера на мнозинството в парламента, че предложението ще бъде преразгледано. \n По данни на омбудсмана, средногодишно по 1 милион лева от въпросния фонд се възстановяват на служители с неизплатени заплати. Ако поправката с 12-те месеца бъде направена обаче, повече от измамените работници ще могат да вземат до 6 заплати в размер до 1200 лева. А общият разход за подобни случаи ще набъбне до около няколко десетки милиона лева. \n", "date": "2017.08.02", "title": "Мая Манолова с горещ коментар от Варна за краха на „Пикадили“!"}
{"url": "https://www.blitz.bg/politika/vazhno-ot-dondukov-2-radev-dade-otsenkata-si-za-dogovora-mezhdu-blgariya-i-makedoniya_news533643.html", "text": "Държавният глава даде висока оценка на подписания вчера Договор за приятелство, добросъседство и сътрудничество между Република България и Република Македония и подчерта, че от днес е отворена нова европейска страница в двустранните отношения. Президентът Радев напомни, че подписването на договора е станало възможно благодарение на дългогодишните усилия на дипломати и държавници.\nБългарският държавен глава призова за скорошна ратификация на договора от парламентите на двете страни, изпълнение на условията, заложени в договора, и осъществяване на договорените проекти в името на благоденствието на гражданите на двете държави. Той подчерта необходимостта от системни усилия за реализацията на договора. \nРумен Радев честити празника Илинден на всички граждани на Република България и Република Македония.\n", "date": "2017.08.02", "title": "Важно от \"Дондуков\" 2! Радев даде оценката си за договора между България и Македония"}
{"url": "https://www.blitz.bg/ikonomika/moskovski-s-vazhna-ikonomicheska-novina-za-bdzh_news533649.html", "text": "\n Министерски съвет реши над 60 млн. лв. да бъдат преведени възмездно от Министерството на финансите към БДЖ. Това съобщи пред журналисти министърът на транспорта Ивайло Московски. Той подчерта, че става въпрос за възмездно финансиране, т.е. останалите сектори в държавата и данъкоплатците няма да бъдат ощетени с тези пари, които получава БДЖ. \n\"Системата на транспорта има ангажимент да възстанови тези средства към бюджета до края на 2018 г.\", подчерта транспортният министър. Московски каза, че, погасявайки дълговете, дружеството ще може да си стъпи на краката. \"Надявам се през есента успешно да стартира и процедура, която да позволи закупуване на нов подвижен състав за БДЖ, което да осмисли огромните инвестиции, които правим в железопътна инфраструктура\", съобщи още министърът на транспорта. \nТой обясни, че допреди няколко месеца не е имало законово основание да бъде предоставен ресурс на железниците да могат да си погасяват дълговете заради изчакването на т.нар. нотификация или одобрение за държавна помощ за БДЖ. \"Тъй като това стана факт преди няколко месеца, отпускането на средства вече е възможно\", посочи министърът. \nМосковски съобщи, че 42 млн. лв. още днес ще бъдат върнати на бюджета, тъй като те трябва да погасят една активирана стара държавна гаранция, т.е. ангажимент от бюджета към Световна банка.  \nМинистърът посочи, че 42 млн. лв. от дълговете на БДЖ ще бъдат погасени с тази сума и 20 млн. лв. от тях ще бъдат разпределени за погасяване на т.нар облигационен заем към пет банки, които всъщност са финансирали тази облигация на железниците.\n", "date": "2017.08.02", "title": "Московски с важна икономическа новина за БДЖ"}
{"url": "https://www.blitz.bg/analizi-i-komentari/sbrkaniyat-adres-na-grantovete_news533657.html", "text": "Продължава кампанията по дискредитиране на приетите миналата седмица промени на Закона за съдебната власт и Наказателно-процесуалния кодекс. Добре познатите кръгове, гравитиращи около подсъдими и обвиняеми олигарси, упорито правят опити за манипулиране на обществото – създавал се трибунал, ”честните“ съдии щели да пострадат, вредно било корупцията по високите етажи на властта да се бори от Специализирания наказателен съд, трябвало да се запази досегашната практика – министри, депутати, кметове и други властимащи, които са уличени в корупция, да са подсъдни на Софийския градски съд.\nС подобни, а и други, също така несъстоятелни аргументи, политизирани магистрати, платени анализатори и провалени политици таят напразни надежди, че обект на заблудите им ще стане, както цялото общество, но най-вече и Румен Радев. Президентът е този, който може да наложи вето и да отложи влизането в сила на поправките. \nОсвен ЗСВ и НПК, в обект на атаки вече се превърна и представеният в началото на седмицата проект на Закон за борба с корупцията, който Народното събрание ще гласува през есенната си сесия. \nПравомощията на Антикорупционния орган (т.нар. Комисия “Антикорупция”) били близки до тези на някогашната Държавна сигурност, защото щяло да има агентурен апарат и право на прилагане на специални разузнавателни средства. Само формално, тези неверни твърдения са дело на добре познати “професионални” протестъри. Истината е, че те се фабрикуват от лобистки кръгове от адвокати на група олигарси, които нямат интерес у нас да се наложи “върховенство на правото”, защото така биха изгубили властови позиции в правосъдието и други сфери на публичната власт. \n \n \nТипичен пример за манипулация е самото писмо на компрометирания Съюз на съдиите в България, с което шепа обвързани с олигархията съдии се опитват да изпросят президентско вето. Кой дава правото на ССБ да твърди, че представлява съдиите в България? Правят го медиите на скандалните бизнесмени Иво Прокопиев, Огнян Донев, Сашо Дончев, Гриша Ганчев, както и на бившата говорителка на Иван Костов - Стоянка Георгиева. Самото ССБ твърди, че има точно 906 члена, но крие имената им. Иска налагане на вето и върху задължението – съдии, прокурори и следователи да декларират членство в професионални, но и в тайни организации. Парадоксалното в случая е, че въпросната съсловна организация се припозна като “мишена” на оттеглената от депутатите поправка за спиране финансирането на магистрати от чужди държави и фондове. \nОт ССБ твърдяха, че парите, които получават от чужди донори, осигурявали обучения на съдии в чужбина, издаването на специализирана литература, но дали това е така? Съмненията остават, най-малкото, защото няма независим, външен одит, който да провери – дали парите, които ССБ са получили от чужди фондации и европейските фондове, не са отишли за командировки само на 15-20 съдии, които представляват върхушката на организацията. Съдии, които са позиционирани предимно в софийските съдилища. Колко от парите, огромната част от които са на американските данъкоплатци, са отишли за магистрати от страната, а и за съдии от най-натоварените съдилища като Софийския районен съд или Софийския градски съд, но не пожелали да участват в паралелната дейност на ССБ – да е проводник на олигархични и властови интереси в правосъдната система. \nТочно заради организации като т.нар. Съюз на съдиите в България – Фондация “Америка за България” понесе тежки имиджови щети, защото с парите на нейните донори, т.е. американските граждани, бе изградена прослойка от съдебна номенклатура, която се интересува от хонорарите си и овладяването на поредното шефско място в правосъдието, но не и от това, за което са в системата – да правораздават и да осигуряват справедливост и възмездие. \nНещо повече, въпросната съдебна номенклатура е основен виновник и за общото недоволство, както на чуждестранни инвеститори, но най-вече на българския гражданин, от правосъдната система у нас. Няма как да е друго, когато въпросните съдии, дори не крият обвързаността си с адвокати на престъпници и олигарси. Излиза, че адресатът на грантовете е сбъркан, защото милионите долари са осигурили единствено добър социален стандарт на шепа самоопределили се за “елитарни” магистрати, без от това да са произлезли ползи – ефективно осъдени корумпирани политици и престъпно забогатели олигарси, както и обществено доверие в Темида. А парите – никак не са малко. Кратка справка от последните години показва: През 2010 г. холандската държава отпуска на ССБ 698 000 евро за организационно укрепване. През 2012 г.  Фондация “Америка за България” отпуска 420 000 лева на ССБ за комуникация – издаване на съдийски вестник. После следват още 150 000 евро, пак от Холандия. През 2015 г. отново от Фондация “Америка за България” към ССБ отиват още 436 000 лв. Списъкът може да бъде продължен, защото ССБ е бенефициент, още преди учредяването на “Америка за България”, по различни публични програми за подкрепа от САЩ. \nНо не само усещането у гражданите и чуждестранните партньори на България за несправедливост и неработеща съдебна система, показва, че адресатът на грантовете е сгрешен. Показаха го и самите над 2300 български съдии, които участваха в преките избори за членове на новия Висш съдебен съвет. Макар от ССБ да обявиха, че не участват със собствени кандидати, имаше трима техни добре известни представители, разбира се от софийски съдилища. Далеч по-важното, нито един от тримата не събра подкрепа и не стана член на ССБ. Излиза, че дори съдиите не вярват на върхушката, подсигурила си допълнителни възнаграждения от командировъчни и хонорари. За безплатните тежки трапези и коктейли, да не говорим. \nТези, а и много други примери, за разминаване между заявени намерения и реални действия, често остават скрити и заради напълно изкривената медийна среда в България. С пари на американските граждани – при това със суми от порядъка на половин-един милион долара на година, се плаща съществуването на фабрики за “фалшиви новини”. Нещо повече, изданията, които Фондация “Америка за България” субсидира, се превърнаха във флагмани на антиамериканската пропаганда в последната година. \nЧитателите на “Капитал”, “Дневник”, “Медиапул” ежедневно биват облъчвани с подигравателни и уронващи престижа на американския президент и администрацията на Белия дом публикации. Подобни действия несъмнено се отразяват негативно върху възприятията на българската общественост, която става свидетел на шизофренната ситуация, в която от данъците на американските граждани се захранват поръчкови “медии”, които работят срещу публичния имидж на държавния глава на Съединените щати. \n  \n \n", "date": "2017.08.02", "title": "Сбърканият адрес на грантовете"}
{"url": "https://www.blitz.bg/politika/borisov-otseche-nyama-po-dobri-ot-nas-no-tryabva-vseki-den-da-se-dokazvame-i-izplnyavame-obeshchanoto-stenograma_news533665.html", "text": "\"Всеки ден работа! Просто нямаме алтернатива, няма по-добри от нас и всеки ден трябва максимално да се доказваме и да си изпълняваме програмата. Това заяви министър-председателят Бойко Борисов по време на днешното правителствено заседание, на което беше приета Програмата за управление на правителството на Република България за периода 2017-2021 г. „Това изпълним ли го, мисля, че ще се случат доста по-добри неща“, добави премиерът. Той напомни, че документът е съставен в изпълнение на подписаното Коалиционно споразумение между Политическа партия ГЕРБ и Обединени патриоти – НФСБ, АТАКА, ВМРО, и е съобразен с приоритетите за управление към него\". Това заяви премиерът Бойко Борисов на днешното заседание в Министерски съвет.\n\"Управленската програма обхваща 20 области, за които правителството на България набелязва 65 приоритета и 902 мерки, чрез които ще се реализират основните приоритети на коалицията. Общата цел на коалиционното правителство е: доходи, сигурност, икономически прогрес, свобода и демокрация, сила на предприемаческия дух и прозрачност на управлението. \nС приемането на програмата правителството застава зад своя ангажимент за устойчиво нарастване на доходите, ограничаване на негативните демографски тенденции, минимизиране на рисковете и неутрализиране на опасностите за националната сигурност на България, гарантиране на ефективна, бърза и справедлива съдебна власт, провеждане на решителна политика за ликвидиране на неграмотността, подобряване здравето на нацията, гарантиране на енергийната сигурност на страната, повишаване растежа и конкурентоспособността на българската икономика. \nПравителството извежда в отделен приоритет мерките за намаляване на административната тежест за гражданите и бизнеса и развитието на електронното управление. Приоритизирането на откритото управление като политически ангажимент осигурява на гражданите и техните организации възможности за участие в управлението и информираност за дейността на държавните органи\", каза още лидерът на ГЕРБ.   Ето я и цялата СТЕНОГРАМА от днешното заседание на Министерски съвет: \nТочка 24 \nПроект на Решение за приемане на Програма за управление на правителството на Република България за периода 2017-2021 г.  \nБОЙКО БОРИСОВ: В изпълнение на подписаното Коалиционно споразумение между Политическа партия „ГЕРБ“ и „Обединени патриоти“ – НФСБ, „Атака“ и ВМРО, е изготвен проект на Програма за управление на правителството на Република България за периода 2017-2021 година. \nПроектът на Програмата за управление е съобразен с приоритетите на управление към Коалиционното споразумение и обхваща 20 области, за които правителството на България набелязва 65 приоритета и 902 мерки, които ще допринесат за тяхното развитие. \nИмайте предвид, че има да се свърши много работа. Много е направено, но и много трябва да се направи. Особено важно, към регионалното министерство – „Хемус“ – ускорено, максимално бързо; ТОЛ-системата – ускорено, максимално бързо. Административните тежести – към Министерството на икономиката и Агенцията за електронно управление. И всеки един от вас по темите: реформите и продължаването на това, което се прави в правосъдието и сме поели като ангажимент; образованието е изключителен приоритет на коалицията – не само с финансирането в повече, но и самите програми. Виждате, огромни инвестиции идват в България, завод след завод се строи – квалифицираната работна ръка, експертното ниво, максимум трябва да можем да отговорим на интереса, който има към България. \nРазбира се, социалната сфера. Но не само повишаване на пенсиите, а и всички тези приоритети, за които говорихме в предизборната кампания, особено за инвалидните пенсии. Особено за фалшиви ТЕЛК-ове. Особено това, което точи бюджета и в същото време не играе ролята, за която става въпрос. Същото касае и здравеопазването. Огромни пари се наливат в здравеопазването, а хората все още очакват не само качествена, но и бързата помощ, спешната помощ. Доста се направи по материалната база, в подготовката, в квалификацията, но разчитаме изключително на ръководството на Министерството на здравеопазването. \nВътрешните работи. Радев, колко души сме назначили вече на тези 1000 бройки, които казахме? \nВАЛЕНТИН РАДЕВ: Над 700. \nБОЙКО БОРИСОВ: Над 700 вече сме назначили. Другите в момента са на курсове, тъй като шестмесечни курсове трябва да минат и не можем да ги назначим, но се надявам в следващите седмици да изпълним и поетия ангажимент за 1000 нови полицаи, които да отидат там. \nС всеобщите усилия на парламентарните групи беше променен и законът и вече се изплащат парите за летните униформи и тези, които… \nВАЛЕНТИН РАДЕВ: От вчера. \nБОЙКО БОРИСОВ: От вчера. Така че, много и от нещата, които сме описали в програмата, вече са свършени или се свършват. Договорът за добросъседство с Македония – към днешна дата и това е изпълнено. \nВ сферата на отбраната сме направили цял План на действие, който поетапно, постепенно, на базата на индустриалното сътрудничество, на повишаване капацитета и качеството на Българската армия, да се прави, а не така – даване на една купчина пари без да се направи необходимата оценка, кое е най-важно и къде най-напред трябва да се дадат. \nС една от точките от днес стартираме в Министерството на транспорта процедурите за обновяване на подвижния състав, влаковете и локомотивите, тъй като особено сега, в жегите, ежедневно се палят поради възрастта им, която надвишава на много от вас годините. Това също е приоритет. \nЗнаете, изградихме стотици километри нови жп линии, рехабилитирани с нови контактни мрежи, които позволяват до 180-200 километра в час да се движат влаковете. Искам да видя по София – Бургас, София – Варна нови влакове. 100% екологично чисто и много по-сигурно. \nС АПИ в неделя правихме едно съвещание, Министерството на транспорта, регионалното министерство и АПИ, и трябва да ви кажа, че ние започваме да мислим до Пловдив да оширяваме „Тракия“ с още една лента. Извадихме статистиката от камерите на АПИ – между 45 и 50 хиляди автомобила се движат по „Тракия“ на денонощие. От това с години наред ужасяващо обжалване на решенията по ТОЛ системата, нямащо нищо общо с правосъдието и с нормалната бизнес практика, държавата губи, Валери, милион и половина на ден! По най-елементарните сметки, от това, че нямаме ТОЛ система, милион и половина на ден! 25 хиляди ТИР-а са минали за три дни. В момента, в който се произнесе КЗК, минута след това пристига жалба! Години наред! Защото, по най-елементарните, пак казвам, сметки, поне милиард и триста, милиард и петстотин директно… Това са сметките. Сиреч, ние и „Хемус“, и Ботевград – Мездра, и тунела под Шипка можем да направим без въобще да пипаме парите от бюджета. И тогава вече ще се съглася и с колегите патриоти, че имайки ТОЛ-системата можем да освободим около милиард и половина да мислим за пенсии и за другите социални неща. Без да пипаме парите от бюджета сметките излизат, без тези трансфери, които сега правим. ТОЛ системата ще даде възможност да поддържаме и да градим нови пътища. Милион и половина на ден губим! Обжалване, обжалване, обжалване, обжалване от „Суходолска“ №3, обжалване от „Суходолска“ №3. Проверихме жалбоподателя, той мете пред „Пирогов“, нали разбирате? Това е блокаж и ако не можем да преодолеем точно този проблем, за да направим ТОЛ-системата, съм възложил на регионалното министерство – държавно предприятие по специалния Закон за обществените поръчки. И ще го направим. Просто не можем да допускаме повече такива пари да се губят. \nВ същото време, представете си 50 хиляди автомобила на денонощие. Всеки стандарт в строителството, който отворите, ще ви покаже, че на третата, четвъртата, петата година трябва да се подменя асфалтът при такова натоварване. И ние тогава пак трябва да даваме по 100 милиона за отсечките да започнем да ги ремонтираме. \nПри положение, че в цял свят това е направено и се прави – в България се блокира. Ако и сега не стане, ще търсим вашата подкрепа да го направим по този начин, с държавно предприятие. Целта ни е юли-август догодина ТОЛ системата да работи. Смятайте колко пари ще се загубят и са загубени за тези години досега. \nДа ви информирам – усилено работим по „Хемус“, четирите ЛОТ-а, едни са на търг, а други се проектират. Малко я дърпаме откъм Угърчин отгоре магистралата, защото, ако си представите Стара планина отдолу имаме подбалканската линия, която обслужва тези градове, а „Тракия“ минава по равнината, за да е по-евтино и по-бързо строителството. Тук имаме стария път, който върви София – Велико Търново – Шумен и леко отгоре в Дунавската равнина, където е по-лесен теренът, малко над Търново, между Търново и Плевен, минава и ще я заустим в новия ЛОТ, който е от Белокопитово към Търговище. В момента би трябвало да започват да го строят, нали така? \nМАЛИНА КРУМОВА: Да. \nБОЙКО БОРИСОВ: Минаха търгове и всичко, така че там атакуваме и започваме да го строим. С една дума, да можем максимум в мандата да отидем до Търново и до Търговище, образно казано, с „Хемус“. \nВие виждате – в момента, в който заявихме твърдо, че ще се прави, се събуди интересът за инвестиции. Ще видите другия месец по Плевен, Севлиево, Габрово какви заводи и какви интереси има на инвеститори за заводи, включително за 8 хиляди работни места за Плевен. Така че, това паралелно с всичко друго регионалното министерство трябва да го направи. \nС македонския премиер си говорим, Каракачанов беше, и казва: „Всички хора, които си идват от морето, казват колко е чисто Черно море вече“. \nВсички тези пречиствателни станции, които се изградиха по реките и по морето си дават резултат. \nМАЛИНА КРУМОВА: И имаме още много да градим. \nБОЙКО БОРИСОВ: Много се изградиха, много ще градим. Това са програми и за това ви трябва стабилност и яка работа. \nСъщото и за енергетиката. Също огромни пари се изливат в селското стопанство. Там Порожанов също има какво още да доусъвършенства. Предстои председателство, Министерството на културата с всички свои програми, Пловдив – столица на културата, младежка столица – Варна. \nТези дни с Варна се занимаваме, защото Бургас доста ги изпревари. В момента в града целият трафик от „Хемус“ и от аерогарата се набива вътре в града. Да не говорим към двете пристанища – Изток и Запад, ТИР-овете със селскостопанска продукция и с товари, които отиват към корабите. Огромно натоварване! Затова говорихме с министър Московски, със синдикатите, с местните синдикати и тези дни ще отида до Варна, да направим едно голямо съвещание със синдикатите, с пристанището, с кмета, с общинските съветници. \nИдеята ни е самото пристанище Изток (там дадохме имоти на общината и това стана най-атрактивната, най-приятната част на града; хората непрекъснато се разхождат, концерти се правят и просто градът се отвори), идеята ни е да инвестираме малко пари допълнително и всички тези товарителни докове да ги преместим на Запад и всъщност това пристанище да остане за ресторанти, кафета, яхти и да отворим града. Да дадем възможност да развием града в тази посока и да стане една действително прекрасна зона, като във всеки един морски град. Защото на Бургас му направихме морската градина, направихме обходите. Валери като си отиде, му е драго. А като отидеш във Варна, пристанището затиска града и не му дава да се разтвори в посока „Галата“, на там може да расте градът. Това искаме да направим. \nДва булеварда има – за единия 75 милиона. Уреждаме днес с Министерството на финансите, кметът трябва да е тук, с Европейската инвестиционна банка, където на практика парите са без лихва. Ще окажете на кмета максимално помощ, с Горанов съм говорил. Със 75 милиона правим две по две платна с две локални отстрани. Всъщност, от влизането във Варна излизаш горе чак към Аксаково вече и тръгваш на север. Двете платна ще са директни с три кръстовища на две нива, а през локалните ще могат да се използват и от кварталите. Целта е този трафик да се изкара натам. А с 9 милиона правим един допълнителен път и всички ТИР-ове ги изкарваме директно да отиват на пристанището. \nОт друга страна, това са и работни места. Така, че това възнамеряваме да направим. \nЧетири милиона по „Региони в растеж“ има за Математическата гимназия, която влиза в програмата за образование и на двете партии. Те искат и библиотека, но засега нека да направим тези неща. Мисля, че за Варна ще е добре сега да стартираме с тези няколко проекта. \nПорожанов! \nРУМЕН ПОРОЖАНОВ: Само да Ви допълня, очакваме най-голямата реколта въобще, която ще бъде, за пшеница и ечемик. Другата седмица ще обявя официалните резултати. \nБОЙКО БОРИСОВ: Най-големите резултати от…? \nРУМЕН ПОРОЖАНОВ: Реколта на пшеница и ечемик. \nБОЙКО БОРИСОВ: За последните месеци или години? \nРУМЕН ПОРОЖАНОВ: Не, за последните години и то с много по-добро качество, тъй като миналата беше рекордна, а сега ще е още по-голяма, с много по-добро качество от миналата година. \nРазбира се, говорейки за това, тук веднага го прехвърлям към програмата и към модерното и конкурентоспособно земеделие, а то не би се случило без цялостната подкрепа – и европейска, и национална, в последните години. \nСамо за да добавя това, което Вие казахте за пристанищата. Вече близо един милион от новата реколта е заминал и се товари за износ, до момента само.  \nБОЙКО БОРИСОВ: Един милион! \nРУМЕН ПОРОЖАНОВ: Един милион тона. В момента много активно се товари на всички пристанища. Другата седмица ще дам конкретни числа и резултати. \nБОЙКО БОРИСОВ: За това тук ще търсим максимална подкрепа да го направим. \nЕнергетиката да не пропуснем и европейския газов хъб. Вчера подписахме Меморандум за газова свързаност с Македония, електрически далекопроводи и т. н. Много още трябва да се направи и да се ограничат всички течове. \nДа не пропусна и спорта, разбира се. \nВсеки ден работа! Просто нямаме алтернатива, няма по-добри от нас и всеки ден трябва максимално да се доказваме и да си изпълняваме програмата. Това изпълним ли го като програма, аз мисля, че ще се случат доста по-добри неща. \nВАЛЕРИ СИМЕОНОВ: От името на Коалиция „Обединени патриоти“ изразявам задоволство от подготвения документ. Програмата е добра, доста детайлна, стегната. Да благодаря на екипа, който работеше по програмата – изключително уместните далновидни действия на госпожа Бъчварова и на госпожа Немска, които бяха в основата на изготвянето на този документ. Сега вече нашите опоненти трудно ще могат да предявяват претенции. \nНо все пак, искам да обърна внимание, че тази програма е коалиционна, че носим отговорност съвместна и апелирам за мобилизация за изпълнението на тази програма. Редно е да се отбележи, че една част от заложените приоритети и мерки вече са направени, за разлика, например, от управлението по време на 43-ото Народно събрание, когато направихме програмата, все още нямаше почти нищо направено, сега вече имаме доста неща, с които можем да се похвалим. \nОбръщам внимание на уважаемите колеги министри, че във връзка с Председателството на България и с оглед на това, че те са доста ангажирани с пътувания и със странични ангажименти, би било редно да не се допуска някакво забавяне с оглед на това, че част от нещата и приоритетите ще бъдат прехвърлени за изпълнение, условно казано на втория ешелон. Но вашите задължения си остават, никой няма да ни остави половин година да забавим темпото. \nВ заключение да пожелая тази програма да бъде реализира в максимална степен в определения за целта период от време. \nБлагодаря. \nКИРИЛ АНАНИЕВ: Може ли, господин премиер? \nБОЙКО БОРИСОВ: Слушам Ви. \nКИРИЛ АНАНИЕВ: Уважаеми господин премиер, уважаеми дами и господа министри, ние сме направили няколко бележки, надявам се да бъдат отразени в окончателния вариант на програмата. Някои от тях са технически, някои от тях са обаче по същество, особено тази, която е предвидена в раздела за културата, където е предвидено една част от парите, събрани по Закона за хазарта, да отиват за култура. Този текст противоречи на Закона за публичните финанси. Има бюджетна процедура, по която ние разглеждаме всички искания на министерствата, в това число и на сектор „Култура“. Не е редно в един закон, който не е основен закон, да се променят принципи, заложени в Закона за публичните финанси, заради което предлагаме по Раздел 12 – „Култура“, Приоритет 37, предлагаме Цел 135 – Мерки 512 и 514 да отпаднат. \nСъщо така имаме бележки по отношение на предложенията за законодателни инициативи в Закона за местните данъци и такси. Считаме, че е необходимо да направим едно проучване дали общините ще могат да осигурят необходимия финансов, кадрови, технологически и технически ресурс, включително за отговарящите за изискванията на интерфейс, софтуерни компоненти, сървърни компоненти и т. н., за да може да бъде изпълнено това предложение, което се прави на стр. 108 от законодателната инициатива. \nИмаме и технически бележки. Надявам се това, което сме предложили, да е разгледано и в окончателния вариант на програмата да бъде отразено. Но тези две бележки са съществени и затова реших тях специално да ги посоча в моето изказване. \nПодкрепяме и считаме, че програмата е много добре разработена, има визия, има цели, може би някои от тях за първи път се поставят и е хубаво тя да получи сериозна публичност. \nБОЙКО БОРИСОВ: Програмата е на базата и на коалиционното споразумение, и на желанието ни, водейки цялата тази политика… Кой не иска на културата да дадем повече пари?! Искаме и ще търсим варианти. Разбира се, основният Закон за публичните финанси, всичко това, което ние предлагаме, ще отиде в парламента, ще се водят дебати, ще се отстояват. Така че, ние даваме една рамка – 902 неща, които считаме, че могат да се направят. Ние 900 да направим, тези 2 да не ги направим, аз мисля, че ще бъде една действително програма максимум. \nСлушам! \nВАЛЕРИ СИМЕОНОВ: Една непълнота в тази програма, голяма липса има, с която се гордея – липсват чуждици, няма слогани в програмата, няма и визия, господин Ананиев, има виждане. \nБОЙКО БОРИСОВ: Ние сме такова правителство – с патриотична насоченост. \nПриехме точка 24. \n \n", "date": "2017.08.02", "title": "Борисов отсече: Няма по-добри от нас, но трябва всеки ден да се доказваме и изпълняваме обещаното (СТЕНОГРАМА)"}
{"url": "https://www.blitz.bg/obshtestvo/angel-dzhambazki-dogovort-za-dobrossedstvo-s-makedoniya-shche-prekrati-propagandata-i-shche-ni-donese-prosperitet_news533524.html", "text": "Има символика договорът за добросъседство да бъде подписан точно днес, на Илинден. Договорът отваря нова страница, защото години наред чужди сили, предимно в Белград, се стремяха да държат един братски народ разделен. Да насаждат недоверие, подозрение и омраза от двете страни на една ненужна на нас граница. Договорът отварят врататa за едно добро бъдеще, каза евродепутатът Ангел Джамжазки в ефира на bTV.\nСпоред професор Боян Чуков този договор е една позитивна крачка в правилната посока. Анализите на колеги посланици обаче не дават основания да се радваме предварително. В документа има доста неясни формулировки. Форсирането на този договор се дължи на кризата с Катар. Договорът ще позволи ускореното приемане на Македония в НАТО,  това ще удари газовите потоци на Москва. \nДжамбазки отвърна като заяви, че в наш интерес е през България да минават колкото се може повече транспортни коридори и газопроводи. „При едно пълноправно членство на Македония в ЕС ще имаме възможност да поправим несправедливостите от миналото. Нашият интерес е с влизането си в НАТО и ЕС, Македония да махне границата и народите да се обединят”, каза още Джамбазки. Що се отнася до противоречията в общата ни история, Джамбазки каза, че това е пропаганда на трети страни, които се опитват да насаждат омраза в един братски народ. С влизането на страната в ЕС тази пропаганда ще престане.             \nЧуков също бе категоричен, че трябва да имаме прекрасни отношения с всичките ни съседи, особено с Македония. \nДжамбазки също отбеляза, че с подписването на договора ще стане възможно включването на България и Македония в новия „Път на коприната”, по който с две седмици по-рано ще пристигат в Европа стоките от Иран и Китай, а новата железопътна връзка между Скопие и София е част от този транспортен коридор. \n \n", "date": "2017.08.02", "title": "Ангел Джамбазки: Договорът за добросъседство с Македония ще прекрати пропагандата и ще ни донесе просперитет"}
{"url": "https://www.blitz.bg/analizi-i-komentari/stratfor-s-analiz-do-kakvo-shche-dovede-strategiyata-na-asimetriyata-v-otnosheniyata-naprezhenieto-i-vikhrushkata-mezhdu-sashch-i-rusiya_news532817.html", "text": "\n Stratfor направи прогнозен анализ на отношенията между САЩ и Русия. Важните точки, които бяха набелязани в него, са: \n· Нарастващото напрежение между Москва и Вашингтон ще накара Русия да провежда политика на асиметрични реакции срещу действията на САЩ \n· Тези разширени и косвени реакции може да са насочени срещу съюзниците на Съединените щати \n· Една от потенциалните мишени на Москва е Украйна, която е уязвима за няколко потенциални действия на Русия, например директно анексиране на територия, чрез подрепяната от Кремъл Малорусия. \nНапрежението между  САЩ  и  Русия  отново се покачва. Въпреки вихрушката от дипломатическа активност между Москва и Вашингтон през последните седмици – включително срещата очи в очи между президента на  САЩ Доналд Тръмп  и руския му колега  Владимир Путин  на 7 юли – двете страни не осъществиха някакъв значим напредък в намирането на разрешение по някой от многото спорни въпроси. Например, среща проведена между руски и американски представители на 17 юли, не успя да намери разрешение на спора, заформил се, около отнемането на имоти на руското посолство в  САЩ . След това, на 25 юли, Специалният представител на  САЩ  за Украйна  Кърт Волкър  заяви, че Вашингтон обмисля дали да изпрати летално оръжие на Киев. Два дни по-късно американският Конгрес увеличи натиска, приемайки закон за разширяване на санкциите срещу Русия и отрязвайки пътя на Тръмп към евентуалното им премахване. \nПрогреса в урегулирането на различията убягва на  САЩ  и  Русия  и стратегическите пропаст между тях се разширява ден след ден. Усилвайки напрежението върху Москва и не правейки никакви концесии от своя страна, Вашингтон предизвика изблик на агресивна реторика от страна на Кремъл. В деня, след като бе приет законопроекта за новите санкции в Камарата на представителите на  САЩ ,  Константин Косачев , Председателят на комисията по международни дела към Съвета на Руската федерация заяви, че „бъдещата деградация на двустранните отношение става неизбежна“. По-нататък той подчерта, че реакцията срещу действията на  САЩ  „няма да бъде симетрична, а болезнена за американците.“ \nОбещанието на  Косачев , да се приложи несиметричен отговор предполага, че Кремъл няма да отвърне на санкциите - със санкции, нито ще се спре с решението да изгони част от американските дипломати в Москва и да отнеме два обекта, принадлежащи на посолството на  САЩ . Това никак не изглежда изненадващо, тъй като Русия има далеч по малко влияние върху икономиката на Съединените щати, отколкото Вашингтон има над Москва. Рестрикции върху американски компании или дипломатически лица ще имат минимален ефект върху политиката  САЩ . Още повече, че новите американски санкции препятстват участието на американски фирми и лица в разработването на енергийния сектор на Русия и допълнителни действия в тази посока само ще нанесат повече щети на икономиката на страната. Стратегия на асиметрия \nАсиметричните отговори, за които се използват най-силните страни на Русия, отдавна са важен елемент в противостоянието на страната със Запада. През 2008 г. например, две събития предизвикаха гнева на Русия: признанаването на независимостта на Косово от Запада и стимулирането на стремежите на Украйна и Грузия да се присъединят към  НАТО . Тогава Русия нахлу в Грузия. Горе-долу по същия начин се случи и анексирането на Крим и поддръжката за сепаратисткия бунт в Източна Украйна, заради прозападния преврат в Киев. С тези си действия, Русия доказа, че има желание и възможности да реагира по индиректен, но болезнен начин на всяко действие на  САЩ , което Кремъл приема като антагонистично. \nИмайки предвид горепосоченото е малко вероятно да се предполага, че Русия ще ограничи отговора си на новите санкции от  САЩ , само с изгонването на няколко дипломата и отнемането на два имота. Кремъл разшири влиянието си на няколко геополитечски арени, на които Вашингтон има стратегичеси интерес, като Сирия, Северна Корея, Венецуела и Афганистан. Поставяйки се като важен играч в тези зони, Москва си откри обиколен път за влияние: може да съдейства на Вашингтон, когато има прогрес в преговорите и да вреди на интересите му, когато те не напредват. \nС увеличаването на напрежението между двете страни, всеки от тези театри е потенциална мишена за асиметричната стратегия на Москва. В близките месеци, Украйна изглежда в най-голям риск да попадне по средата на бойното поле на двете суперсили. При положение, че отпадането на санкциите няма да се случи, Москва няма да се чувства задължена да се подчинява на Минските протоколи, които предвиждат примирие и други отстъпчиви действия в Донбас. Имайки предвид, че  САЩ  публично обявиха за възможността да предоставят на Киев летални оръжия, Русия може да има интерес да възобнови военните действия чрез сепаратистите в Източна Украйна. Действията на Русия могат да стигнат до това, да подкрепят превземането от бунтовниците на територии в близост до линията на съприкосновение, включително стратегически важни градове като Авдеевка или Мариупол. \nИ действително, знаци за потенциална ескалация на враждебните действия вече се появиха. На 18 юли, Александър Захарченко, ръководителят на Донецката народна република, предложи да се създаде нова държава, на име Малорусия, със столица Донецк, която да замени „провалилата се държава“ Украйна. Другите сепаратистки лидери и руското правителство официално се дистанцираха от идеята, наричайки я „лична инициатива“ на Захарченко, но предложението може да се чете като предупреждение от Москва, която изразява неудоволствието си от сегашното състояние на нещата в Украйна. Най-вероятно не е случайност, че Киев отчете най-големия брой жертви за годината на 19-и юли, когато по време на схватки са загинали най-малко девет войника, а още поне пет са ранени. През последните седмици също има индикации, че достъпа до Донбас е ограничен за западни медии и наблюдатели от ОССЕ. \nНяма гаранция, че развитието на събитията ще завърши с значима офанзива на бунтовниците, подобни раздвижвания са се случвали и преди, без да предизвикат голямо военно стълкновение. Независимо от това, Русия може да постави Украйна под напрежение, използвайки други лостове за влияние. Все пак това е страната, която е най-уязвима за всички видове хибридни тактики на Кремъл. Сред вероятните ходове са политическа манипулация, енергийни и икономически ограничения, кибератаки, подривни действия, както и дезинформационни и пропагандни кампании. Използването на някой от тези методи в Украйна, може да е отговорът на Русия на нарастващия натиск от страна на  САЩ , в допълнение към използването и на други находчиви начини за подриването на позицията на Вашингтон на световната сцена. \nИзточник: Фокус\n", "date": "2017.08.02", "title": "Stratfor с анализ до какво ще доведе \"стратегията на асиметрията\" в отношенията, напрежението и вихрушката между САЩ и Русия"}
{"url": "https://www.blitz.bg/svyat/atomen-razrushitel-lider-kak-rusiya-shche-se-bori-za-prevzkhodstvo-v-svetovniya-okean_news532670.html", "text": "В руското МО е преминал съгласуване ескизният проект на ескадрения миноносец (разрушител) от проекта „Лидер”, предназначен за далечната океанска зона. Началото на строителството е планирано за 2025 г., обаче рязането на метал за 8 разрушителя ще започне още през 2018 г., съобщи ria.ru.\n„Лидер” ще станат универсални кораби, способни да заменят едновременно три класа кораби – ескадрените миноносци, големите противоподводни кораби и ракетните крайцери от проект 1144 „Орлан”. Корабът с водоизместимост 15-18 хиляди тона ще има ядрена енергетична установка и вероятно в близките години ще стане ключов елемент от системата за осигуряване на военноморската мощ на Русия в Световния океан. \n  \nВече са уточнени основните параметри на кораба: дължина - 200 м, ширина - 23 метра, скорост при пълен ход – 32 възела (60 км/час), екипаж – до 300 души, срок на службата - до 50 г. \n  \nСпоред съвременните тенденции разрушителите по същество са ракетни крайцери. Залага се на засилени бойни възможности и огнева мощ, прилагане на бойни информационно-управляващи системи от ново поколение, въвеждане в конструкцията на елементи на „невидимост”, увеличаване на мореходността до 7 бала и повишаване на мощността. Всичко това ще бъде отчетено и заложено в „Лидер”. \n  \nЗадачи на перспективните разрушители ще бъдат защита на морските и океански комуникации, унищожаване на важни брегови обекти с крилати ракети с голяма далечина, огнева поддръжка на десанти и противодесантни операции. „Лидер” ще може да действа самостоятелно и в състав на ударни групи. \n  \nРазрушителят ще бъде по-малък от корабите по проект 1144 „Орлан” (дължина 252 м, водоизместимост – 28 000 тона), но ще бъде по-добре въоръжен и снабден с елементи на противоракетна и противокосмическа отбрана. Тези кораби с неограничена автономност на плаването ще станат опорни точки в океана, ще осигурят бойната устойчивост на руския ВМФ в областта на ПВО и ПРО във всички зони на Световния океан. \n  \nОчаква се корабът да получи до 4 пускови установки „Калибр” с ракети „Калибр НК” и „Оникс” (всичко около 200 ракети с различно предназначение). Зенитното ракетно въоръжение за далечната зона ще бъде корабният вариант на комплекса С-500 „Прометей”. \n  \nБезусловно истинският ефективен и универсален атомен разрушител за океанската зона ще се окаже скъп, но дири и неголяма серия от такива кораби ще позволи на Русия наравно с челните страни последователно да отстоява националните интереси и да усвоява ресурси в най-отдалечените райони на Световния океан. \n  Редакция БЛИЦ по публикации в руски медии \n", "date": "2017.08.02", "title": "Атомен разрушител „Лидер”: Как Русия ще се бори за превъзходство в Световния океан"}
{"url": "https://www.blitz.bg/svyat/italianski-rafinerii-prepirat-petrol-na-islyamska-drzhava_news533606.html", "text": "Големи рафинерии купуват петрол от Ислямска държава (ИД), пише римският в. Република. Според доклад на финансовата полиция на апенинската държава танкери, наети от джихадистите и пътуващи от Либия и Близкия изток, спират в неутрални води.\n\"Там течното гориво се прехвърля на по-малки плавателни съдове и нефтът отплава към италиански пристанища\", пише още в документа. Също така се посочва, че морският път не е единственият маршрут, по който петролът на ИД пристига в европейската страна. \"Засякохме камиони-цистерни, пътуващи от Ирак и Сирия към Турция. После обаче следите на товарните автомобили се губят. Вероятно горивото се разтоварва в градове на Средиземно море, откъдето кораби отплават към неутрални води\", допълват авторите на документа. \n\"Компаниите купуват горивата на по-ниски от пазарните цени, но го продават по нормални стойности. По този начин рафинериите препират получения по нелегалните канали петрол\", правят извода си полицаите от Италия, пише иносми.ру. Търговията с течни горива е едно от най-важните приходни пера на ИД. Джихадистите продават един барел за 25-30 долара. Към днешна дата барел петрол се търгува за около 51,46 долара. \n", "date": "2017.08.02", "title": "Италиански рафинерии препират петрол на \"Ислямска държава\""}
{"url": "https://www.blitz.bg/svyat/trmp-ss-strashno-priznanie-za-beliya-dom_news533632.html", "text": "Президентът на САЩ Доналд Тръмп заявил пред членове на своя голф клуб в Ню Джърси, че прекарва голяма част от времето си далеч от Вашингтон. Причината – Белият дом е \"истинска дупка\". Това твърдят американските медии.\nБелият дом не е отговорил все още на молба за коментар по повод съобщението, което е публикувано на сайта golf.com.  \nОткакто стана президент, Тръмп прекарва почти всеки уикенд в някой от имотите, които притежава или е наел, включително в Бедминстър, Ню Джърси, където е голф клубът му. \n \n", "date": "2017.08.02", "title": "Тръмп със страшно признание за Белия дом"}
{"url": "https://www.blitz.bg/intsidenti/stikhii/nay-moshchniyat-tayfun-za-2017-g-izglezhda-strashen-dazhe-ot-kosmosa-snimki_news533653.html", "text": "\n Започнал като обикновена тропическа буря в Тихия океан, само за часове „Нору” се превърна в най-мощния тайфун за годината. След 10 дни относително спокойствие, само за няколко часа ветровете му се ускориха значително в края на миналата седмица и бедствието стигна до ураган от 5 степен. \n В началото на седмицата силата на „Нору” намаля леко, но все още в Япония очакват сериозни щети през уикенда, когато бурята трябва да ги връхлети. \n Снимки, направени от астронавтите Джак Фишър и Ранди Бресник от борда на Международната космическа станция показват супер тайфуна в действие. \n", "date": "2017.08.02", "title": "Най-мощният тайфун за 2017 г. изглежда страшен даже от Космоса (СНИМКИ)"}
{"url": "https://www.blitz.bg/daydzhest/istoriyata-na-londonskoto-metro-kakvo-ne-znaem-za-nay-starata-podzemna-zheleznitsa-v-sveta_news533660.html", "text": "\n На 2 август 1870 г. е открит железопътният тунел Тауър под река Темза, смятан за първото метро в света. Метрото е кръгъл тунел под реката, който се намира между Тауър Хил и Вайн лейн. \nКогато е открито през август 1870 г., то превозвало пътниците в дървен вагон, дърпан от кабел, но това се оказало твърде скъпо и тунелът бил приспособен за пешеходци, които плащали такса, за да пресекат пеша под реката. \n Един милион жители на Лондон използвали метрото до затварянето му през 1898 г., след откриването четири години по-рано на Тауър Бридж, който бил безплатен за преминаване. Тунелът съществува и до днес и се използва за водопроводи. \nДо началото на 20-и век лондонското метро се разраства и включва редица нови линии. Благодарение отчасти на работата на американския предприемач Чарлз Тайсън Йеркс, много от линиите започнали да използват електрически вместо парни влакове. През 1911 г. бил инсталиран първият ескалатор в метрото на станция Earl's Court. \n През 1924 г. се ражда първото бебе в лондонското метро – във влак на станция Elephant & Castle по линия Bakerloo. \nПървата катастрофа в метрото станала през 1938 г., когато два влака се сблъскали между станциите Waterloo и Charing Cross, при което са ранени 12 пътници. Единствената голяма катастрофа с жертви става на 28 февруари 1975 г. на станция Moorgate, когато загиват 42 души. \n По време на Втората световна война се движели специални снабдителни влакове, които осигурявали седем тона храни и 2400 галона с чай и какао всяка вечер на хората, живеещи в метрото. \nПреброяване на населението от 27 септември 1940 г. установило, че 177 500 лондончани спят в станциите на метрото. Над 200 000 деца успели да избягат в провинцията, използвайки влаковете на метрото. \nПо време на войната някои станции, които пустеели, били превърнати в правителствени офиси – станция, наречена Даун стрийт, била използвана за съвещания на Ръководния комитет на железницата, както и за заседания на Военния кабинет. \n Хората обаче не са единствените живи същества, обитаващи подземната железница. Смята се, че там живеят и около половин милион мишки. \n Днес метрото в Лондон има 11 линии, покриващи 400 км и обслужващи 270 станции. Всеки ден то превозва около един милиард пътници, като прагът е преминат за първи път през 2007 г. Всяка седмица ескалаторите на метрото изминават разстояние, равно на обиколката на света два пъти. \nВсяка година влаковете на лондонското метро изминават разстояние, равно на обиколката на света 1735 пъти, или 90 пътувания до луната и обратно. \nСредното разстояние, изминавано от всеки влак на метрото на година, се равнява на около 185 000 км. Те се движат със средна скорост от 33 км/ч. Най-натоварената станция на метрото е Waterloo, която е била използвана от 95 милиона пътници през 2015 г. \nЛондонското метро преживява изключително натоварен ден на 3 август 2012 г., по време на Олимпийските игри, когато превозва 4.4 милиона пътници. Но този рекорд е подобрен на 4 декември 2015 г., когато 4.82 милиона души използват метрото в един ден. \nЛондонското метро е третата най-голяма метро система в света, от гледна точка на изминати километри, след метрото в Пекин и Шанхай. Той е третата най-натоварена метро система в Европа, след Москва и Париж. \n Снимките на филм в метрото в британската столица струват 500 паунда на час с ДДС, ако снимачният екип е над пет души. Над 47 милиона литра вода се изпомпват от метрото всеки ден, достатъчни да пълнят стандартен плувен басейн (25 на 10 метра) всеки четвърт час. \n От юни 2008 г. алкохолът в метрото и във всички превозни средства на градския транспорт в Лондон е забранен. \n Лондонското метро преживява най-тежкия си момент в съвременната история през юли 2005 г., когато при избухване на бомби, поставени от терористи в три влака на метрото и един автобус, загинаха 52 души, а 700 бяха ранени. \n Метрото е национализирано през 1948 г., но днешната мрежа има своите проблеми. Пътуващите се оплакват заради преголемия брой хора, използващи метрото, лошата вентилация, високите цени на билетите и липсата на надеждност. \nТуристите са объркани от сложната схема на метрото и все се питат от коя страна на ескалатора да застанат. В случай че се чудите, правилният отговор е от дясната страна. \n И още няколко любопитни факта за метрото по света: \nНюйоркското метро е едно от малкото в света, които се движат 24 часа в денонощието и имат най-голям брой станции (468). През 2013 г. то е превозило 1.71 млрд. пътници. \nТокийското метро е най-голямото по площ в света. То е открито през 1927 г. и днес превозва 8.7 милиона пътници на ден. Преди години бяха създадени вагони само за жени в пиковите часове сутрин, за да се осигури на пътуващите дами „усещане за сигурност“. \nРъководството за маниери в метрото съветва пътниците да включат мобилните си телефони на тих режим и да се въздържат да говорят по време на пътуването. \n Московското метро, което е най-натовареното в Европа, е открито през 1935 г. Йосиф Сталин бил първият пътник и машинистът трябвало да практикува няколко дни управление на влак с чучело на съветския лидер. \nДнес метрото в руската столица има 12 линии и 195 станции. Общата му дължина е 325.9 км и постига рекорд по натовареност през декември 2013 г., когато е използвано от 9.28 милиона души в един ден. \n 40-годишното метро в Сеул в момента е най-дългото в света със своите 940 км. То осигурява 4G и безжичен интернет във всичките си станции и влакове. Седалките се контролират според климата и се затоплят автоматично през зимата. \nЧистотата и лекотата за използване на метрото му печелят репутацията на най-добрата метро система в света. \n Метро станция Арсенална в Киев, Украйна, е най-дълбокото метро в света със 105.5 метра под земята. \n Копенхагенското метро е електрическа система без машинисти, която работи 24 часа в денонощието, седем дни в седмицата и предлага запомнящи се гледки. \n Източник: Профит.бг \n", "date": "2017.08.02", "title": "Историята на лондонското метро - какво не знаем за най-старата подземна железница в света"}
{"url": "https://www.blitz.bg/stsena/matyu-makkonkhi-otide-na-premierata-na-noviya-si-film-no-go-zashlevi-koshmarna-novina-za-smrtta-na-video_news533638.html", "text": "Холивудският актьор Матю Макконъхи научи шокиращата новина за смъртта на свой близък колега от журналистически въпрос. Това се случи по време на премиерата на новия му филм „Тъмната кула” в Лос Анжелис.\nРепортер го попита как приема  . Тежкият момент беше запечатан от близката камера. На видеото се вижда как Макконъхи слага ръка на челото си и с разтреперан глас пита: „Сам Шепард е починал? За Бога, от какво?”. \n \n \n \nЖурналистът не знае точната причина за смъртта, но въпреки това продължава жестоко да притиска Матю за коментар, изтисквайки максималното от създалата се ситуация. \nМакконъхи и Шепард участваха заедно във филма „Мъд”и много се сближиха по време на снимките.\n", "date": "2017.08.02", "title": "Матю Макконъхи отиде на премиерата на новия си филм, но го \"зашлеви\" кошмарна новина за смъртта на... (ВИДЕО)"}
{"url": "https://www.blitz.bg/analizi-i-komentari/layf-prizrakt-na-voynata-na-sanktsiite-brodi-iz-es_news533594.html", "text": "С приемането в САЩ на закона за антируските санкции, насочени, в частност, против строителството на газопровода „Северен поток 2”, в Европа заговориха за нова студена война. Едни експерти предполагат, че тя може да бъде за изкопаемите горива, други – за търговска война между Европа и Америка. Европейската промишленост се оказа под заплаха заради антируските санкции, които може да бъдат въведени от президента на САЩ Доналд Тръмп. До този извод достигнаха експертите на Източния комитет на Германската икономика – организация, която от 1952 година представлява интересите на германската икономика в Източна Европа, пише \"Лайф ру\".\nСпоред сметките на експертите на организацията, има около 90 руски тръбопровода, по които Русия изнася газ за 13 страни, включително пет страни членки на ЕС. Европейските компании участват, например, в процесите на ремонта и модернизирането на много от тези газопроводи, се казва в съобщение на комитета. \n  \nЕкспертите дават като пример проекта за изграждането на газопровода „Северен поток 2”, който се реализира от Русия с участието на енергийни компании от Германия, Холандия, Великобритания, Франция и Австрия. В него вече са инвестирани над 4 милиарда евро. Около половината тръби с голям диаметър за строителството на тръбата с дължина 1100 километра са доставяни от европейската Europipe Mühlheim. Проектът ще помогне за повишаването на обемите на доставките на природен газ в Европа и за компенсирането намаляването на обемите на добива в ЕС през идните години, а също и за запазването на стабилните цени на газа. \nПонеже втечняването и транспортирането на газ от САЩ струва все още по-скъпо на Европа, а и е по-опасно за околната среда, отколкото вноса по тръба от Русия, то „Северен поток 2” е в пряка конкуренция с износните планове на САЩ. Американският естаблишмънт обаче смята за приоритет износа на собствената си суровина, а за увеличаване на натиска върху конкурентите лоши средства няма, включително и такива, като закона, който може да бъде подписан от Доналд Тръмп. \nЕвропейските експерти не са единодушни относно възможните последствия от новите санкции на САЩ против Русия, особено в частта за строителството на „Северен поток 2”, за икономиката на ЕС.   \nТака, експертът в областта на маркетинга Дирк Гайер смята, че зависимостта на Германия от САЩ като водеща икономика в ЕС трябва да бъде прекратена. \n„Може само да се радваме, че Путин е такъв, какъвто е. Едва ли друг държавен глава би търпял, ако по границата на страната му НАТО разполага войски, макар и Горбачов да получи навремето обещания, че това няма да се случи. Ако бяха германските политици по-умни, те биха налагали санкциите против Русия по-премислено, защото в тази страна има всичко, от което ние имаме нужда. А зависимостта на САЩ вече напряга. За икономиката тя просто е опасна. Но историята се повтаря. Навремето ГДР също беше зависима, но тогава имаше Съветски съюз и Съвет за икономическа взаимопомощ... Така, че може, сега при нас да се появи ГДР 2?”, предполага Гайер. \nРъководителят на Източния комитет Михаел Хармс се опасява, че планираните санкции против руската петролна и газова промишленост може в перспектива да доведат до дефицит на предлагане на суровини на европейските пазари и оскъпяване на енергията в Европа, което ще окаже негативни влияние върху конкурентната способност на европейските компании спрямо американските. „Необходимо е да избегнем търговската война със САЩ. Затова ние се надяваме, че екстериториалното прилагане на санкциите все още може да бъде изключено. В качеството на възможно законно средство си остават контрасанкциите”, отбелязва Хармс. \nСпоред него, новите санкции са голям проблем и по друга причина. Приемането на закона в САЩ означава разрушаването на съществуващите до момента модели за съгласуване на действията между Запада против Русия по въпроса за санкциите, защото те сега ще бъдат наложени без консултации с ЕС. \n„Заради смесването на политическите цели със собствените икономически интереси одобряването на санкциите в частта им за икономиката ще нанесе големи вреди на европейската икономика. Очаквано е, че атаката на САЩ ще доведе до ответни контрасанкции на Русия. Съответните съобщения вече дойдоха от Москва. Началото на нова спирала на войната от санкции и контрасанкции при това не може да бъде избегната, както и последствията – във вид на увеличаваща се неяснота за бизнеса и икономическата конюнктура в Европа”, предполага  Хармс. Превод и редакция: БЛИЦ \n \n", "date": "2017.08.02", "title": "\"Лайф\": Призракът на войната на санкциите броди из ЕС"}
{"url": "https://www.blitz.bg/svyat/silno-zemetresenie-razlyulya-latinska-amerika_news533566.html", "text": "Земетресение е разтресло сградите в чилийската столица Сантяго в ранните часове на сряда, предаде Reuters и Фокус.\nТрусът с магнитуд 5,4 по скалата на Рихтер е регистриран на 22 км. североизточно от града в 3:15 часа местно време (9:15 българско).  \nНяма данни за жертви и разрушения. \n", "date": "2017.08.02", "title": "Силно земетресение разлюля Латинска Америка"}
{"url": "https://www.blitz.bg/analizi-i-komentari/anketa-na-tsentra-pyu-koya-e-nay-golyamata-zaplakha-za-chovechestvoto_news533548.html", "text": "\n Най-големите световни заплахи, пред които е изправено човечеството, са радикалната ислямистка групировка \"Ислямска държава\" и климатичните промени, показва анкета на центъра \"Пю\" сред граждани на 38 държави, цитирана от ДПА. \nИД е смятана за най-голяма заплаха от запитаните в 18 страни, включително САЩ, Германия, Франция и Австралия. \nПромените в климата са най-голяма заплаха за 13 страни, включващи Канада, Южна Африка и редица латиноамерикански държави. \nОколо 62 процента от анкетираните посочват ИД като най-голяма заплаха, а 61 процента са на същото мнение за глобалното затопляне. \nДруги заплахи са кибератаките от други страни (51 процента от запитаните), такива, свързани със световната икономика (51 процента) и бежанската криза (39 процента).\n \nОколо една трета от анкетираните се безпокоят от силата и влиянието на САЩ, а приблизително същият дял мислят това за Русия и Китай. \nДопитването е извършено сред близо 42 000 души в 38 страни от февруари до май.\n", "date": "2017.08.02", "title": "Анкета на центъра \"Пю\": Коя е най-голямата заплаха за човечеството?"}
{"url": "https://www.blitz.bg/layfstayl/ptuvane/vseki-shofor-mechtae-za-takiva-magistrali-no-gi-ima-samo-v-severna-koreya-snimki_news533564.html", "text": "\n Пътуването по магистралите в Северна Корея е голямо преживяване, тъй като позволява да се види ежедневието на хората в страната извън най-строгия контрол в столицата Пхенян. Магистралите свързват основните градове и по тях рядко могат да се срещнат автомобили. \n Това създава много странна атмосфера, тъй като пътищата са толкова големи, че на тях спокойно може да каца самолет, но почти няма автомобили. И, разбира се, настилката има много неравности и дупки, пише economic.bg. \n \n Когато пътувате организирано в Северна Корея, всичко е планирано до най-малката подробност, дори спирките за ползване на тоалетна. А на някои от местата за почивка се чувствате като по средата на нищото, разказва фотографът Ерик Лафорг, който е запечатал пътуването си по магистралите на Северна Корея. \n Eдна кола и велосипедист вкъщност представляват натоварено движение. Да, тук е напълно нормално да карате велосипед на магистралата. И без това коли няма. Платната са толкова широки, че може да каца самолет. \n \n Има забрана в столицата Пхенян да влизат мръсни превозни средства, затова след дълго пътуване по магистралата, автобусите с чужди туристи трябва да бъдат измити и после да влязат в столицата. \n Понеже няма никакво движение, хората често ползват пътищата за разнообразни дневни занимания. Дори за разходки или детски игри. В средата на нищото пък е предвидена спирка за туристите в магазин, от който могат да си купят алкохол. \n Лафорг споделя, че е рядкост да срещнеш кола по магистралата в Северна Корея, но бил удивен да срещне именно американски джип Хамър. По цялата магистрала към границата с Южна Корея могат да се видят тези огромни циментови блокове. Идеята е, при евентуална американска инвазия, те да бъдат бутнати на пътя, така че да попречат на нашествениците. \n", "date": "2017.08.02", "title": "Всеки шофьор мечтае за такива магистрали, но ги има само в Северна Корея (СНИМКИ)"}
{"url": "https://www.blitz.bg/svyat/borisov-i-zaev-stanakha-svideteli-na-edin-ot-prvite-aktove-na-dobrossedstvo-sled-sklyucheniya-istoricheski-dogovor-snimki_news533570.html", "text": "\n Премиерът Бойко Борисов и македонският му колега Зоран Заев посрещнаха българския хеликоптер, който ще участва в гасеното на голям пожар на 30 км. от Скопие, предаде „Фокус”. Българският хеликоптер е помагал при гасенето на пожарите миналия месец в Черна гора.  \nПремиерът Борисов заяви, че България е винаги готова да помогне. Борисов се обърна към Заев и пожела: „Следващата ни среща да бъде по пътя към НАТО“.  \nМакедонският премиер Зоран Заев благодари за подкрепата и помощта. „Това е знак на уважение, приятелство и добросъседство“, добави той.  \n \n \n \n \n \n \n \n \n", "date": "2017.08.02", "title": "Борисов и Заев станаха свидетели на един от първите актове на добросъседство, след сключения исторически договор (СНИМКИ)"}
{"url": "https://www.blitz.bg/lyubopitno/poverie-ot-turtsiya-eto-zashcho-tryabva-da-postoite-dvorets-za-ptitsi-vrkhu-kshchata-si-snimki_news533572.html", "text": "\n Турското общество цени животните – особено птиците. Според стари поверия, те носят късмет. Голямата любов на турците към пернатия вид се демонстрира от сложно декорираните къщички, интегрирани в домовете им и построени за врабчета, гълъби и други птици, в които те да отглеждат малките си. \n Тези малки „приюти“ са изградени на външните фасади на джамии, библиотеки, къщи, гробници, мостове и дворци. \n Те предоставят подслон на птиците, спомагат за поддържането на чисти дворове, като обезкуражават пернатите да строят гнезда на случайни места и да замърсяват околната среда с гуано (птичи изпражнения). \n Къщите за птици също изпълняват и религиозна повеля. Смята се, че ако човек построи къща за птици, той е свършил едно добро дело, посочва Amusing Planet. \n  \n \n По време на османската епоха естетиката е важен елемент при изграждането на птиците домове. \n Много от къщичките, построени през този период, изглеждат като миниатюрни дворци на по два или три етажа, с многобройни балкони, украсени с парапети и други такива елементи. \n Архитектурните детайли често отразяват стила на този конкретен период. \n Някои от най-ранните образци на птичи къщички в Анатолия датират от 13-и век. Първите къщи за птици са прости. \n Тенденцията за изграждане на декоративни и очарователни птичи приюти започва едва през 18 век.  \n  \n \n \nИзточник:  \n", "date": "2017.08.02", "title": "Поверие от Турция: Ето защо трябва да постоите дворец за птици върху къщата си (СНИМКИ)"}
{"url": "https://www.blitz.bg/layfstayl/za-damite/kogato-oksana-bila-na-9-godini-neynata-mayka-reshila-da-amputirat-krakata-no-15-godini-po-ksno-momicheto-napravi-nevzmozhnoto-snimki_news533571.html", "text": "Когато през 1989 година в украинския град Хмелницкий се родила Оксана Бондарчук, лекарите били в ужас: голяма част от краката на детето липсвали. Ръчичките ѝ били изкривени, тя нямала палци и нокти, освен това, момичето имало и увредени бъбреци. Вероятно, дефектите били предизвикани от аварията в Чернобилската АЕЦ, случил се три години по-рано.\nРодителите на Оксана били в ужас от това, че радиацията завинаги е осакатила детето им. Те не били готови да поемат отговорност за инвалида и дали момиченцето в дом за деца. Оксана повече никога не видяла своите родители. \nСедемте години, които момиченцето прекарало в дома за изоставени деца, Оксана иска да забрави завинаги. Детето инвалид било унижавано, било бито и оставяно да гладува. Единственото, което ѝ давало сила, е била вярата в това, че някога тя ще бъде осиновена от добро семейство. 5-годишното момиченце все още не разбирало, това, което възпитателите знаели много добре – никой няма да поиска да прибере сакато дете. \nНо чудеса все пак стават. Жена от другото земно полукълбо видяла снимка на Оксана и разбрала, че момичето трябва да стане нейна дъщеря. Гай Мастърс от Синсинати в САЩ въобще не се интересувала, че момиченцето е инвалид. Те се срещнали за първи път, когато Оксана била само на 5 години. Заради украинските закони обаче осиновяването можело да стане едва след две години. През цялото това време Оксана живяла в Страх, че Гай никога повече няма да се върне. Но приемната майка поддържала връзка по всякакъв начин: тя постоянно пращала на момиченцето снимки от дома си и ѝ писала трогателни писма. \nОт решението на Гай поразени останали не само възпитателите в дома, но и нейните познати: те не могли да разберат защо тя не си взима здраво дете. Инатът на американската обаче все пак спасил малкото дете. Момичето било почти на 8 годинки, когато то заминало за САЩ. В детството си то все още можело да годи на пръсти, но с възрастта краката ѝ отслабвали и вече не могли да издържат теглото ѝ. Новото семейство правило всичко възможно, за да се грижи за нея. Американските лекари успели да оправят ръцете ѝ, но с краката било по-сложно. Американските лекари посъветвали приемните родители на Оксана да ампутират краката ѝ, за да може да тя живее по-пълноценен живот с протези. На 9 годишна възраст детето изгубило левия си крак, а след година се лишило и от десния. \nОпасната операция преминала без усложнения. Оксана бързо се научила да ходи на протезите. Не след дълго тя дори можела да бяга, да кара кънки и да кара велосипед. Такова щастие момичето не можело да си представи дори и в най-смелите си мечти. Един хубав ден обаче Оксана се срещнала с това, което се превърнало в страстта на живота ѝ – греблата. \nМинало време и детето станало истинска легенда на параолимпийския спорт. \nПрез 2012 година на лятната Параолимпиада в Лондон Оксана печели медали в гребането, а две години по-късно в хода на зимната Параолимпиада в Сочи тя става призьор в ски състезанията. Популярността на момичето растяла постоянно и не след дълго спортно списание предложило тя да се снима в еротична фотосесия, която порази целия свят.   \nМомичето наистина няма от какво да се срамува: тя има силно, красиво тяло. Оксана е успяла да постигне всичко, което е пожелала. Мнозина могат да се научат на доста неща от нея. Превод и редакция: БЛИЦ \n", "date": "2017.08.02", "title": "Когато Оксана била на 9 години, нейната майка решила да ѝ ампутират краката, но 15 години по-късно момичето направи невъзможното (СНИМКИ)"}
{"url": "https://www.blitz.bg/blits-tv/gamen-reshi-da-se-oblekchi-publichno-no-karmata-go-zastigna-nezabavno-video_news533577.html", "text": "Има много хора, които постоянно биха искали да се противопоставят на културното поведение. Те викат по улиците, цапат, уринират навсякъде и т.н.\nЕдин от тези представители реши да уринира на пътя по време на дъжд, което може би е смутило минаващите покрай него мотористи. \nЗа щастие се появи един, който определено успя да го злепостави. Виж как във видеото: Превод: БЛИЦ \n \n", "date": "2017.08.02", "title": "Гамен реши да се облекчи публично, но кармата го застигна незабавно (ВИДЕО)"}
{"url": "https://www.blitz.bg/svyat/totalen-khaos-i-koshmarni-opashki-na-londonskite-letishcha-sled-kompyutren-sriv-snimka_news533581.html", "text": "Отиващи на почивка британци отново се оказаха сред голям хаос на „Хийтроу” и „Гетуик” след пореден срив в системата на „Бритиш Еъруейз’ в сряда сутринта. Опашките са изключително дълги, твърдят свидетели, цитирани от \"Новини Лондон\".\nПътниците описват ситуацията като „тотален хаос”, след като компютрите отказали да работят на лондонските летища.\n Проблемът е по-голям на „Хийтроу”, но срив има и на „Гетуик”. От компанията се извиняват за причинените неудобства и гарантират , че работят по тяхната отстраняване. \n Подобен проблем имаше и през май, когато се срина IT системата. \n  \n \n \n \n", "date": "2017.08.02", "title": "Тотален хаос и кошмарни опашки на лондонските летища след компютърен срив (СНИМКА)"}
{"url": "https://www.blitz.bg/svyat/ima-mnogo-pishchni-svatbi-no-tazi-bie-vsichki-rekordi-snimki_news533584.html", "text": "\n Възможно е да сте били на десетки сватби. Със сигурност обаче никога не сте присъствали на тържество, чиито разходи да надхвърлят милиони в каквато валута си пожелаете. Миналия месец финансистът Линкълн Ли и годеницата му - модната блогърка Фейпинг Чанг, си казаха „да“ на продължило три дни парти на италианския остров Капри. \n Разходите по него се изразяват в милиони. \n Бившият инвестиционен банкер Фей, както тя е известна сред приятелите си, минава по пътеката в роклята по поръчка на Джамбатиста Вали - най-голямата, която дизайнерът някога е правил. \n  \n \n Двойката сключва брак на върха на вила Villa Lysis. Правителството дава разрешение за сватбата, след като двамата се съгласяват да реновират мястото. \n Дори се изгражда мост до мястото на покрива на вилата, където се разменят обети, а някои от околните улици и ресторанти, покрай които минават гостите, са с променени имена на Fei Lincoln, посочва Daily Mail. \n \n \nТържествата започват с вечеря в известния ресторант Da Paolino, който е изпълнен с лимонови дървета, а булката носи рокля с лимонов принт от хонконгския дизайнер Moiselle. \n На втория ден гостите се отдават на целодневен брънч в La Conca del Sogno - любимото плажно клубче на булката, а тя носи дреха от две части на Dolce & Gabbana. \n  \n \n Техните 150 гости се наслаждават на невероятни италиански специалитети, а булката сменя още един тоалет за вечерното посрещане – отново дело на Джамбатиста Вали. \n  \n \nИзточник: Profit.bg. \n \n", "date": "2017.08.02", "title": "Има много пищни сватби, но тази бие всички рекорди (СНИМКИ)"}
{"url": "https://www.blitz.bg/layfstayl/za-damite/mayka-na-tri-detsa-publikuva-vv-feysbuk-snimka-na-tatuirovka-sled-koyato-se-otksnali-vezhdite-snimki_news533585.html", "text": "Майката на три деца от Мелбърн твърди, че нейните вежди са се превърнали в медицински кошмар, след като тя се заразила с тежка инфекция по време на поставяне на татуировка. Аманда Коатс е публикувала снимки, на които се вижда, че инфекцията е изгорила нейните вежди и кожата около тях.\nВестник „Дейли Мейл” пише, че жената е отишла в медицински център, за да направи веждите си по-изразителни. Тя е публикувала в профила си във Фейсбук пост, посветен на този инцидента. По думите ѝ, човекът, който се занимавал с нейните вежди, едновременно е обслужвал и друга клиентка. „Тя много бързаше, ходеше от кабинет в кабинет и правеше татуировка на веждите и на някоя друга”, пише Аманда Коатс. \nАманда подчерта, е при това служителката на центъра не си е сменяла ръкавиците, а е направила процедурите в едни и същи. На следващия ден жената се събудила с ужасни болки и видяла, че кожата около веждите ѝ е започнала да се бели. Тя веднага позвънила в медицинския център и разказала за случилото се. „Опитах се да ѝ обясня, че е започнала да ми се бели кожата, но тя само гледаше да ме разкара”, казва Аманда Коатс. \nСлед това веждите ѝ започнали да се подуват, видимо увеличавайки размера си, и да вървят към очите ѝ. \nКозметолозите обвинили Аманда в излишен драматизъм и ѝ казали, че по този начин боята уляга в кожата и скоро всичко ще бъде наред. Всъщност нещата се оказали много по-зле – жената трябвало да ходи на лекар на всеки два дни. \nСега Аманда е принудена да взима антибиотици и специални стероиди, при това цената им вече няколкократно е надвишила стойността на процедурата. Тя постоянно изпитва силна болка и дори не може да кара кола заради силно подутите си вежди. \n Що се отнася до собствениците на медицинския център, то те отричат да имат каквато и да е вина. По думите им, те са получили снимки от своята клиентка едва след две седмици и половина след заразяването, а те не могат да контролират лечението в този етап. Превод и редакция: БЛИЦ \n", "date": "2017.08.02", "title": "Майка на три деца публикува във Фейсбук снимка на татуировка, след която ѝ се откъснали веждите (СНИМКИ)"}
{"url": "https://www.blitz.bg/svyat/v-aviobaza-khmeymim-se-uvelichila-aviatsionnata-tekhnika-pravyat-se-novi-rulozhni-pteki_news533578.html", "text": "По данни на спътникови снимки от 15 юли, в руската авиобаза Хмеймим в Сирия се увеличава привлечената в операцията авиационна техника.\nСега там са базирани 11 броя Су-24М, 3 Су-25, 6 Су-27СМ3 (-35), 4 Су-30СМ, 6 Су-34, 2 транспортни Ан-30, Ан-124, А-50 и Ил-22. Това съобщава известният със своята осведоменост блог diana_mihailova. \n  \nОсвен това се появили поне две нови рульожни пътеки, включително южната, която се достроява. Още няколко участъка се ремонтират и разширяват. / БЛИЦ \n \n", "date": "2017.08.02", "title": "В авиобаза Хмеймим се увеличила авиационната техника, правят се нови рульожни пътеки"}
{"url": "https://www.blitz.bg/svyat/dlzhnitsa-na-kreditori-otvleche-deteto-na-priyateli-i-go-izkhvrli-na-bokluka-zaradi-golyama-lyubov_news533588.html", "text": "34-годишната Ин Сотеара от Камбоджа отвлякла петмесечната дъщеря на свои приятели, увила я в чувал за боклук и я изхвърлила до контейнерите за боклук. В съда жената заявила, че причината за постъпката ѝ била силната любов към детето, пише в. \"Дейли Мейл\".\n Ин Сотеара отвлякла детето на своите приятели, когато те я поканили на празнична вечеря. Около полунощ тя проникнала в спалнята на петмесечното дете, пъхнало го в чувал и спуснала чувала през прозореца с помощта на въже. След това похитителката си тръгнала от дома на приятелите си с мотор, взимайки детето със себе си.  \n \n Следващите действия на Ин не подлежат на разумно обяснение: първо тя отвлякла детето, но след това решила да се избави от него. Но вместо да го върне на родителите му, жената го изхвърлила в контейнери за боклук, предварително запушвайки му устата с тиксо. За щастие, случайни минувачи чули плача на младенеца, спасили го и позвънили в полицията.   \n \n Ин Сотеара била задържана още преди нейната жертва да бъде намерена. В съда жената заявила, че отвлякла детето заради любов. Но полицаите предоплагат, че първоначално похитителката е имала намерението да иска отпкуп за детето, за да се разплати с кредитори. Срещу жената са повдигнати обвинения в похищение и опит за убийство. Съдът я е осъдил на 11 години лишаване от свобода.   Превод и редакция: БЛИЦ \n", "date": "2017.08.02", "title": "Длъжница на кредитори отвлече детето на приятели и го изхвърли на боклука заради „голяма любов”"}
{"url": "https://www.blitz.bg/svyat/siriyskata-armiya-neumolimo-pritisna-al-kayda-kray-damask_news533502.html", "text": "Ожесточени боеве продължават да тресат североизточните предградия на Дамаск, тъй като Сирийската армия възобновили голямото настъпление с цел прочистване на двата големи анклава на терористите край столицата. Съобщението е на сирийската агенция SANA.\nДвата големи бастиона Джобар и Айн Тарма, контролирани от терористите от „Хайят Тахрир аш-Шам”, действащи под ръководството на „Джебхат ан-Нусра” (сирийската Ал Кайда) и екстремистите на „Файлак ар-Рахман”, са изключени от споразумението относно деескалацията, приложено неотдавна към района Източна Гута. \n  \nСпоразумението между Русия и САЩ за Южна Сирия освободило повече войска за предислокация на други активни линии на фронта по цялата страна, припомня rusvesna.su. Например елитната 4-а танкова дивизия е изтеглена от района на Дераа и прехвърлена против терористите в Джобар и Айн Тарма. \n  Превод и редакция: БЛИЦ \n \n", "date": "2017.08.02", "title": "Сирийската армия неумолимо притисна „Ал Кайда” край Дамаск"}
{"url": "https://www.blitz.bg/svyat/koy-e-noviyat-shef-na-fbr-kristofr-rey_news533533.html", "text": "\n Кристофър Рей е новият директор на Федералното бюро за разследване (ФБР). Това стана факт, след като снощи сенатът на САЩ утвърди номинацията му с голямо мнозинство. Рей ще смени Джеймс Коми, който бе уволнен от този пост от президента Доналд Тръмп във връзка с разследванията относно руската намеса в президентските избори в страната м.г. \n50-годишният Рей е бивш високопоставен служител в министерството на правосъдието при бившия президент Джордж Буш-младши, където отговаряше за разследвания на корпоративни измами като помощник на министъра на правосъдието и на генералния прокурор на САЩ по наказателни дела. \nПо професия е юрист, завършил Йейлския университет. В момента е партньор в юридическата фирма \"Кинг енд Спелдинг\". Като адвокат е представлявал интересите на губернатора на щата Ню Джърси Крис Кристи, който е близък на президента Тръмп. \n\"Поемате труден пост в труден период\", отбеляза сенаторът демократ Ейми Клобучар по време на дебатите около кандидатурата на Рей. Тръмп номинира Рей през юни, като го нарече \"безупречно квалифициран\" експерт, а още по време на конгресните слушания по неговата номинация Рей обеща, че ще пази своята независимост и няма да допуска външна намеса или натиск от президента в работата си. \n \n \nМандатът на директора на ФБР е 10 години. Бюрото е подчинено на министерството на правосъдието и една от ключовите му функции е контраразузнаването.\n", "date": "2017.08.02", "title": "Кой е новият шеф на ФБР Кристофър Рей?"}
{"url": "https://www.blitz.bg/svyat/v-ranni-zori-vrancha-pak-se-razlyulya-s-pochti-5-po-rikhter_news533545.html", "text": "\n Земетресение с магнитуд 4,9 е регистрирано днес, в 05,32 ч., в сеизмичния район Вранча в Румъния, предаде информационният сайт Зиаре, като се позова на Националния институт по геофизика. \nВчера във Вранча имаше трус с магнитуд 4,6 по Рихтер, припомня информационният сайт.\n", "date": "2017.08.02", "title": "В ранни зори Вранча пак се разлюля с почти 5 по Рихтер"}
{"url": "https://www.blitz.bg/svyat/eto-kakvo-se-sluchva-kogato-pomolish-afroamerikantsi-da-sprat-da-pushat-droga-v-metroto-brutalno-video-18_news533547.html", "text": "Шокираш момент е записан на камера. На клипа 44-годишен баща е брутално пребиван от афроамерикански младежи на метростанция в Далас, след като ги е помолил да спрат да пушат марихуана. Кенън Джоунс е бил нападнат от тийнейджърите в неделя, пише в. \"Дейли мейл\".\nТой ги е помолил да спрат да пушат тревата във влака Рапид Транзит в Далас. Тогава те му се нахвърлили, започнали да го удрят и ритат, а след това го блъснали срещу вратите на мотрисата.  Някои дори се опитали да отворят вратата в движение, за да го изритат навън. \nКогато мотрисата спряла на перона, боят продължил и навън. Вижда се как момиче удря Кенън по главата със скейтборд, докато той лежи на земята. Впоследствие Кенън е откаран в болница. Опасност за живота му няма. Превод и редакция: БЛИЦ \n \n   \n \n \n \n", "date": "2017.08.02", "title": "Ето какво се случва, когато помолиш афроамериканци да спрат да пушат дрога в метрото (БРУТАЛНО ВИДЕО 18+)"}
{"url": "https://www.blitz.bg/ikonomika/privikvat-shefove-na-avtomobilni-giganti-na-dizelova-sreshcha-v-germaniya_news533543.html", "text": "\n Германското правителство свиква днес среща с ръководителите на водещи автомобилостроители по проблема за отработените газове от дизелови автомобили. На срещата ще бъдат обсъдени мерки за намаляване на емисиите. \nПоканение са главните изпълнителни директори на \"Фолксваген\" (Volkswagen), \"Ауди\" (Audi), \"Порше\" (Porsche), \"Даймлер\" (Daimler), германското подразделение на \"Форд\" (Ford) и \"Опел\" (Opel). \nЩе присъстват и няколко министри, и премиерите на провинциите, които са центрове на автомобилостроенето или са особено силно засегнати от емисиите на азотен оксид. \nДизеловите автомобили са на прицел откакто преди близо две години \"Фолксваген\" призна, че е инсталирал незаконен софтуер на свои модели, за да премине тестовете за ниво на емисиите. \nПредставителите на властите и компаниите се надяват да договорят решение за подобряване на качеството на въздуха, като бъде избегната пълна забрана на колите с дизелови двигатели, пояснява Ройтерс. \nТакава забрана обсъждат вече няколко държави, а се чуват и гласове за пълен отказ от двигателите с вътрешно горене.\n", "date": "2017.08.02", "title": "Привикват шефове на автомобилни гиганти на ”дизелова” среща в Германия"}
{"url": "https://www.blitz.bg/svyat/sashch-s-vazhen-komentar-za-dogovora-mezhdu-blgariya-i-makedoniya_news533552.html", "text": "Държавният департамент на САЩ излезе с официален коментар на страницата си в интернет относно Договора за добросъседство между България и Македония, пише Фокус.\n„САЩ поздравяват България и Македония за подписването на Договора за приятелство, добросъседство и сътрудничество. Това важно, гледащо напред споразумение признава и преди това силните връзки между двете държави и отваря вратата за дори още по-близко сътрудничество в разнообразни сфери като инфраструктурата и културата. Подписването на договора ще допринесе за политическата стабилност и икономическото развитие в по-широкия регион и предлага окуражаващ пример за това как различията между съседите могат да се разрешат мирно“, пише в коментара на Държавния департамент на САЩ. \n", "date": "2017.08.02", "title": "САЩ с важен коментар за договора между България и Македония"}
{"url": "https://www.blitz.bg/svyat/reks-tilrsn-otnosheniyata-mezhdu-sashch-i-rusiya-mogat-oshche-da-se-vloshat_news533499.html", "text": "Отношенията на САЩ с Русия могат още да се влошат, обаче Вашингтон не е заинтересован от открит конфликт с Москва, заявил държавният секретар на САЩ Рекс Тилърсън. Това пише РИА Новости въз основа на кореспонденция на свой журналист.\n  \nШефът на Държавния департамент охарактеризирал сегашното състояние на руско-американските отношения като „напрегнати”. Тилърсън напомнил в своето изявление за визитата си в Москва, когато казал, че отношенията се намират на „исторически минимум”. „Те могат още да се влошат” – уточнил сега дипломатът. \n  \nТилърсън отбелязал, че Вашингтон се стреми да решава разногласията с Москва без открит конфликт. „Въпрос на последната седмица е дали отношенията могат още да се влошат или ние можем да постигнем някакво равнище на стабилност, да търсим пътища за действие по въпроси от общ интерес и да оправяме разногласията си, без да водят до открит конфликт” – заявил той. \n  \nГоворейки за поддръжката от Доналд Тръмп на законопроекта, въвеждащ нови санкции против Русия, държавният секретар заявил, че нито президентът, нито той самият „не са във възторг” от този документ. \n  Превод и редакция: БЛИЦ \n \n", "date": "2017.08.02", "title": "Рекс Тилърсън: Отношенията между САЩ и Русия могат още да се влошат"}
{"url": "https://www.blitz.bg/ikonomika/tsenite-na-petrola-trgnakha-nadolu_news533549.html", "text": "\n Двата основни сорта петрол започнаха в късния следобед във вторник да се понижават. Стойността на фючърса за октомври за петрола сорт Brent  на борсата ICE Futures достигна най-високото си ниво от месеци насам - 52,89 долара за барел. Впоследствие търговията завърши при стойности от порядъка на 51,4 долара за барел.   \n Цената на договора за септември за петрола сорт WTI на борсата  в Ню Йорк (NYMEX), достигна до 50,39 долара за барел, но търговията завърши при нивото от 48,7 долара за барел. \n Тази сутрин цените на петрола продължават да се понижават. \n Октомврийският фючърс за петрола сорт Brent на лондонската борса ICE Futures спадна с 46 цента – до 51,32 долара за барел. \n Котировките на септемврийския договор за лекия петрол сорт  WTI на NYMEX поевтиня с 47 цента – до 48,69 долара за барел. \n Силният долар в момента е негативен фактор за суровините, включително и петрола. \n Освен това вече излезе докладът на Американския институт за петрол (API), според който запасите от петрол в САЩ за седмицата, завършваща на 28 юли са се повишили с 1,8 млн. барела – до 488,8 млн. барела. \n Сега инвеститорите са в очакване на данните от министерство на енергетиката на САЩ за запасите от горива в страната, които трябва да бъдат публикувани днес. В същото време анализаторите очакват стабилизиране на цените. \n", "date": "2017.08.02", "title": "Цените на петрола тръгнаха надолу"}
{"url": "https://www.blitz.bg/layfstayl/prikazkata-stana-realnost-blgarkata-viktoriya-veche-e-afrikanska-printsesa-snimki_news533523.html", "text": "\n Българска красавица стана африканска принцеса, след като се венча на пищна сватба за принц от Гана, съобщава „Телеграф“. Виктория Македонска пристана на любимия си в Англия на 24 и 25 юни пред 80 гости от родните места на младоженците, разказа организаторката на събитието Невена Жекова. Цитирана от „Телеграф“. \nПери Ний Сампа Отуми е принц на голямо племенно общество в африканската република, чийто крал е чичо му. Дядо му пък преди това е бил един от най-уважаваните крале в Гана. Събитието започнало с типични за България ритуали. Пери бил обръснат и облечен в народна носия в къща, построена през 17-и век в Кенрътбъри в Англия. Любимата му Вики също била пременена в носия, а косата ѝ сплетена на плитка. \n„Последва взимането на кумовете – тя е приятелка на булката, а той на младоженеца. След това принцът ни бе подложен на няколко изпитания, за да докаже, че е достоен за съпруг на нашето момиче“, разказва Невена. На Пери му се наложило да пие българска ракия на екс, за да стане ясно на всички, че държи на почерпка. След това отговарял на гатанки с цел да се установи, че е достатъчно разсъдлив и находчив. Кумата забулила булката, а малко по-късно, отново по стара българска традиция, цървулът ѝ бил скрит, за да бъде намерен от любимия ѝ. След като булката се простила с роднините си, се развило право хоро, за което ганаецът преди това репетирал дълго. \nВтората част от сватбата продължила в Лондон. Там влюбените и гостите им се отдали на типични за Гана ритуали. „Те наподобяват нашия годеж. Роднини на момчето отиват при семейството на момичето и се представят. Разбира се, носят подаръци“, споделя организаторката Жекова. След това направили договорка, разпитвайки първо булката дали иска да пристане на Пери, а след това родителите ѝ – дали я дават. Облечени в парени дрехи, традиционото за Гана кенте, влюбените си казали „Да“ и „заживели щастливо до края на дните си“ в английската столица. \n \n \n  \n", "date": "2017.08.02", "title": "Приказката стана реалност! Българката Виктория вече е африканска принцеса (СНИМКИ)"}
{"url": "https://www.blitz.bg/svyat/koshmaren-intsident-v-atina-otkrikha-strelba-pred-frizorski-salon-zabluden-kurshum-utseli-mlada-zhena_news533563.html", "text": "\n Нов инцидент от заблуден куршум настъпи във вторник вечер, този път в Коридалос, а  жертва е 29-годишна жена. Инцидентът е станал около 23:25, когато  избухнала разправия между група мъже пред фризьорски салон на Площада Елефтериас, чийто собственик е арменец, пише \"Български новини\".  \nСпоред свидетелите, група от около девет души тръгнала със заплахи към собственика на салона и в резултат на това арменецът започнал да стреля. Нападателите са имали спорове със собственика на бръснарницата, според показанията. Е \nЕдин от куршумите уцелил 29 годишна жената, която била в съседно кафене и не е свързана със сбиванета. Два от куршумите, които са попаднали във фасадите отсреща са изскочили прозореца на салона. Жената е уцелена в корема и веднага е отведена в болница, където е опрерирана и е вън от опасност. Арестувани са вече шест участници в мелето и престрелката. \n \n \n", "date": "2017.08.02", "title": "Кошмарен инцидент в Атина! Откриха стрелба пред фризьорски салон, заблуден куршум уцели млада жена"}
{"url": "https://www.blitz.bg/layfstayl/za-damite/zhenski-nevoli-modelka-se-oplakva-che-grdite-sa-tvrde-golemi-i-mnogo-ya-boli-snimkivideo_news533562.html", "text": "Тя има деколте, за което повечето жени биха дори и убили човек, но моделката от Инстаграм се жалва, че гърдите ѝ са твърде големи и не са никакъв талант, а проклятие.  26-годишната Линдзи Пелас, известна с пикантните си постове, в които тя развява пищната си естествена гръд, разкри, че обмисля сериозно да си намали гръдната обиколка, която я е направила световно известна.\n Моделката на Playboy от Луизиана, която има 6.7 милиона последователи в социалните мрежи, казва, че „трябва да се усмихва въпреки болката” по време на фотосесиите на прелестните ѝ гърди, които тежат главозамайващите пет килограма, защото те ѝ причиняват огромни болки в гърба. \n„Налага се да съм с най-невинното си и сладко личице, но мен ме боли. Ха. Лудост е това, че хората те гледат с различни очи, когато си надарена отпред. Също е лудост как ме боли гърбът в ммента. Работя с около пет килограма на гърдите си, това се отразява много зле на гърба ми”, призна моделката. Превод и редакция: БЛИЦ \n   \n \n", "date": "2017.08.02", "title": "Женски неволи: Моделка се оплаква, че гърдите ѝ са твърде големи и много я боли (СНИМКИ/ВИДЕО)"}
{"url": "https://www.blitz.bg/svyat/prodavat-onlayn-ryadka-kolektsiya-diamanti-sred-koito-nay-skpiya-v-rusiya-video_news533522.html", "text": "Продават онлайн рядка колекция от обработени диаманти. Сред тях е и уникален 51-каратов скъпоценен камък.\n Той е с диаметър 2 сантиметра и половина - колкото видимата част на човешкото око, пише Нова телевизия. \n Според държавната фирма, която продава диаманта, той е най-скъпия, произвеждан някога в историята на руската бижутерия. \n \n", "date": "2017.08.02", "title": "Продават онлайн рядка колекция диаманти, сред които най-скъпия в Русия (ВИДЕО)"}
{"url": "https://www.blitz.bg/svyat/tezi-politsai-nikak-ne-si-poplyuvat-vizhte-kak-se-poyavyavat-i-respektirat-s-patrulkata-si-v-stil-brzi-i-yarostni-video_news533495.html", "text": "Британската полиция никак не се церемони. Полицейски автомобил акостира на местопрестъплението по холивудски – в стила на филма \"Бързи и яростни\".\nСилите за сигурност са отговорили на сигнал за сбиване в графство Кент. Докато полицейски служители разпитват главните заподозрени лица, на мястото изведнъж се появява друга патрулка. \nТя спира рязко и се удря в стълбите на къща, но въпреки това изпълнението е повече от ефектно. \nНе е ясно дали това е нормална процедура и дали полицията в Кент действа винаги по този начин, се пошегуваха потребители в социалните мрежи. \nВижте кадрите:  \n \n \n", "date": "2017.08.02", "title": "Тези полицаи никак не си поплюват! Вижте как се появяват и респектират с патрулката си в стил \"Бързи и яростни\" (ВИДЕО)"}
{"url": "https://www.blitz.bg/svyat/pekin-obeshcha-pomoshch-na-afrikanska-drzhava_news533496.html", "text": "Министърът на външните работи на Китай Ван И заяви, че Китай ще помогне на новия си африкански съюзник – Гамбия – да развие инфраструктурата си, селското стопанство, туризма и други. Това се случи по време на посещението му в африканската страна, която прекъсна дипломатическите си отношения с Тайван, предаде Reuters, цитирана от \"Фокус\".\nГамбия прекъсна официалните си отношения с Тайван, който Китай счита за своя провинция, която няма право на дипломатически връзки. Новото правителство на африканската страна, което наследи дългогодишния лидер Яхия Йамех тази година, гарантира, че ще продължи подобряването на отношенията си с Пекин.\n", "date": "2017.08.02", "title": "Пекин обеща помощ на африканска държава"}
{"url": "https://www.blitz.bg/stsena/svetovnite-medii-sa-vv-vzkhita-ot-blgarska-pevitsa-vokalt-na-izvestna-britanska-grupa-mechtae-da-mozhe-da-pee-kato-neya-snimkivideo_news533497.html", "text": "Вокалистът на световноизвестната английска група Bring Me The Horizon Оливър Сайкс изрази възхищението си от интерпретация, която българката Милена Цанова прави на парчето \"Can You Feel My Heart\".\nМилена беше част от четвъртия сезон на музикалното шоу за таланти \"Гласът на България\" и избра именно хита на известната банда, за да се представи за първи път пред звездното жури в състав Влади Ампов-Графа, Камелия, Иван Лечев и Поли Генова. \n\"Иска ми се и аз да можех да пея толкова добре\", написа 30-годишният Сайкс в Туитър, който сподели и линк към точно това изпълнение на Милена. \nДесетки световни медии отразиха поста му, а самата Милена все още не може да повярва на случилото се. \n\"Can You Feel My Heart\" е песен от албума Sempiternal на Bring Me The Horizon, който се появи на пазара през 2013 г. \n \n \n \nИзточник:  \n", "date": "2017.08.02", "title": "Световните медии са във възхита от българска певица! Вокалът на известна британска група мечтае да може да пее като нея (СНИМКИ/ВИДЕО)"}
{"url": "https://www.blitz.bg/svyat/smrtonosen-intsident-do-konsulstvoto-na-kitay-v-los-andzhelis_news533498.html", "text": "Мъж е стрелял по консулството на Китай в Лос Анджелис, след което се е самоубил, информира Daily News.\nКакто се съобщава, никой не е пострадал в резултат на инцидента. \nНападателят е бил на около 60-годишна възраст. Превод и редакция: БЛИЦ \n", "date": "2017.08.02", "title": "Смъртоносен инцидент до консулството на Китай в Лос Анджелис"}
{"url": "https://www.blitz.bg/svyat/bulka-izvadi-pistolet-ot-svatbenata-si-roklya-i-go-nasochi-km-glavata-na-spruga-si-minuti-sled-kato-se-venchakha-snimki_news533500.html", "text": "25-годишната младоженка Кейт Причард от Тенеси бе арестувана на собствената си сватба, защото влязла в спор с 30-годишния Джеймс Бъртън, за когото се омъжила малко преди това, и насочила пистолет от упор в главата му. Младата жена извадила оръжието си директно от сватбената си рокля, съобщава \"Дейли Мейл\".\nСпоред информацията от очевидците на зловещия инцидент, Кейт Причард се е скарала с младоженеца пред ресторанта на хотел, в който празнували. Изведнъж изневиделица тя извадила от роклята си 9 мм малък пистолет и заплашила новия си съпруг, че ще го разстреля на място. \nОт полицията в Тенеси съобщават, че всъщност оръжието не е било заредено в този момент, но булката сръчно и бързо го заредила и стреляла във въздуха като предизвикала хаос и уплаха около себе си, всички хора се разбягали в различни посоки. \n Кейт Причард, снимка: Фейсбук \nДвойката по-късно явно се помирила и се опитала да заблуди полицията, скрили пистолета и убеждавали полицаите, че нищо особено не се е случило и не е имало никакъв инцидент. \nПо-късно полицаите открили оръжието, арестували булката и съобщили на младоженеца, че засега няма да могат да се радват на сватбено пътешествие, защото я арестуват. \nСнимка на Кейт Причард в полицейското управление \nВпоследствие Кейт Причард била освободена срещу гаранция от 15 хил. долара. Превод и редакция: БЛИЦ \n \n", "date": "2017.08.02", "title": "Булка извади пистолет от сватбената си рокля и го насочи към главата на съпруга си, минути след като се венчаха (СНИМКИ)"}
{"url": "https://www.blitz.bg/svyat/trima-sdii-ot-vrkhovniya-sd-na-venetsuela-se-skrikha-v-posolstvoto-na-chili_news533501.html", "text": "Още двама судии от Върховния съд на Венецуела, назначени от опозиционния парламент, са се укрили в посолството на Чили в столицата Каракас, съобщи РИА Новости, позовавайки се на информация от посланика на Чили за Венецуела Ералдо Муньос.\nПо-рано в посолството избяга съдия Еленис дела Вале Родригес. \n„Тази вечер още двама гости дойдоха в резиденцията на Чили в Каракас, търсейки защита – Беатрис Руис и Хосе Фернандо Нуньес. Те искат убежище“, написа Муньос в социалната мрежа Туитър. \nИзточник: \"Фокус\"\n", "date": "2017.08.02", "title": "Трима съдии от Върховния съд на Венецуела се скриха в посолството на Чили"}
{"url": "https://www.blitz.bg/intsidenti/moshchna-burya-e-pomela-detski-palatkov-lager-v-germaniya-ima-zaginal-i-raneni_news533503.html", "text": "Най-малко едно дете е загинало, още четири са получили наранявания, заради ураган, който е връхлетял, посред нощ, върху детски палатков лагер в Южна Германия, предаде ТАСС, цитирана от \"Фокус\".\nИнцидентът се е случил в околностите на градчето Рикенбах, във федералния окръг Баден-Вюртемберг. Група от 21 деца и четири възпитатели е била разпънала палатков лагер под открито небе. През нощта се е завихрила буря и в ствола на едно от близкостоящите, до лагера, дървета се е ударила мълния, която го е съборила върху палатка с деца. Едно от четирите пострадали деца се намира в критично състояние.\n", "date": "2017.08.02", "title": "Мощна буря е помела детски палатков лагер в Германия, има загинал и ранени"}
{"url": "https://www.blitz.bg/svyat/maystor-po-boynite-izkustva-uspya-da-nadvie-mechka-koyato-go-napadna_news533504.html", "text": "Японец е успял да отблъсне атака на мечка чрез уменията си по карате, съобщи РИА Новости, цитирана от fakti.bg. Хирохито Миагава е на 68 години. Той е експерт по бойни изкуства и има свое собствено доджо в град Фуефуки, провинцията Яманаши.\nТой е бил нападната от мечка, докато се е разхождал в планината. Караитстът веднага нанесъл няколко карате удара на животното. \n\"Почувствах присъствие зад гърба си и видях мечка. Тя се беше изправила на задните си лапи и беше готова да атакува. Аз веднага й нанесох удари в стомаха и гърдите. Тя падна, а аз издебнах да й нанеса още няколко ритника. После животното избяга в гората“, заяви Миагава. \nВсе пак животното е успяло да нанесе наранявания на каратиста. Те обаче не са сериозни. \n", "date": "2017.08.02", "title": "Майстор по бойните изкуства успя да надвие мечка, която го нападна"}
{"url": "https://www.blitz.bg/obshtestvo/kultura/rokadzhiyata-alis-kupr-nameri-neizvestna-kartina-na-andi-uorkhol-snimka_news533505.html", "text": "Работата е от серията Warhol's Death and Disaster направена през 1953 г. въз основа на вестникарски снимки от затвора Синг Синг, където са екзекутирани Юлиус и Етел Розенберг за конспирация и помощ на руските специални служби.\nНа червено-черната картината е изобразена електрически стол. \nПреди две години същият този модел, но в зеленото е бил продаден на търг за $11 милиона, пише Elle. \nСпоред Шеп Гордън, дългогодишният мениджър на певеца, Купър и Уорхол стават приятели в известния Max’s Kansas City в Ню Йорк. \n\"Това е станало през 72-ра, когато Алис се е преместил в Ню Йорк с приятелката си Синди Ланг\", каза Гордън. \"Анди е нещо като групи, и такъв е и Алис. Те обичат известните хора.Така стартира тяхното приятелство и те започват да излизат заедно.\" \nУорхол е присъствал на концерт на Алис, където Купър сяда на електрически стол, идентичен с този в картините му. Тогава, на приятелката му Синди хрумнала идеята да посети студито на Анди и да купи една от картините с електрическия стол.  \n\"Алис казва, че си спомня за разговор с Уорхол за картината. Но не беше сиурен дали разговорът е бил реален\", продължава да разказва мениджърът му. \nОказва се, че картината е запазена заедно с екипировката за турнето на Купър от 70-те години.  \n\"Майка на Алис си спомни, че има такава картина в склада\", казва Гордън. \"Така че, отидохме и установихме, че е през цялото това време творбата е седяла навита в една тръба.\" \nКартината е без подпис и има голяма вероятност да не струва толкова скъпо на търг. На времето, серията с електрическите столове на Уорхол не е била особено популярна, защото е кървава гледка, която никой не е искал да си я има на стената.  \nГордън заяви, че Купър е променил решението си и сега обмисля да закачи картината Little Electric Chair в дома си, след като се върне от турнето си в края на годината. \n\"Честно казано, в онзи момент не мислех, че тя има някаква реална стойност\", казва мениджърът на Алис. \"Анди Уорхол не беше \"Анди Уорхол\" тогава. Пък и това бяха времена на наркотиците и рока. Но трябваше да видите лицето на Алис, когато експертът по картините на Уорхол - Ричард Полски дойде с информацията. Челюстта му падна и той ме погледна с въпроса \"Ти сериозно ли? Аз притежавам това?\"\" \n \n", "date": "2017.08.02", "title": "Рокаджията Алис Купър намери неизвестна картина на Анди Уорхол (СНИМКА)"}
{"url": "https://www.blitz.bg/svyat/premiert-na-cherna-gora-v-nova-konfuzna-sluchka-s-vissh-drzhavnik-ot-sashch_news533510.html", "text": "Премиерът на Черна гора Душко Маркович откри сериозен пропуск в познаването на протокола от страна на американския вицепрезидент Майкъл Пенс. След церемонията по посрещането на Пенс на летището в Подгорица във вторник вечерта, Маркович сподели пред членове на черногорската делегация, че \"той (Пенс) не знае, че трябва да застане до флага при излизането от самолета\", съобщава БГНЕС.\n Черногорският премиер изглежда не забелязал, че в този момент към тях се били приближили журналисти с камера. Един от членовете на делегацията, забелязвайки камерата, го прекъснал с думите: \"Не си заслужава да говорим за това.\" \n Маркович, който бе начело на церемонията по посрещането на Пенс, заедно с почетния караул, чака няколко часа Пенс на 40-градусовата жега. \n Това не е първият път, когато премиерът на Черна гора попада в неловка протоколна ситуация заради американски политик. \n На 25 май, на срещата на върха на НАТО, по време на общата снимка в новата централа на НАТО в Брюксел, президентът на САЩ Доналд Тръмп наруши протокола, като рязко избута Маркович от първия ред, а той широко му се усмихна в отговор. \n", "date": "2017.08.02", "title": "Премиерът на Черна гора в нова конфузна случка с висш държавник от САЩ"}
{"url": "https://www.blitz.bg/lyubopitno/izumeni-ptnitsi-razkazvat-vlyuben-mladezh-skochi-i-sprya-samoleta-ot-barselona-za-sofiya-s-neveroyaten-motiv_news533515.html", "text": "\n Спрете, обичам я, искам да сляза. С тези думи влюбен младеж забави излитането на самолет от Барселона за София, пълен с българи. Романтичната сцена се разиграла в неделя сутринта, непосредствено преди потеглянето на машината, съобщава „Телеграф“, позовавайки се на изумени пътници. \n Сред тях имало много нашенци, които се връщали от екскурзия в Барселона. По техни думи младежът също е българин. \n „Всички бяхме готови за полет, двигателите запалиха и момчето реши, че иска да слезе“, разказват свидетели на любовната драма. Пътниците проявили разбиране към решението на влюбения младеж. Процедурата изисква те да слязат от самолета, заедно с целия си багаж. Въпреки че чакането леко ги изнервило, никой от тях не се е е оплакал в авиокомпанията заради сцената. След като решилият да не заминава, а да остане при любимата си, си тръгнал, останалите пътници си натоварили куфарите, качили се на самолета и успешно излетели за София. От авиокомпанията не знаеха за случилото се на борда. \n Преди месец разградчанин направи нетрадиционно предложение за брак на приятелката си. Младият мъж бе написал на крилата на самолета „Ще се омъжиш ли за мен?“, преди полета на любимата си. \n", "date": "2017.08.02", "title": "Изумени пътници разказват: Влюбен младеж скочи и спря самолета от Барселона за София с невероятен мотив"}
{"url": "https://www.blitz.bg/svyat/vissh-ofitser-v-pekin-zagovori-za-voyna-mezhdu-kitay-i-indiya_news533518.html", "text": "\n  Индия трябва да изведе своите военнослужещи от Китай, ако не иска война. Това е заявил ръководителят на Центъра по международно сътрудничество за въпросите на сигурността на Министерството на отбраната на Китай, старши-полковник Чжоу Бо.  \nЧжоу Бо и генер-майора в оставка от индийската армия, Ашок Мехта, са участвали в дебати по телевизионен канал, по въпроса за растящото напрежение на платото Доклам, което се намира в Бутан. \nМехта, от своя страна е заявил, че китайските медии пишат агресивни статии за Индия и за възможен военен сблъсък между двете страни, като по този начин въвличат Индия в конфликта. \n„Вие сте на китайска територия и ако не искате война, трябва да я напуснете“, е казал Чжоу Бо, цитиран от РИА Новости и Фокус. \nНа твърденията на индийския си колега, че платото Доклам е спорна територия, китаецът е подчертал, че „Бутан е участвал в 24 кръга преговори и никога не е поставял под въпрос факта, че това е китайска територия“.\n", "date": "2017.08.02", "title": "Висш офицер в Пекин заговори за война между Китай и Индия"}
{"url": "https://www.blitz.bg/svyat/broyat-na-migrantite-v-germaniya-dostigna-rekorden-pokazatel_news533494.html", "text": "Броят на жителите на Германия от чужд произход през 2016 г. е достигнал рекордни нива — 18,6 млн. мъже, жени и деца с миграционна биография, съобщава Deutsche Welle, като се позовава на данните на Федералното статистическо ведомство.\nВ сравнение с предишната 2015 г. този показател е нараснал с 8,5%. Това е и най-значителния прираст от началото на водене на статистиката през 2005 г. като промяната се обяснява с големия приток на бежанци през последните две години. Превод и редакция: БЛИЦ \n", "date": "2017.08.02", "title": "Броят на мигрантите в Германия достигна рекорден показател"}
