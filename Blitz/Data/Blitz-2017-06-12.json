{"url": "https://www.blitz.bg/kriminalni/razsledvane-na-trud-902-960-lv-plateni-za-marshovete-na-lapachite-dokumenti_news520684.html", "text": "\nEдин от водещите ни принципи във Фондация „Америка за България“ е да се придържаме към най-високите етични стандарти, сред които прозрачност и отчетност във всичко, което правим. Нямаме какво да крием в работата си и се гордеем с нея, с организациите, които подпомагаме и с техните усилия и успехи. Винаги сме работили прозрачно и абсолютно законосъобразно и независимо от недобронамерените атаки, ще продължим да го правим в полза на демократична и модерна България.” \nТова послание присъства от 27 октомври 2015 г. на сайта на Фондация “Америка за България”. Един документ, изготвен една година и един ден по-късно обаче ще покаже колко изпразнени от съдържание звучат подобни иначе толкова изтънчени слова, установява разследване на в. \"Труд\". “Черната дупка” в борбата с корупцията \n902 960 лв. е сумата, с която Фондация “Америка за България” е решила да подпомогне “гражданското общество и демократичните институции” у нас с предпоследния за 2016 г. грант. Сумата се отпуска на неизвестна до момента фондация, но носеща гръмкото название – “Антикорупционен фонд”. В пълно противоречие с възприетите от Фондация “Америка за България” и прилагани от другите й бенефициенти стандарти за публичност и отчетност, информация за “Антикорупционен фонд” не може да бъде открита през интернет-търсачки. \nФондацията няма дори сайт, на който да са видни – каква е дейността й; членовете на управляващите й органи; проектите, по които се работи; отчети за досегашната дейност. За разлика от всички други грантове, финансирани със средства на “Америка за България”, при този за “Антикорупционен фонд” липсват данни и за срока, в който парите следва да се усвоят. Фондация “Антикорупционен фонд” се оказва една “черна дупка”, в която потъва левовата равностойност на половин милион щатски долара. Зависимости в съдебната система \nОказва се, че бенефициентът на колосалната за българските стандарти сума – напълно анонимното НПО, е регистрирано едва на 3 ноември 2016 г., т.е. броени дни преди по банковата му сметка да бъдат преведени един милион без сто хиляди лева. Порочността на гранта и на неговия получател може да се установи и по друг признак, който потвърждава наличието на конкретни зависимости в част от съдебната система. \nФондация “Антикорупционен фонд” получава решението за своята регистрация със светкавична скорост. Софийският градски съд, ръководен от компрометирания и зависим от олигархичния кръг “Капитал” съдия Калоян Топалов, регистрира фондацията за срок от 9 (девет) работни дни! Справка в деловодството на съда показва, че документите за регистрация са входирани на 21 октомври 2016 г., а на 3 ноември съдебното решение вече е факт. Целта оправдава средствата \nБързината, с която фондацията е регистрирана, както и скоростното отпускане на сумата, равна на почти 2000 минимални работни заплати, разбира се, има своето обяснение. Достатъчно е да се направи бърз преглед на информацията, която все пак може да бъде открита за мнимата фондация в Регистъра за юридическите лица с нестопанска цел в обществена полза, воден от Министерството на правосъдието. От него разбираме, че макар “Америка за България” да отпуска парите за мониторинг на сделки с висок корупционен риск, то стоящите зад “Антикорупционен фонд” имат съвсем други намерения – да организират и провеждат “събития, кампании, дискусии, конференции и обучения… и други колективни прояви” или с други думи – “хибридни” провокации срещу институциите, изразяващи се в събиране на лобистки подписки, изпращане на ултимативни писма, както и класическите схеми за натиск – платени пърформанси и маршове на професионални протестъри. \nИ най-важното – “фондацията може да разходва средства и за други, допуснати от закона, общественополезни цели, свързани с антикорупция”, т.е. да осигурява платена заетост на самообявили се “борци” срещу корупцията, които иначе напълно “безплатно” протестират – когато и където е необходимо. Кой стои зад “Антикорупционен фонд”? \nОт изключително пестеливата информация, която от Фондация “Антикорупционен фонд” са били принудени да разкрият в Регистъра на МП, се разбира още, че със сумата от 902 960 лв. всъщност се финансират дейностите на една неформална структура, която дори не съществува в правния мир – групата за хибридни акции срещу институциите, т.нар. Инициатива “Правосъдие за всеки”. \nНа практика напълно неизвестната Фондация “Антикорупционен фонд” изпълнява ролята на “черната каса” на “Америка за България”, с която чуждата фондация финансира участниците в “Правосъдие за всеки”, които от две години действат по поръчка на олигархичния кръг “Капитал” във войната му срещу независимостта на прокуратурата и опитите по овладяване на съдебната власт. И не само, оказва се, че лицата, които по документи стоят зад “Антикорупционен фонд”, са свързани и с пропадналия партиен проект на Иво Прокопиев “Да, България”, председателстван от измисления бивш правосъден министър Христо Иванов. \nОт Регистъра на юридическите лица с нестопанска цел научаваме, че управител на Фондация “Антикорупционен фонд” е Мирослава Петрова Петрова. А от оставения за връзка с фондацията мобилен телефон, който се оказва личен на Петрова, се установява, че след като 15 години работи като брокер на недвижими имоти, филоложката по образование регистрира през 2011 г. фирма “Ълтимейт Криейтив”, с която прави недотам успешни опити в сферата на интериорния дизайн. Очевидно останала без професионални ангажименти, в последните години Мирослава Петрова има достатъчно време и неотлъчно участва във всевъзможни акции на групата около Тома Белев – друг печален кандидат за депутат на “Да, България” и началник на “зелените” рекетьори. \nВ последните две години Мирослава Петрова е буквално “професионално” ангажирана с хибридните мероприятия на “Правосъдие за всеки”, като в телевизионно интервю от месец май 2015 г. представя себе си като един от инициаторите на инженерстваната от олигархичните кукловоди група за уличен натиск. Освен че дава общи интервюта с друг задкулисно спуснат като лидер на хибридната група за метежи – адвокатът Петромир Кънчев, Петрова участва във всевъзможни акции на “Правосъдие за всеки”. Малко след като в края на 2016 г. става управител на фондация с нулева история, но разполагаща със завиден бюджет, Мирослава Петрова се отдава и на партийно строителство. Нейното присъствие е документирано както при внасянето на документите на “Да, България” в Софийския градски съд, така и на среща на Христо Иванов с малцината му симпатизанти във Велико Търново на 3 февруари 2017 г. \nЗнаменателна е друга снимка на Мирослава Петрова, на която е с друг от неформалните “лидери” на “Правосъдие за всеки” – адвокатът и бивш депутат Велислав Величков, както и с ръководителката на основания от Христо Иванов Български институт за правни инициативи – Биляна Гяурова-Вегертседер, чийто брат Ангел Гяуров е сред спонсорите на “Да, България”, а също така свързан с бизнесначинанията на експрезидента Росен Плевнелиев и олигарха Иво Прокопиев. На снимката пред Съдебната палата е и одиторът Йордан Атанасов Карабинов, който, макар и непознат на широката общественост, се оказва тясно свързан с “Протестна мрежа” и “Правосъдие за всеки”, поне ако съдим по комуникацията му в социалните мрежи. \nРоденият в Бургас счетоводител и възпитаник на Американския университет в Благоевград се оказва нужен за разплащанията на Фондация “Антикорупционен фонд”. Той е един от тримата, заедно с Мирослава Петрова, чиито имена и подпис са поставени под единствения публично достъпен документ на (полу)нелегалния бенефициент на Фондация “Америка за България”. \nДокументът е изготвен една година и един ден след възванието за етичните правила на донора, които от първия ден на съществуването си “Антикорупционен фонд” нарушава. А знаменателното във въпросната снимка е това, че общата сума, която присъстващите на нея са получили от Фондация “Америка за България” само през миналата година, възлиза на 2 087 720 лв. (над 1,1 млн. щатски долара). БИПИ на Биляна Гяурова-Вегестседер е бенефициент по грант от 1 184 760 лв. \nИ за да е напълно ясно, че нищо около Фондация “Антикорупционен фонд” не е случайно, остава да разберем, че третият, подписал Правилата и реда за извършване на обществено полезната дейност на НПО-то, е старият познайник, организатор и активен участник в голяма част от хибридните провокации и активни мероприятия срещу държавните институции от 2013 година насам – лицето Николай Стайков. \nБившият служител в поръчковите медии на Иво Прокопиев бе в основата на (полу)разпадналата се “Протестна мрежа”. Стайков заема ключово място и в стенограмите на задкулисието АРГО от лятото и есента на миналата година, когато в компанията на Прокопиев, Радан Кънев и Христо Иванов, настоящият член на управителното тяло на “Антикорупционен фонд” самоизтъква заслугите си по организирането на протести и “събиране по офисите” на участници за тях – пряко признание за характера на хибридните провокации и “граждански” акции на ГМО-та на олигархичния кръг “Капитал”. \nМалко след фабрикуването на т.нар. “ЦУМ-гейт” именно Стайков бе един от инициаторите и на тъжния опит за протест пред Съдебната палата, на който журналистите бяха два пъти повече от участниците. На Марша на лапачите преди две седмици протежето на олигарха Прокопиев контролираше мероприятието от дистанция, като предпочиташе да се смесва с тълпата и да не привлича вниманието на медиите. На въпросния т.нар. “Марш за европейски правосъдие” бе забелязан и прекият спонсор на мнимата фондация “Антикорупционен фонд” – Ленко Ленков. В качеството си на програмен директор на “Гражданско общество и демократични институции” във Фондация “Америка за България” Ленков е директно отговорен за отпуснатия грант към Фондация “Антикорупционен фонд”, с който задкулисно се финансират протести. \n \n \n \nНищо от това нямаше да изглежда така нередно, ако вече пета година обществото не продължава да бъде лъгано по най-безцеремонен начин, че всевъзможните “активни мероприятия” на шепа професионални протестъри, са плод на автентична гражданска енергия. Крайно време беше да стане ясно, че когато от устата на провалилия се и като адвокат, и като протестър, и като министър, а и като партиец Христо Иванов започнат да се леят слова за нуждата от “гражданска реакция” за всяко нещо, което не се харесва на кукловодите му, то това неминуемо е знак за старт на поредната хибридна провокация, която ще бъде осчетоводена като “съчетания от жанровете и форми” за постигането на целите на поредната куха фондация, чиято роля е да бъде “черна каса” на олигархията. \nА целите, те са добре познати – било то да се спаси от проверка и импийчмънт опозорилият Върховния касационен съд политизиран негов председател Лозан Панов, дали пореден опит за детронирането на главния прокурор, дали рутинен начин за изнудване на парламент, премиер, правителство, президент, които трябва да приемат лобистко решение или да отменят такова, което застрашава интересите на олигархичното задкулисие. \nОчевидно е крайно време донорите на “Антикорупционен фонд” в лицето на чуждестранното ръководство на Фондация “Америка за България” много сериозно да завиши контрола върху дейността на нейните български представители, които все по-ясно действат за промяна на конституционното устройство на страната. \nИ да не забравят, че по закон политическите партии нямат право на финансиране от фондации, още по-малко чужди. Всички помним как само преди три месеца от страната бяха изгонени няколко граждани на НАТО-вска Турция заради извършвана от тях подривна и застрашаваща националната сигурност на страна-член на Европейския съюз дейност и намеса в политическия живот. Аферата „протестъри“ плаче за ДАНС \nВ последните пет години, и особено след 2013 г., у нас бе инженерствана устойчива група, варираща от няколко десетки до няколкостотин души, които биват “активирани” по сигнал – било защото трябва да се попречи на инвестиционно намерение на конкурент, било за да се прокара лобистка законодателна поправка, било за да се изнудват институции и власти за дадено управленско решение или кадрово назначение, било за да се защити политизиран и зависим магистрат, обслужващ интересите на задкулисни кукловоди и техните донори. Това са т.нар. професионални протестъри, които, ако не друго, то със сигурност успяха да отвратят хиляди българи, които дори и да имат основание, не биха протестирали, защото автентичната гражданска енергия е заменена от хибридна. \nДо един професионалните протестъри горделиво твърдят, че участието им във всевъзможните “активни мероприятия”, пърформанси, а напоследък и маршове, става изцяло на доброволни начала, но дори и те не си вярват. Всеки, дръзнал да се усъмни в тази им “благородна” и “благотворителна” дейност, много често осъществявана в работно време, бива заплашван със съдебна разправа, която е гарантирана от решение на задкулисно свързан с олигарсите-кукловоди магистрат от СГС или СРС. \nФакт е, че отдавна мина времето, в което за участие в масовки по улиците тарифата вървеше по 20-50 или 100 лв. А и малобройният характер на всевъзможните улични провокации показва, че мнозинството от присъстващите всъщност се включват, подведени от пропагандните манипулации на зависими медии-бухалки и клеветнически кампании на пропаднали се политици, “щатни” анализатори и задкулисно подбрана група “протестъри”, които са си присвоили правото да говорят от името на суверена. \nПлащания има, при това повече от солидни, но достъп до тях има тесен кръг от хора, които непрекъснато мигрират – от компрометирани неправителствени организации, през провалящи се инженерингови политически проекти, до неформални групи за улични метежи, за които, както се оказва, легалното финансиране би било проблем от страна на донора. Така че работата на държавните институции, в чието задължение е да разследват и предотвратяват подобни машинации, тепърва трябва да започне. \n \n \n \n \n", "date": "2017.06.12", "title": "Разследване на \"Труд\": 902 960 лв. платени за Маршовете на лапачите (ДОКУМЕНТИ)"}
{"url": "https://www.blitz.bg/politika/desislava-atanasova-oresharski-i-petr-chobanov-tryabva-da-poemat-otgovornost-za-ktb_news520602.html", "text": "\n Истината за Корпоративна търговска банка (КТБ) рано или късно ще излезе наяве, каза депутатката от ГЕРБ Десислава Атанасова в ефира на bTV. \"Ние с депутата от БСП Румен Гечев участвувахме в анкетната комисия\", поясни още гостенката в студиото. Според Гечев, който също участваше в предаването, и втората стенограма трябва да се разсекрети. \nТой посочи, че такива случаи е имало във Великобритания и САЩ по време на последната банкова криза (2008-2009). \n\"Искам да вярвам, че ще има виновни. Аз искам да се падне грифът поверително от втората стенограма\", посочи още левият депутат. \nАтанасова посочи, че кризата стана по време на управлението на Пламен Орешарски и финансов министър Петър Чобанов и припомни. \"Те трябва да поемат отговорност\", посочи още тя. БНБ и органът за финансов контрол също са отговорни. Всичко е ръцете на съда\", каза още Атанасова. \n \n", "date": "2017.06.12", "title": "Десислава Атанасова: Орешарски и Петър Чобанов трябва да поемат отговорност за КТБ"}
{"url": "https://www.blitz.bg/svyat/merkel-pozdravi-makron-za-strakhoten-uspekh_news520577.html", "text": "\n Германският канцлер Ангела Меркел поздрави френския президент Макрон за „страхотния успех“ на партията му, предадоха световните медии. \n  \n„Най-искрените ми поздрави към Еманюел Макрон за страхотния успех на партията му на първия тур. Глас за реформите!“, цитира Меркел в „Туитър“ говорителят й Щефан Зайберт. \n \n \n \nНовият френски президент вече започва да създава силни работни връзки с Ангела Меркел, въпреки различните им възгледи по някои въпроси. Първата чуждестранна визита на Еманюел Макрон бе в Берлин. \n  \n", "date": "2017.06.12", "title": "Меркел поздрави Макрон за „страхотен успех“"}
{"url": "https://www.blitz.bg/kriminalni/rodnoto-fbr-nakhlu-v-ndk-prokuraturata-i-dans-pogvat-shefa-na-dvoretsa-zaradi-remonta-za-milioni_news520594.html", "text": "\n ДАНС и прокуратурата разследват действията на шефа на НДК Мирослав Боршош около ремонта на сградата за българското председателство на ЕС през 2018 г., пише в. „ “. Сигнали в българското ФБР за нарушения и злоупотреби са подадени в началото на тази година. Агентите са разпитали свидетели, влизали са в Двореца на културата, откъдето е иззета документация. В края на март от ДАНС са изпратили материалите от проверката с приложени доказателства и свидетелски показания в Главна прокуратура, която постановява разследването да продължи, като преписката е прехвърлена по компетентност в Софийска градска прокуратура. \nВ сигналите до ДАНС са изнесени данни, че от преведените 17 млн. лв. от Министерския съвет на НДК се харчи за ел. енергия, за заплати на персонала, за Театър „Азарян“. \nНа 17 август вицепремиерът по европейските фондове Томислав Дончев, като упражняващ правата на държавата в НДК, оформя протокол за увеличаване капитала на НДК със 17 млн. лв. В него е записано следното: „Средствата от увеличението на капитала да бъдат разходвани целево за преустройството, модернизацията и адаптирането на основната сграда на дружеството за нуждите на българското председателство на Съвета на Европейския съюз през 2018 г.“ \nВъпросните 17 млн. лв. са влезли по сметката на НДК на 22 август 2016 г., в която към оня момент е имало едва 62 хил. лв. \nИзданието твърди, че разполага с копия на фактури, от които става ясно, че още на следващия ден – 23 август директорът на НДК Мирослав Боршош е платил 482 615 лв. за ел. енергия за три месеца от постъпилите целеви средства. \nНа 10 октомври 2016 г. Боршош се разплаща по договор с изтекъл срок (въпросният договор е сключен на 28 септември 2015 г. със срок за изпълнение 70 календарни дни). Предмет на договора е „Преустройство на Зала 2 на НДК в Театър „Азарян“ (до момента в театъра са налети около 2 млн. лв.). \nКонсорциум „Преустройство и реконструкции“ с пълномощник Георги Георгиев получава от парите, предвидени за ремонт на зали за председателството на ЕС 434 536 лв. Впрочем, от Профила на купувача и от АОП става ясно, че Георги Георгиев откакто Боршош е шеф на НДК извършва всички текущи и аварийни строително-ремонтни работи „в“ и „около“ сградния фонд на НДК. \nПак от парите за председателството са изплащани хонорари на шефа на Театър „Азарян“ Яна Борисова. \nПроверка установи, че месечно НДК има между 120 000 лв. и 160 000 лв. сметки за ел. енергия, фонд работна заплата е 460 000 лв., в зимните месеци парното струва около 250 000 лв. Месечните приходи на НДК не надхвърлят 100 000 лв. Не е трудно да се направи сметка от 22 август 2016 г. до края на май 2017 г. каква част от парите за председателството са отишли за ток, парно, заплати и др. странични разходи. \nТова е и най-логичното обяснение за допълнителното отпускане на допълнителни 8 млн. лв. На последното заседание на МС в четвъртък бе решено да се отпуснат „средства в размер до 50% съгласно изискванията на чл. 116, ал. 2 от ЗОП, от стойността на сключения договор № Т-00859/24.10.2016 г. между изпълнителния директор на НДК и „Галчев инженеринг“ ЕООД с предмет „Проектиране, преустройство и адаптация на основната сграда на НДК за нуждите на Българското председателство на Съвета на Европейския съюз през 2018 г.” за обезпечаване изменението на основния договор. Договорът с „Галчев инженеринг“ е за 16,5 млн. лв.. без ДДС или 19,8 млн. лв. с ДДС. \n Мистерията с „липсващия пресцентър“ \n На 2 юни от ефира на БиТиВи министърът за българското председателство Лиляна Павлова обяви, че „първоначално въобще не е било предвидено изграждането на пресцентър с над 240 работни места и инфраструктура за пряко телевизионно предаване по сателит“. Спомена и че ще се наложи капиталът на НДК да се увеличи с още „няколко милиона лева“. \nНа 8 юни правителството гласува вдигане на капитала на НДК с 28 млн. лв. Лиляна Павлова обясни, че 7 млн. лв., които са били одобрени в предишно увеличение на капитала на НДК (става въпрос за решение на МС от 3 август 2016 г.) преди година и половина, не са били отпуснати реално. Документите показват друго – цялата сума от 17 млн. лв. е преведена на НДК на 22 август 2016 г. Финансисти предупредиха, че са създадени предпоставки за нарушаване на ЗОП (правилата сочат, че не могат да се отпускат допълнително повече от 50% средства от договорените, т.е. още 8 млн. лв. В случая се дават и едни други 7 млн. лв. допълнително, които уж не били преведени). \nПресцентърът за председателството също не е пропуснат в идейния проект, както се вижда както от самия идеен проект, така и от техническото задание за проектиране – част от документацията за участие в процедура за възлагане на обществена поръчка с предмет „Проектиране, преустройство и адаптация на основната сграда на НДК за нуждите на Българското председателство на Съвета на Европейския съюз през 2018 г.”. Твърдението, че е бил пропуснат, се прави с цел да се оправдаят допълнителните 15 млн. лв., които се отпускат за ремонта. \n Проектът не е внесен за съгласуване в НАГ \n Проектът за ремонта не е минал съгласуване в Направление „Архитектура и градоустройство” (НАГ) на Столична община. Минимум месец е технологичното време за получаване на разрешение за строеж – това е основен ремонт с преустройство и подлежи на одобрение и съгласуване на проектната документация. Проектът дори не е внесен за съгласуване. \nПо договор „Галчев инженеринг“ трябваше да приключи ремонта в края на септември. Лиляна Павлова съобщи, че срокът е удължен с един месец – до края на октомври – вероятно с Акт 10 по независещи от строителя причини. \n Оборудването поръчано преди ремонта \n Странно е бързането с поръчката за конгресно-конферентната техника. Още преди започването на ремонта оборудването е купено от „Динакорд – България“ ЕООД. Поръчката е обявена през април 2016 г., договорът е сключен на 28 юли 2016 г., а срокът за изпълнение е бил 14 календарни дни. Стойността й е 3,6 млн. лв. \nПоръчката включва ефектно осветление за Зала 3, преводаческа система, мониторна система за наблюдение на презентациите от преводачите с управляема камера от дискусионните устройства, озвучителна система и др. Фирмата „Динакорд България“ също ще получи до 50% допълнително, реши МС в четвъртък. Павлова обясни, че въпросните 1,8 млн. лв. се отпускат за анексиране на договора за оборудване за международния пресцентър по зададените стандарти. \n„Динакорд – България“ ЕООД е друга любима фирма на Боршош. Той е поверил текущите ремонти изцяло на Георги Георгиев, а „Динакорд“ прави всички доставки на оборудване, става ясно от сайта на АОП и Профила на купувача на НДК. \nНа 30 август миналата година именно „Динакорд“ е доставила 425 стола за 200 000 лв. за Театър „Азарян“. Това означава, че за всеки стол са платени по 470 лв. \nИзточник:  \n", "date": "2017.06.12", "title": "Родното ФБР нахлу в НДК! Прокуратурата и ДАНС погват шефа на двореца заради ремонта за милиони"}
{"url": "https://www.blitz.bg/politika/tomislav-donchev-razkri-napolovina-kakvo-sa-si-kazali-borisov-i-makron_news520598.html", "text": "Изводите за хеликоптера ще са налични след края на разследването. Като първостепенен фактор най-вероятно са метеорологичните условия. В българската армия работят всеотдайни професионалисти, но такива инциденти винаги са възможни. Това каза в ефира на БНТ вицепремиерът Томислав Дончев, коментирайки скорошната трагедия.\nОт публикувана стенограма за КТБ, ако има новина, тя е свързана не толкова със съдържанието на стенограмата, а самото публикуване е интересно и би могло да се превърне в опасен прецедент, каза също Дончев. \n  \n„Приемаме, че най-високо стои публичния интерес, но има ситуации при които обаче общественият интерес не винаги е в посока максимална публичност. Какво ще стане ако цялата информация на службите бъде публикувана?”, повдигна казус вицепремиерът . \n  \nТой добави, че опасността в затворени формати, когато трябва да се работи с класифицирана информация, да стане публична при всички случаи не е в полза на качествения дебат при закрити врата. \n  \nВъпросът кой фалира КТБ не е намерил отговор и до днес. Финалното решение предстои и то е на съда.   \n  \nДончев отказа за разкрие какво са си казали Борисов и Макрон в Париж. Но отбеляза, че България е първостепенен партньор не само защото е член на ЕС, а и защото е полуостров на стабилност. „С България ще се работи много в контекста на това, което се случва в Европа. България търси мястото си в Европа. Със Съюза се случват интересни неща, оформя се тезата ЕС дали да бъде разделен на ядро и периферия. Ние не можем да си позволим да сме в периферията, затова трябва да сме в политическото ядро”, каза Дончев. \n  \nОсновна тема на разговорите е била обстановката в региона около България. Това означава две неща – колко несигурен е станал света и че България се движи по един сигурен път. Не са правилни коментарите, че България е посредник, отбеляза Дончев.   \nДончев призова да не бъде ангажиран със срокове за влизане в чакалнята за Шенген. По думите му, техническите изисквания вече до голяма степен са покрити. Обаче това на първо място е политически процес и България трябва да намери правилните политически аргументи за нашите партньори, че мястото ѝ е там. Това обаче е трудно, защото в Европа се натрупва тежко политическо недоверие. \n \n", "date": "2017.06.12", "title": "Томислав Дончев разкри наполовина какво са си казали Борисов и Макрон"}
{"url": "https://www.blitz.bg/politika/tsetska-tsacheva-razbi-lozan-panov-ako-toy-smyata-che-v-sda-vsichko-e-nared-neka-togava-da-dava-sveti_news520593.html", "text": "\n Цецка Цачева разкри дали ѝ липсва парламента. В ефира на bTV тя заяви, че Народното събрание е една голяма школовка. Тя коментира и наследника си. \n„Главчев за председател си спазва функциите, отговорностите, той е мой приятел и се справя добре. Какво като БСП са поискали оставката му?“, запита тя. \nПо думите ѝ нещата са започнали да се случват в темповете, в които сме свикнали. \nНещо ново – не. Тъй като това са теми, които бяха разисквани още тогава. По-скоро беше изнесена информацията с позициите, такава каквато е поднесена пред президента Плевнелиев, коментира тя разсекретената стенограма за КТБ. \nНедопустимо е всеки, който е нарушил закона по такъв груб начин да не получи наказание, аз съм за равенство пред закона. \nПравосъдният министър заяви още, че до часове ще се случи въвеждането на електронни гривни за престъпниците. \nТя коментира и войната между Лозан Панов и Сотир Цацаров. \n„Неприятно е като цяло за обществото. Всяка една битка в една система не е добре за нея. Не мисля, че точната дума е война. Във войната има жертви, аз се надявам да няма жертви в този сблъсък между двамата от тримата големи в съдебната власт. Аз като правосъден министър се опитвам да омекотявам тона“, посочи Цачева. \n„Ако някой иска тези промени в съдебната система, нека се кандидатира и да даде предложения, посочи тя. Нека всеки да си гледа във неговата сфера. Добре е, да има поглед и в друга страна, но преди всичко, трябва да сме самокритични. Ако г-н Панов смята, че в съда всичко е наред, нека тогава да дава съвети“, заяви още Цачева. \nЗа мен да се предлага на държавния глава свикване на Велико народно събрание, което е нова Конституция. Нали ви е ясно, че няма да се занимава само със съдебната система, а управлението на държавата. Моментът, в който се прави това предложение, когато се избират нови членове, когато идват да оценяват работата ни, защото ни предстои влизане в Шенген“, каза още тя. \n„Не съм аз човекът, който дава оценка, коментира още Цачева политическите изяви на Лозан Панов. Аз съм част от изпълнителната власт, няма да се намесвам в съдебната власт, винаги съм апелирала всеки да си върши работата. \nЗа мен реформата в съдебната система не са само структурни правила. От неговата страна са политическите фрази, но липсва конкретика“, каза още тя и допълни, че нагнетяването на обстановката, не е добре за съдебната система. \n \n", "date": "2017.06.12", "title": "Цецка Цачева разби Лозан Панов: Ако той смята, че в съда всичко е наред, нека тогава да дава съвети"}
{"url": "https://www.blitz.bg/ikonomika/finansovoto-ministerstvo-opovesti-vazhni-danni-svrzani-s-parite-ni_news520573.html", "text": "Гражданите платиха 7,5% повече данъци върху доходите си през първите четири месеца на годината, сочат окончателните данни на Министерството на финансите. От януари до април от данъка върху доходите в държавната хазна са влезли над 1 млрд. лв., при 976 млн. лв. за същия период на миналата година. По принцип до края на април гражданите подават годишните си данъчни декларации и плащат налога върху доходите си от миналата година. Сега обаче заради почивните дни данъкът можеше да се плати до 2 май. Затова увеличението на приходите от данъка с 7,5% е много добра новина на икономиката на страната. Донякъде повишаването на приходите се дължи и на вдигането на минималната заплата от началото на годината от 420 лв. на 460 лв. Но освен това показва, че доходите на хората нарастват, а сивата икономика се свива и все по-рядко се дават заплати, за които не са платени данъци.\nСъщата добра тенденция показват и приходите в хазната от ДДС. За първите четири месеца на годината постъпленията от налога нарастват с 291 млн. лв. на годишна база и достигат 3,291 млрд. лв. Това увеличение от 9,45% значително изпреварва икономическият ръст, който за 2016 г. е 3,4%. Очевидно увеличението на приходите от ДДС до голяма степен се дължи на изсветляване на сивия сектор. \nНай-голям ръст на приходите има при осигуровките - с 13,55%, или с 314 млн. лв. Това основно се дължи на вдигането на вноските за пенсия от 1 януари с 1% и на по-високата минимална заплата. При приходите от акцизи също се отчита ръст - с 2,1%, до малко над 1,463 млрд. лв. Това увеличение се дължи на вдигането на акциза върху цигарите. През миналата година акцизът беше 70 лв. за 1000 къса плюс 38% от продажната цена, но не по-малко от 161 лв. за 1000 къса. А от 2017 г. налогът стана 101 лв. за 1000 къса плюс 27% от цената, но не по-малко от 168 лв. за 1000 къса. В резултат за четири месеца от акциз върху цигарите са събрани 678,2 млн. лв., което е ръст с 1,5% спрямо същия период на миналата година. Приходите от акциз върху горивата се увеличават с 6,6 млн. до 683 млн. лв. При алкохола също има лек ръст на приходите от акциз до 79,7 млн., при положение че за същия период на миналата година бяха 79,1 млн. лв. В резултат общата сума на данъчните приходи се увеличава със 797 млн. лв., или с 8,67%. \nРазходите на държавата до април също нарастват - с 608 млн. лв., или с 6,19%, като част от това увеличение се дължи на вдигането на пенсиите от средата на миналата година. В резултат хазната има излишък за първите четири месеца на годината от малко над 1,59 млрд. лв., но той е по-малък със 760 млн. лв. спрямо излишъка за същия период на миналата година. Изпълнение на бюджета \n(до април в лева) \nПоказател                          2016 г.              2017 г.               Промяна \nI Общо приходи                 12,169 млрд.    12,016 млрд.     -153 млн. (-1,25%) \n1. Данъчни приходи           9,189 млрд.      9,986 млрд.      +797 млн. (+8,67%) \n- корпоративни данъци      907,8 млн.        971,5 млн.        +63,7 млн. (+7%) \n- данък върху доходите      976,7 млн.    1,05 млрд.         +73,3 млн. (+7,52%) \n- ДДС                                3 млрд.             3,291 млрд.       +291 млн. (+9,45%) \n- акцизи                            1,44 млрд.        1,463 млрд.       +23 млн. (+2,1%) \n- осигуровки                   2,317 млрд.      2,631 млрд.       +314 млн. (+13,55%) \n2. Неданъчни приходи       1,647 млрд.      1,586 млрд.        -61 млн. (-3,7%) \n3. Помощи (пари от ЕС)     1,332 млрд.    443,3 млн.        -899 млн. (-66,7%) \nII Общо разходи                9,818 млрд.      10,426 млрд.      +608 млн. (+6,19%) \nIII Излишък                       2,35 млрд.        1,59 млрд.          -760 млн. (-32,34%) По данни на МФ и в. Стандарт \n", "date": "2017.06.12", "title": "Финансовото министерство оповести важни данни, свързани с парите ни"}
{"url": "https://www.blitz.bg/obshtestvo/petr-chobanov-razkri-kak-politichesko-nesglasie-e-poprechilo-ktb-da-prodlzhi-da-funktsionira-video_news520609.html", "text": "\"Не съм имал очаквания за по-различни резултати от стенограмата за КТБ\". Това коментира пред камерата на Нова ТВ бившият финансов министър на правителството \"Орешарски\" Петър Чобанов.\n\"Това което показва стенограмата изразява настроенията от онази година. Тогава моята оставка се искаше 15 пъти. Нямаше как да я подам. Ако не бях аз, нямаше кой да свърши работата\", спомня си той. \n\"КТБ е замразена в момента и е под специално наблюдение. Опитахме се тогава да отделим добрата част от банката, но нямаше политическо съгласие. Ние искахме една част от банката да продължи да функционира. Жизненото и виталното трябваше да продължи да съществува\", категоричен е Чобанов. \n\"Това, което знам аз, е това, което знаете и вие. Всичко сочи, че тези 4 млрд. са в кредити. Не знам кой ги е откраднал. Сигурно този, който е управлявал банката тогава. Това ще се реши в съда\", твърди бившият финансов министър. \n  \n", "date": "2017.06.12", "title": "Петър Чобанов разкри как политическо несъгласие е попречило КТБ да продължи да функционира (ВИДЕО)"}
{"url": "https://www.blitz.bg/politika/ilian-todorov-izdade-zaplatata-si-i-obyasni-zashcho-tryabva-da-se-smeni-imeto-na-vrkh-musala_news520603.html", "text": "Само за 10 дни в Областната управа направихме много хубави неща, заяви Илиян Тодоров от Атака, който е новият управител на Софийска област, в сутрешния блок на Нова телевизия.\nПървото нещо, което направих е да издам заповед за спиране на продажбата на държавни имоти в Софийска област, каза той. Стартирахме социална програма за деца в неравностойно положение, каза Илиан Тодоров. \nЗаплатата на областния управител на София е около 2000 лева, каза той. Връх Мусала е в границите на Софийска област. В България трябва да се променят турско-арабските имена, заяви Тодоров по повод на внесенето му предложение за промяна на името на връх Мусала. Това е начинание на Атака над 10 години, заяви той. \nАз съм влизал поне в 20 университета, това не е  нахлуване, посочи Тодоров след върпос за скандалите ,в които е участвал, най-вече случката в НАТФИЗ, в която участваше заедно с лидера на Атака Волен Сидеров. \n \n", "date": "2017.06.12", "title": "Илиан Тодоров издаде заплатата си и обясни защо трябва да се смени името на връх Мусала"}
{"url": "https://www.blitz.bg/kriminalni/zapochna-sekretnoto-delo-sreshchu-gen-kirov-toy-vleze-v-zalata-s-tezhki-dumi-km-drzhavata_news520646.html", "text": "Софийският градски съд заседава при закрити врата по секретното дело за разгласяване на държавна тайна срещу бившия шеф на Националната разузнавателна служба (НРС) генерал Кирчо Киров. На влизане в залата той заяви: „Чувствам се обиден от отношението на държавата към мен“, съобщава Канал 3.\nПървото заседание по него беше в края на март, когато Киров заяви, че става въпрос за телевизионно интервю от 2014 г., в което той говорил за случай в Иран с български гражданин, заловен за транспортиране на наркотици. \nТогава Киров определи, че четвъртото водено срещу него дело е „част от войната” на настоящото ръководство на НРС срещу него и семейството му. \nСрещу генерала има общо четири дела. Освен това за разгласяване на държавна тайна, едното от делата е във Военно-апелативния съд, след като ВКС го върна през ноември миналата година. \nПреди това Софийският военен съд призна Киров за виновен и го осъди на 10 години затвор. По-късно тази присъда бе потвърдена и от Военно-апелативния съд. \nПо това дело Киров отговаря пред съда за това, че като ръководител на разузнаването е присвоил държавни средства в левове, евро, щатски долари и английски лири, чиято обща левова равностойност е в особено големи размери - близо 5 милиона лева. \nПрез януари тази година стана ясно, че Софийската военно-окръжна прокуратура е внесла в Софийския военен съд втори обвинителен акт срещу бившия директор на НРС. По него е обвинен в това, че заедно със свой доверен служител, началник на водещо структурно звено във ведомството, са присвоили за 5 години (от 2007 до 2011 г.) парични средства в евро и щатски долари, чиято левова равностойност надхвърля 5 милиона и 100 хиляди лева. \nТретото дело е за това, че Киров е пътувал с бизнес класа, но по думите му, то е спечелено в негова полза на първа инстанция.  \nЗа поредното заседание по делото за издаване на държавна тайна ген. Киров коментира, че се чувства обиден от отношението на държавата към него. \n \n", "date": "2017.06.12", "title": "Започна секретното дело срещу ген. Киров! Той влезе в залата с тежки думи към държавата"}
{"url": "https://www.blitz.bg/obshtestvo/prvo-v-blits-vitsepremierkata-spodeli-unikalna-semeyna-snimka_news520662.html", "text": "„Здравейте, приятели! Споделям с вас семейната снимка с колегите в края на 22-рия Европесйки форум във Вахау“, това написа преди минути в личния си профил във Фейсбук вицепремиерът Екатерина Захариева.\n„Пожелавам на всички спорна работа през настоящата седмица и много успехи във всички начинания!“, пише още Захариева.\n \n \nПрипомняме, че  . \n \n", "date": "2017.06.12", "title": "Първо в БЛИЦ! Вицепремиерката сподели уникална семейна СНИМКА"}
{"url": "https://www.blitz.bg/obshtestvo/prvata-dama-s-goreshch-komentar-za-prayda-osznakhte-li-che-tryabvashe-da-e-den-za-traur-snimka_news520669.html", "text": "\n Половинката на президента Румен Радев скочи на Прайда, като укори \"прайдващите\", че преиграват, защото никой не ограничава правата им, а освен това всички хора сме различни. Десислава Радева напомня още на гей общността, че пенсионерите не са по-малко дискриминирани. Тя ги критикува още, че не са уважили паметта на загиналия военен пилот в Черно море и вместо Прайд, е трябвало да има Ден на траур. \n Десислава Радева прави коментара във Фейсбук с уговорката, че самата тя има много приятели сред съсловието, което участва в Прайда. \n\"Заведох 6-годишния ни котарак Чарли на ветеринар – рутинната процедура против бълхи и кърлежи. И така, съвсем между другото, докторът ме попита искам ли да го изследвам за котешки СПИН. Шах с пешката! Даже не ми е минавало през ум, че това заболяване съществува при котките. Попитах: И, ако резултатът е положителен, какво правим? Отговорът беше: Нищо, просто си знаете. Не се лекува! Продължих с въпроса: Заразен ли е за хора, за кучета? Не – отговори симпатичният доктор – Предава се по полов път, само при котките. \nНякак асоциативно се присетих за Прайда и се помолих вътрешно дано участниците се сетят, ей така, между другото, да проведат една ограмотяваща, с елементи на превантивност кампания за ХИВ/СПИН/Серопозитивни, дори и само с листовки. Не за друго, а защото статистиката за 2016 година показва, че пътят на инфектиране с ХИВ/СПИН е „39% от новите случаи са се заразили при хетеросексуален контакт, 49% – при хомосексуален контакт, а 12% – при инжекционна употреба на наркотици”. А прайдът ще го видят много младежи, девойки и невръстни деца. \n    Като споменах невръстни деца и се сетих за оня виц с Холмс и Уотсън: \n    - Какъв е този шум на улицата, Джон? \n    - Гей парад, сър. \n    - И какво искат? \n    - Еднополова любов, сър? \n    - И кой им забранява, Джон? \n    - Никой, сър! \n    - Тогава защо крещят? \n    Отговора го знаете. Представете си, ако е проведен между майка и невръстното й дете... \nВсъщност Прайдът за мен иде да покаже, че тези хора искат да изразят своята смелост, и гордост дори, за различност. Достойно за уважение! Смели, разчупващи стереотипа, шарени и весели, минали по един или друг начин под дъгата. Имам доста такива приятели и сме в много добри отношения, с взаимно уважение едни към други. Всеки има право на свой избор. Стига да не пречи на останалите. \n Думата ми не е против хомосексуалните, бисексуални, трансджендър и другите производни. А за претенцията им за различност. \n    Мили прайдващи, моля ви, не подминавайте факта, че всички сме различни. Независимо дали сме хетеро или хомо ориентирани. ДНК-то е еднакво само при еднояйчните близнаци, но дори там в някои случаи има пробойни. Във вените на всеки от нас тече код, различен от този на ближния ни. \n    Уважавам Ви, но не преигравайте, моля! Никой нищо не Ви е забранил! Вие сте толкова дискриминирани, колкото българския пенсионер, например. Колкото многодетните майки. Колкото хетеро-ориентираните хора дори. (Що не организираме прайд на хетеросексуалните, м?!) \n    Ако истински желаете да бъдете полезни в обществото, следващият път, освен розови помпони на барабаните си, направете информационни листовки за превенция от ХИВ/СПИН, за рисковите групи, за статистиката в страната и света. Просто давам идея, за да е по-смислено за всички, някак. \n    Да, животът е прекалено кратък, за да бъде вземан насериозно. Но след нас идват поколения, които ние трябва да възпитаме, да информираме, за да не правят своя избор на сляпо. \n    П.С. Всъщност, чудя се, дали Вие, апелиращите за толерантност и признание, осъзнахте поне за миг, че денят на Вашия прайд трябваше да е ден за траур, за смирение и покаяние. Защото военен загина в мирно време. И се сля с дъгата (Вашия обетован символ). Трагедия, която пълни сърцата ни със скръб и много, много гняв! Сега е време, мисля, да сме повече българи, отколкото широко скроени космополити. Нищо лично! \n  \n \n", "date": "2017.06.12", "title": "Първата дама с горещ коментар за Прайда: Осъзнахте ли, че трябваше да е Ден за траур?! (СНИМКА)"}
{"url": "https://www.blitz.bg/politika/ot-poslednite-minuti-prezidentt-napisa-vazhni-dumi-za-mestnata-demokratsiya-i-pravata-na-svobodnite-blgari-snimka_news520675.html", "text": "\n „Приветствам  , които показаха, че местната демокрация в България може да функционира успешно“, това написа преди минути президентът Румен Радев в личния си профил във Фейсбук по повод провелото се допитване в община Трън. \n„Референдумът е пример за това как отговорни български граждани се самоорганизират, за да защитят правата си и да се произнесат по проблем, не само от местно, но и от национално значение. \nВотът на хората в Трън утвърждава здравето и чистотата на природата като основни ценности на нашето общество, в което интересите на гражданите трябва да са приоритет“, написа още президентът. \n \n \n", "date": "2017.06.12", "title": "От последните минути: Президентът написа важни думи за местната демокрация и правата на свободните българи (СНИМКА)"}
{"url": "https://www.blitz.bg/obshtestvo/intervyu/regionalniyat-ministr-s-vazhni-novini-za-vsichki-shofori-nankov-govori-za-pari-ptishcha-i-tol-taksi_news520574.html", "text": "След въвеждането на тол таксите те няма да са еднакви за различните шосета. Най-вероятно за магистралите и пътищата първи клас ще се плаща повече. Обсъжда се обаче и вариант таксата за тях да е по-ниска, за да се насочи към тези артерии транзитният трафик. Това обяви министърът на регионалното развитие и благоустройството Николай Нанков. Според прогнозата му най-късно в края на годината ще започне монтирането на тол системата. След това тя ще бъде тествана и оценявана в рамките на една година, преди реално да заработи. Предполагам, че кабинетът ще вземе решение максимум половината пътища да са платени, заяви още Нанков. Водачите на леки коли ще плащат електронни винетки само за тези шосета.\n - Г-н Нанков, кога очаквате да заработи реално тол системата у нас? \n- Това за съжаление не зависи от нас, а от срокове на други институции по разглеждане на настоящите жалби, както и от това дали ще има последващи такива блокирания на процедурата. Възможно е бъдещото решение на КЗК по внесените към момента две жалби да се протестира пред Върховния административен съд, а можем да очакваме и жалби след класиране на офертите. В последния случай ще поискаме от КЗК предварително изпълнение на процедурата. Институциите за момента работят бързо. Оптимистичният вариант е в началото на октомври, а песимистичният - до края на 2017 г. да имаме избран изпълнител и да започне въвеждането на тол системата. Тя трябва да е въведена в средата на следващата година, да са уточнени всички места, на които ще се поставят камери, както и автомати за предплащане на изминатите километри и избор на маршрут. Така че в зависимост от теглото си тежкотоварните автомобили и на километрите да заплатят в аванс преминаването си. След това системата ще бъде тествана и оценявана в рамките на една година преди реално да заработи.  - Очаква се платените пътища в обхвата на бъдещата тол система да не бъдат повече от половината изградени шосета в страната. На какъв принцип според вас трябва да се случи това разделение? \n- Нашата идея е да пренасочим пътния трафик към големите артерии, основно по магистралите, за да гарантираме по-голямата пропускливост. Така че да не натоварваме толкова по-малките пътища и да облекчим вътрешния трафик в страната. аПредполагам, че Министерски съвет ще вземе решение максимум половината пътища да са платени, като водачите на леки коли ще плащат електронни винетки също само за тези шосета.  - Какъв ще е принципът на тарифиране при новата система? За преминаването на всички пътища, включени в тол системата, ли ще се плаща една и съща цена, както е в моментната при винетната система? \n- Има възможност и лично аз съм привърженик на варианта да има разлика при цените за преминаване по различните шосета. Подходите са различни. Единият от тях е за пътищата, които са в най-добро състояние като магистралите и пътища първи клас, да се плаща и най-висока цена. Има и друг такъв - именно тези шосета да са с малко по-ниски цени за преминаване от останалите пътища, за да може транзитният трафик да бъде насочен основно към тях и да не натоварваме движението.  - Може ли тогава да се мисли и за сезонни цени при тол системите, отново според натовареността на трасето? \n- Това вече би било трудно осъществимо. Трябва да имаме предвид и че при липсата на ремонтни дейности, които да затрудняват движението, магистралите ни имат нормална пропускливост. Ще е нужен обаче малко по-добър контрол относно тонажите на тежкотоварните автомобили, за да няма претоварване. - Кога ще бъдат премахнати и тапите по морето особено в разгара на летния сезон като тази на пътя между Бургас и Слънчев бряг? \n- По този път имаме 4 участъка, два са по линейното трасе от Бургас към Слънчев бряг. Те ще бъдат разширени, а това може да започне веднага, дори и този сезон, ако ВАС отхвърли жалбите срещу класирането. Ако утре имаме решение на съда, строителството може да започне веднага с бюджетни средства. Има и нужните технологични пътища, така че строителната техника няма да минава по трасето, по което се движи туристическия поток. Двете най-критични отсечки са обходите на Поморие и Ахелой. За първия от тях предстои тръжната комисия да класира участниците и ако няма жалби, въпреки че практиката показва, че всяка процедура в Агенция \"Пътна инфраструктура\" се жали, също можем за започнем веднага строителството. Тръгна и процедурата за обхода на Ахелой. - Именно заради тези непрестанни жалби в момента обсъждате идеята пътната агенция да съди компаниите, които блокират процедурите. Всеки път ли ще завеждате отделни ответни дела, или обмисляте законова промяна, която да реши този проблем? \n- Наистина трябва да се помисли за някакво решение не само в пътния сектор, а и в строителния, и в сектора на услугите. В момента ние сме почти готови с модел за типова документация в пътния сектор за обществени поръчки, която също би намалила броя на обжалванията. Поне такава е практиката в Европа и в една Германия например. Типовите документи трябва да са готови до няколко месеца. С тези документи ще бъдат уточнени основните спецификации и методи за оценка. Може би и от Камарата на строителите в България трябва да помислят за някаква вътрешна саморегулация, тъй като се знае, че има фирми, които са се превърнали в професионални жалбоподатели. А това противоречи и на етиката в сектора. Нужно е да се намери юридически баланс, за да не нарушим европейското законодателство.  - Една магистрала, за която се говори всяко лято, но като че ли никога не е на дневен ред, е \"Черно море\" между Варна и Бургас. Кога можем да очакваме да започне нейното изграждане? \n- Има интерес към изграждането на тази магистрала на концесия от страна на Китай, Катар и други държави. Нужна ни е обаче и адекватната нормативна база. Понастоящем концесиите са добър механизъм за изграждане на отсечки, които не са част от трансевропейската пътна мрежата. И които наистина имат висока добавена стойност и перспектива за връщане на вложените средства. Докато имаме цялостно решение, ние ще обновяваме и разширяваме отсечки. Предвижда се и изграждане и на обходен път на Варна чрез детелина, която да изкара трафика от Аксаково към Оброчище и Албена, съответно и към Златни пясъци. В момента правим и ремонт на това трасе и ще сме готови до 18-19 юни с обновяването на най-тежките участъци.  - Министерството на регионалното развитие подготвя и промени, които да облекчат инвестиционния процес за бизнеса и гражданите. Какво точно предвиждате в тази насока? \n- Идеята е да намалим проектните части, за които е нужно одобрение и строително разрешение за преустройства и това да се случва само с обяснителна записка, чертеж и подпис. Срокът на процедурата ще бъде значително намален, както и разходите на инвеститорите. Освен това имаме и една кардинална идея. Съгласуването на инвестиционните идеи на проекти, както знаете освен с държавни институции минава и по линия на съгласуване с редица дружества - електроразпределителни и водни. Това ще става по служебен път вместо инвеститорите да чакат с месеци пред гишетата на всяко едно подобно дружество. Защото този бавен процес създава предпоставки за корупционни практики и затормозява обикновения гражданин. Идеята ни е когато си подадете инвестиционното предложение в общината, тя за 30 дни сама да го съгласува по служебен път. Общината сама ще изважда и скица, ако няма променени вещноправни отношения. През 2017 г. ние също направихме доста добри неща в тази посока. Например нямаше срок в закона за допускане на подробен устройствен план и главният архитект можеше да забави тази процедура до безкрайност. Вече срокът е двуседмичен. Ще преминаваме от разрешителни към уведомителни режими. Друго нещо, което много затормозяваше процеса. Имали сме кметове, които не откриваха строителна площадка и линия за строителство, въпреки че има одобрен инвестиционен проект и издадено строително разрешение. За това нямаше срок и някои инвеститори бяха забавяни с години. Сега срокът е тридневен. В инвестиционния процес имаме и свръхекологични регулации, които също значително забавят процеса. Нужно е да бъде намерен балансът. Не можем да дадем приоритет само на парите и инвеститора, нито само на местната общност, нито пък само на екологията.  - Има ли риск за пари от Европа, при неизпълнение на някое от предварителните условия на Брюксел за продължаване на финансирането? \n- Проектът за спешната помощ на стойност 163 милиона лева е забавен с години. Ние създадохме координационно звено и работна група заедно с експерти от здравеопазването на ниво зам.- министри Мирослав Ненков и Дени Николова. Ще включим и експерти от Министерство на финансите. Проектът е рисков към момента и трябва да се ускори, тъй като това са единствените пари от Европа за здраве. Имаме междинни цели, които трябва да изпълним до средата на 2018 г. Проектът е на три етапа, а ние сме още на първия. Поне сега имаме променено отношение от страна на здравното министерство и се работи усилено по въпроса, въпреки предходното забавяне от тяхна страна. Тези средства са много важни, защото са за нова апаратура, линейки и реконструкция на филиалите на Спешна помощ. Което би решило основни проблеми. Всички останали процедури по ОПРР вървят в срок.  \nИнтервю на  \n", "date": "2017.06.12", "title": "Регионалният министър с важни новини за всички шофьори! Нанков говори за пари, пътища и тол такси"}
{"url": "https://www.blitz.bg/politika/angel-dzhambazki-pred-blits-aktivistite-na-da-blgariya-nay-mnogo-propagandirakha-ideite-na-gey-parada_news520786.html", "text": "Евродепутатът Ангел Джамбазки коментира пред БЛИЦ едни от най-нашумелите теми напоследък - т. нар. \"Дъблинско споразумение\" за емигрантите и провеждането на \"София прайд\". Ето как отговори той на въпросите на БЛИЦ:\n - Какво точно куца в Дъблинското споразумение? \n- Това, което ме притеснява и което е в разрез с интересите на България, са клаузите на споразумението, които предполагат, когато едно лице, нелегален емигрант бъде заловено в западна Европа, а е регистрирано в България, да бъде връщано у нас, това е несправедливо, защото не България, не Гърция са водели колониални войни и няма никаква причина да ни прехвърлят тези нелегални емигранти. Интеграцията се видя, че е напълно провалена в смисъла, в който се представя от защитниците й, няма никакво значение дали един нападател е роден в Париж, Берлин, той си остава такъв навсякъде. - Какво може да се промени? \n- Идеята за това споразумение е то да бъде променено – да се премахне тази несправедливост, на второ място – самата политика на ЕС по отношение на нелегалните емигранти, интеграцията, тази непрекъсната, двулична и шизофренична политика, в която през деня се канят нелегалнти емигранти, а вечерта се палят свещички за профилни снимки. \n  \nПодобно поведение не може да продължава. Ако някой има намерение да приема нелегални емигранти, нека ги покани. Това важи и за нашите лигави либерали, които се правят на големи човеко защитници, когато става дума за Харманли, но не и за техните апартаменти в Лозенец. \n  - Има ли вашата идея подкрепа на други евродепутати? \n- Това е категорично подкрепата на нашата политическа група, в нея имаме с колеги европейски представители, искаме да има сигурни външни граници, които не могат да бъдат преминавани нелегално и незаконно, искаме тези хора, които преминават, да бъдат връщани, да бъдат променени сроковете за решаване на статут. В момента голяма група от тези хора се възползват, всички тези нападатели са били разследвани, но никой не е смеел да ги екстрадира. Те се възползват от пропуските в европейските законодателства и продължават години наред да се мотаят из Европа – пресен пример с този емигрант, който с тир причини нещастието в Германия. \n  - Допустимо ли е използването на кукерски маски на „Софий прайд”? \n- Много е смешна и жалка цялата тази история, тези хора жестоко си противоречат, те твърдят, че са против традициите, но от друга страна се опитват да използват една традиционна културна особеност като кукерските маски. Препоръчвам им, ако искат да се облекат с кукерски носии, с маски и да отидат в Перник, там ще им направят добро сурвакане. Кукерски маски не се носят по розови прашки на жълтите павета. Затова в Перник, там ще има едно пречистване, както казва българския народ – ум ще им зайде. \n  - Прави впечатление, че активисти на партията на Христо Иванов „Дай България” и хора, които стоят зад партията, най-много лобират и пропагандират идеите на прайда, те ли са кукловодите? \n - Разбира се, че е така, това не е изненада за никого, решили са, че на всяка цена трябва да има извращения. Активистите на „Да България” със сигурност имат пряка връзка с прайда. Много е интересно, че точно тази политическа партия, съставена от хора, които се самозаявяват за такива, си правят вътрешни преврати – както се казва – такава партия, ама не точно. Мира НАЙДЕНОВА, БЛИЦ \n  \n  \n  \n  \n  \n  \n \n", "date": "2017.06.12", "title": "Ангел Джамбазки пред БЛИЦ: Активистите на „Да България” най-много пропагандираха идеите на гей парада"}
{"url": "https://www.blitz.bg/politika/dans-ima-nov-zamestnik-predsedatel_news520754.html", "text": "Министерският съвет определи Николай Ненков за заместник-председател на Държавната агенция „Национална сигурност“. Това съобщиха от правителствената информационна служба.\nНенков ще довърши мандата на Олег Петков, който бе назначен за заместник-министър за Българското председателство на Съвета на ЕС 2018. \nНиколай Ненков е дългогодишен служител на ДАНС, където в момента е директор на дирекция. \n \n", "date": "2017.06.12", "title": "ДАНС има нов заместник-председател"}
{"url": "https://www.blitz.bg/obshtestvo/tsvetan-tsvetanov-skochi-na-opozitsiyata-tova-koeto-kazvat-za-nov-dlg-ne-e-istina-na-zhivo_news520704.html", "text": "„Това, което се говори от опозицията не е истина“, каза на пресконференция Цветан Цветанов, зам. - председател и председател на парламентарната група на ГЕРБ. „България ще има нов дълг докато продължаваме да генерираме дефицит, докато харчим повече. Спекулациите на тема дълг, мисля че трябва да престанат“, заяви Менда Стоянова.\n„Нормално е позицията да ни атакува и да се опитва да ни поставя в неудобна позиция“, заяви тя и добави: „Ако искаме всичко днес и сега, ще говорим тогава за държави, които в никакъв случай не са положителен пример“. \n Всеки път се повдига темата за дълга, на всички трябва да е ясно, че България ще има нов дълг, докато генерираме дефицити. Само, че за миналата и тази година тенденцията е обърната. Към момента сме усвоили 10 млрд. и нямаме причина да мислим, че ще се тегли нов дълг, защото и миналата година и тази предвиждаме излишък. Към 30 април спрямо края на 2016 държавния дълг е намален с 333 млн. евро по-малко, като тази тенденция ще продължи до 2020 година. Това заяви председателят на финансовата комисия Менда Стоянова.  \n Финансист номер 1 в редиците на парламентарната група на ГЕРБ заяви, че е нормално опозицията да говори тези неща, но всеки един българин може да проследи как ще протекат финансовите процеси и допълни, че до края на тази година ще се види как правителството на Борисов намалява дефицита.  \n \"Още през 2016 година правителството проведе преговори с Банката за развитие на Съвета на Европа и договори, при изключително благоприятни условия, рамково споразумение за отпускане на нисколихвен кредит за България в размер на 200 млн. евро., предназначен за съфинансиране на европейските фондове за настоящия програмен период. Средствата са целеви и могат да бъдат отпускани на България само в зависимост и във връзка със степента на усвояване на европейските фондове\", допълни Стоянова.  \n След нея думата взе генерал Попов, който отговори на едни от най-горещите теми за състоянието на отбраната. \"Нека погледнем платформата, която беше само преди 4 месеца. Платформата е доста кратичка, но по-важно е, че не кореспондира с това, което те искат днес. Не може преди две седмици да сме се обединили по едни въпроса, а днес да се отмятаме от тях\", заяви председателят на комисията по отбрана.  \n Генералът се върна още 2004 година, когато Станишев е предложил закон за отбраната, който днес трябва да бъде обновен, предвид промените през годините. Попов заяви, че не може да се приемат 6 хиляди души в армията, първо защото няма толкова на пазара на труда, а ще се заложи плановете да навлизат по 500 души.  \n  \n \n Председателят на парламентарната група на ГЕРБ пък се обърна към журналистите като заяви: \"Кога сте чули БСП и Корнелия Нинова да се назначават 1000 нови служители в МВР и 6000 нови в армията. Аз се радвам, че БСП приеха програмата на ГЕРБ и им благодаря, че я четат внимателно, защото ние говорим за 2 хиляди разследващи полицаи които ще бъдат окомплектовани, което ще стане до края на 2017 година\", заяви Цветанов.  \n За това какво трябва да се направи МВР и дали е нужен нов закон, Цветанов заяви, че това не е нужно, а ще се направи анализ, нови законодателни промени, но и изцяло нов закон. \"Това което заявяваме категорично, че до 4 месеца ще трябва да приемем закон за частната охранителна дейност. Рестартирането и на фонд пътна безопасност, ще ни даде възможност да реализираме средствата от глобите\", допълни още председателят на вътрешната комисия.  \nДнешната опозиция се стреми да ни отклонява от верния път - европейският, бе категоричен накрая Цветанов. \n", "date": "2017.06.12", "title": "Цветан Цветанов скочи на опозицията: Това, което казват за нов дълг не е истина! (НА ЖИВО)"}
{"url": "https://www.blitz.bg/goreshtite-novini/slukhovete-sa-razvenchani-eto-koya-milionerka-oblicha-prvata-dama-snimka_news520634.html", "text": "Топ милионерка облича първата дама Десислава Радева. Президентшата, която толкова силно разбуни духовете с модния си избор в Брюксел се доверява на една от най-успешните бизнес дами у нас.\nИлияна Алипиева е позната като собственичка на компания за милиони и е с десни политически възгледи. Това обаче не й пречи да се грижи за безукорния стил на първата дама Десислава Радева. \n„Невена, Павлина, Илияна, момичета, благодаря ви от сърце за безрезервната подкрепа, неизчерпаемата енергия и безспорния професионализъм! Невероятни сте!”, написа в социалните мрежи първата дама. \nИлияна, както галено я нарича Радева, е собственик на една от най-успешните компании у вас. Тя внася в страната модните марки като „Дзеня”, „Ланвин”, „Живанши”, „Баленсиага”. А с коментара си Радева я представи като част от екипа си, на който е доверила модния си стил. \nПарадокс е обаче, че Алипиева е майка на десния депутат Антони Тренчев, който бе част от „Реформаторския блок”. Тя дори прави едно от най-големите дарения за партията, но стои встрани от политиката. \nВече 15 години дамата успешно управлява модния си бизнес и разработва пазара на класна мода у нас, пише  . \nОсвен, че работи в английската столица, моделите й достигат астрономически стойности. И един неин модел се движи в рамките на сума от над 6000 лв.\n", "date": "2017.06.12", "title": "Слуховете са развенчани! Ето коя милионерка облича първата дама (СНИМКА)"}
{"url": "https://www.blitz.bg/politika/nova-portsiya-prestrelki-gerb-bsp-ninova-zakhapa-tsvetanov-che-e-manipuliral-fakti_news520718.html", "text": "Корнелия Нинова захапа Цветан Цветанов. В личния си фейсбук профил тя написа позиция, в която критикува зам.-председателят на ГЕРБ и говори за КСНС. Ето какво написа Нинова\nГ-н Цветанов, \nОтново манипулирате с фактите. Няма да спра да говоря истината за КСНС при президента Радев. В програмата ви пише, че хората са най-важни в системата за сигурност, както и в нашата. Тук сме на едно мнение. Проблемът е, че записаното в програмата на ГЕРБ и ангажиментите Ви по време на КСНС се разминават. Вашият министър на финансите заяви на съвета, че няма да осигури средства от бюджета нито за нови назначения, нито за увеличение на заплатите на сегашните служители в МВР и МО. Още там се противопоставих на това разминаване между красиви думи и реални намерения. Що се отнася до увеличаване на средствата за отбрана до 2% от БВП, Ви припомням, че министър Горанов отказа да ги осигури до 2020 година и тогава президентът Радев предложи срокът да се увеличи до 2024. Вашето поведение по време на КСНС показва двойнственост - едно да говорите пред хората, друго да правите. Отказвам да бъда част от това и винаги в политиката ще се позовавам само на фактите и истината. \nПозицията ни по използване на хитлеристко знаци и символи е принципна и непроменена. Те са неприемливи за нас. Но Ви напомням, че президентът Радев е избран пряко от народа с повече от 2 милиона гласа и нито една партия или партиен лидер- няма право да му нарежда какво да прави. Държавният глава взема самостоятелно решения и носи отговорност за тях пред целия народ.\n", "date": "2017.06.12", "title": "Нова порция престрелки ГЕРБ - БСП! Нинова захапа Цветанов, че е манипулирал факти"}
{"url": "https://www.blitz.bg/politika/plamen-uzunov-kategorichen-nyama-da-podava-ostavka-zaradi-natsistkite-snimki_news520755.html", "text": "Секретарят на президента по антикорупционни въпроси Пламен Узунов няма да подаде оставка заради снимките, на които е маскиран като Хитлер. Това стана ясно от думите му.\nСкандалът става месец след като президентът призова да бъдат заклеймени опитите фашизмът да получи индулгенция със стара дата по повод снимките на чиновници от регионалното и военното ведомство в нацистки пози. \nПрезидентският секретар заяви, че неговият случай е друг, защото ясно си личи, че са правени по време на маскарад, съобщава bTV. \nСнимките са отпреди 14 години – от парти с маски и не са публикувани в социалните мрежи. Според Пламен Узунов изваждането им сега цели да го дискредитира, за да удари по президентската институция.\n", "date": "2017.06.12", "title": "Пламен Узунов категоричен, няма да подава оставка заради нацистките снимки"}
{"url": "https://www.blitz.bg/politika/pitat-borisov-za-tsentralite-na-malkite-partii_news520761.html", "text": "Казусът с централите на малките партии, които на последните парламентарни избори изкараха нисък резултат и трябва да ги освободят според закона, ще бъде отнесен до премиера Бойко Борисов, съобщава „Монитор“. Сред заплашените да останат „на улицата“ формации е СДС, която вече получи „честитка“ от предишния областен управител да освободи емблематичната сграда на „Раковски“ 134. Такива писма са получили още ДСБ за помещенията, които ползват на „Кърниградска“, „Движение“ 21 за офиса на „Витошка“ и АБВ за централата си на „Врабча“ 23.\nВсички те се явиха на вота в различни коалиционни формати и не успяха да достигнат законовия праг от 4%, за да запазят централите си от държавата на тънък наем. Ако всяка от партиите бе излязла на изборна битка самостоятелно, и 1% подкрепа щеше да й е достатъчна, за да остане в офиса си. \nЛидерът на СДС Божидар Лукарски вече настоя да се промени законът така, че и при явяване на избори в коалиция, прагът за имот от държавата да бъде 1 на сто. \n„Важно е да се има предвид, че въпросът за правото на политическите партии да разполагат с помещения, в които да извършват своята дейност, е винаги актуален. С оглед на защитата на политическия плурализъм считам, че въпросът трябва да се подложи на политическо обсъждане и вече съм инициирал разговор по темата с министър-председателя Бойко Борисов“, уточни новият областен управител на София Николай Пехливанов, който бе назначен от сегашния кабинет. Така, той даде да се разбере, че не бърза да гони формациите от имотите им, а по-скоро ще се търсят варианти за тяхното оставане, след като срокът за освобождаване, който предишният областен управител от БСП беше дала, изтече в края на месец май.\n", "date": "2017.06.12", "title": "Питат Борисов за централите на малките партии"}
{"url": "https://www.blitz.bg/obshtestvo/premiert-ss-silni-dumi-za-druzhbata-ni-s-bosna-i-khertsegovina_news520713.html", "text": "\n България ще остане активен застъпник за гарантиране на европейското бъдеще на страните от Западните Балкани и по време на българското председателство на Съвета на Европейския съюз, заяви министър-председателят Бойко Борисов на среща с председателстващия Председателството на Босна и Херцеговина Младен Иванич. Борисов изрази убеждението си, че Босна и Херцеговина ще продължи да се движи по пътя на евроатлантическата интеграция, която е единствената гаранция за сигурност в региона. \nМинистър-председателят Бойко Борисов изтъкна ролята на всяка една страна от Балканите за поддържането на мира и стабилността в тази част на континента, както и в Европа като цяло. Той посочи, че по-активното сътрудничество между институциите на България и на Босна и Херцеговина ще доведе до повече практически успехи в тази посока, както и в международните усилия за противодействие на радикализма и тероризма. \nБорисов и Иванич обсъдиха и развитието на двустранните отношения, като подчертаха големия потенциал пред тях. Посочено беше, че провеждането на съвместен бизнес форум ще разкрие възможности за партньорства, които са в интерес и на двете страни.\n", "date": "2017.06.12", "title": "Премиерът със силни думи за дружбата ни с Босна и Херцеговина"}
{"url": "https://www.blitz.bg/politika/borisov-s-vazhna-novina-za-vsichki-blgari-v-london_news520748.html", "text": "Получих сигнали от наши сънародници за опашки пред консулската служба на посолството ни в Лондон. Незабавно предприехме мерки - по разпореждане на вицепремиера Екатерина Захариева в консулската ни служба в Лондон ще бъдат командировани допълнително служители от МВнР в София, за да се осигури по-бързото обслужване на нашите граждани в Обединеното кралство. Това съобщи във \"Фейсбук\" премиерът Бойко Борисов.\nСъщевременно други служители от състава на посолството ни бяха пренасочени по спешност в консулската служба, за да подпомогнат работата на консулите и техническите лица. \nСвързах се и с посланика на България в Обединеното кралство Константин Димитров, който вече трябва да е разговарял с българите на опашката.\n \n", "date": "2017.06.12", "title": "Борисов с важна новина за всички българи в Лондон!"}
{"url": "https://www.blitz.bg/politika/zakharieva-s-dobra-novina-za-migrantite-napirashchi-da-vlyazat-v-stranata_news520770.html", "text": "Миграционният натиск към границата ни е намалял с 89 на сто спрямо миналата година. Напълно сме готови за присъединяване към Шенген и благодарим за подкрепата от страна на вашето правителство.\n Това е казала Екатерина Захариева на среща във Виена с федералния министър за Европа, интеграцията и външните работи на Република Австрия Себастиан Курц, съобщиха от МВнР. \n Той заяви, че Австрия е приела 90 000 мигранти през 2015 г. и близо 40 000 през 2016 г., като отбеляза усилията, които България полага за охрана на външната граница на Съюза. \n Двамата първи дипломати дадоха отлична оценка на двустранните отношения, като констатираха, че динамичният и съдържателен политически диалог е ясен знак за тясно партньорство по ключови въпроси от взаимен интерес. \n Министър Захариева заяви, че ще разчитаме и в бъдеще на тясно взаимодействие с Австрия за успешното осъществяване на приоритетите на Програмата на Триото и очакваме подкрепа за българското Председателство на Съвета на ЕС. Министър Курц благодари за добрата съвместна работа между служителите на двете ведомства във връзка с председателството. \n \"Много австрийски компании инвестират в България, но връзките ни са силни не само в икономиката, но и в културата\", изтъкна министър Курц. \n Австрия е приоритетен търговско-икономически партньор на България. През 2016 г. износът за Австрия е в размер на 458.7 млн. евро, а вносът от Австрия възлиза на 722 млн. евро. През горепосочения период стокообменът е в размер на 1,2 млрд. евро. По данни на БНБ през периода 1996-2016 г. австрийските инвестиции в България са в размер на 6.2 млрд. евро. Австрийските компании развиват дейност и проявяват инвестиционни интереси в енергетиката, телекомуникациите, автомобилостроенето, инфраструктурни проекти, финансовия сектор. \n По време на разговора двамата външни министри обсъдиха програмата на Триото за Председателството на Съвета на ЕС - Естония, България и Австрия, която ще бъде приета официално другата седмица в Брюксел. Сред темите на разговор бяха дебатите за бъдещето на Европейския съюз и обществените настроения, Брекзит, необходимостта от намаляване на административната тежест за бизнеса и гражданите на европейско ниво. \n Специален акцент по време на срещата между Захариева и Курц бе поставен върху необходимостта Западните Балкани за получат европейска перспектива, като въпросът ще бъде сред приоритетите и на българското, и на австрийското председателство. Фокусът върху региона ще започне още преди формалното начало на Българското председателство – през октомври 2017 г. София ще домакинства редовната министерска среща в областта на правосъдието и вътрешните работи ЕС – Западни Балкани. \n", "date": "2017.06.12", "title": "Захариева с добра новина за мигрантите, напиращи да влязат в страната!"}
{"url": "https://www.blitz.bg/politika/radev-se-sreshchna-s-naslednitsite-na-legendarniya-amerikanski-zhurnalist-dzhanyuaris-makgakhan-snimki_news520779.html", "text": "Джанюариъс Макгахан прие като своя лична и професионална кауза да събуди съвестта на човечеството, за да бъде сложен краят на трагедията на един достоен народ. Това заяви държавният глава на среща на „Дондуков“ 2 с наследниците на легендарния американски журналист от ирландски произход Джанюариъс Макгахан.\nПрезидентът подчерта, че името му е близко и скъпо на всеки, а репортажите му са едно от най-известните свидетелства, които народната памет съхранява за трагичните исторически събития, но и за съдбоносната помощ и подкрепа към българската национална кауза. „За мен е чест да посрещна всички Ви тук в България. Радостен съм, че на тази знакова дата, на която се навършват 173 години от рождението на Макгахан, мога да изразя пред Вас, неговите наследници, своята почит и благодарността на българския народ към вашия предшественик - смел журналист и достоен човек“, каза още Румен Радев. \nНаследниците на Макгахан към днешна дата са 40, като 14 в момента са в България. Сред тях има журналист, офицер от Американската армия, бивш служител на НАТО, компютърни специалисти и държавни служители. От своя страна те изразиха впечатленията си от приятелското отношение и благодариха за възможността да се докоснат до красотата на българската природа и култура. \nГост на срещата беше и председателят на Управителния съвет на Съюза на българските журналисти Снежана Тодорова, която представи пред потомците на Джанюариъс Макгахан автентичната книга „Турските зверства в България“ – преведена от Стефан Стамболов през 1880 година, която се съхранява в библиотеката на Съюза на българските журналисти. Със статиите и репортажите си от България след Априлското въстание той успява да промени световната политика и да извоюва освобождението от османско робство.\n", "date": "2017.06.12", "title": "Радев се срещна с наследниците на легендарния американски журналист Джанюариъс Макгахан (СНИМКИ)"}
{"url": "https://www.blitz.bg/politika/eto-koi-kralski-osobi-pristigat-vv-vrana-za-yubileya-na-simeon-sakskoburggotski_news520774.html", "text": "По повод 80-тия рожден ден на Н.В.Цар Симеон II в двореца “Врана”  ще гостуват членове на кралски фамилии от цяла Европа. На събитието са поканени и представители на държавната и местна власт в България. Царят събира и бившата парламентарна група на НДСВ, министрите от неговото правителство, управлявало в мандата 2001-2005г., общественици, бивши политически партньори, представители на бизнеса, съобщиха официално на сайта на\nСимеон Сакскобургготски.\nПочти цялото семейство на Цар Симеон и Царица Маргарита ще е тук за юбилея. От САЩ вече пристигна сестрата на Царя -Княгиня Мария-Луиза. Ден преди юбилея ще дойдат децата и внуците. Те не са  се събирали тук от 10 години, когато беше честването на 70 годишнината на Цар Симеон II. Ще отсъства Тирсо –малкият син на Княз Кубрат и Княгиня Карла, който по това време има изпити. Точно на 16 юни важен изпит има и техният среден син Лукас, който е студент по медицина. \nОще през януари тази година Негово Величество  изпрати писма до кралските фамилии в Европа, в което ги е уведомил, че се налага да ограничи гостите до родени през 1937г. негови връстници. Изключение правят само наследниците на кралските фамилии на Балканите. Това се налага поради факта, че евентуално присъствие тук на кралски двойки от действащи монархии е свързано с ангажиране на държавните институции и засилени мерки за сигурност на държавно ниво. А организираният прием е частен. За разлика от съседните ни държави, където кралските семейства работят заедно с висшите държавни институции в подобни случаи, у нас няма такава практика. \nСред гостите от чужбина ще бъдат Принцеса Маргарита и Принц Раду от Румъния, Принц Александър и Принцеса Катарина от Сърбия, Принц Никола от Черна Гора, Принц Лека от Албания със съпругата му- Принцеса Елия, както и Осман Салаххадин Османоглу – единственият жив пряк потомък на турските султани Мурад V и Мехмед V. \nОт Испания ще пристигнат Кралица София и сестра й Принцеса Ирина.Крал Хуан Карлос, който също ще навърши 80 години след 7 месеца, няма да има възможност да присъства. Австрийската Ерцхерцогиня Елена също ще уважи юбилея. Тук ще бъде и Принц Андреас Сакск-Кобург-Гота, който е доайенът на фамилията. Той ще пристигне със специален самолет директно от град Кобург, Германия. Сред гостите ще бъде и Принц Тусун от Египет, който е бил съученик на Цар Симеон II в прочутия „Виктория Колидж” в Александрия. \nОт поканените ще отсъства Княз Карел Шварценберг, който беше външен министър на Чехия. Той е връстник на Царя и негов близък приятел. За съжаление,  няма да пристигне, поради факта, че точно на 16 юни в Чехия започват национални тържества по повод 400 години от основаването на династията Шварценберг в Бохемия. Своите извинения вече поднесе и норвежката кралска двойка – Техни Величества Крал Харалд V и Кралица Соня, които през този месец посещават всички провинции в страната по повод общия им 80-годишен юбилей. \nНа 16 юни сутринта в катедралния храм „Св.Александър Невски” ще се състои Благодарствен молебен, възглавяван от Негово Светейшество Неофит, Патриарх Български и Високопреосвещените Митрополити на Светия Синод.\n", "date": "2017.06.12", "title": "Ето кои кралски особи пристигат във \"Врана\" за юбилея на Симеон Сакскобургготски"}
{"url": "https://www.blitz.bg/politika/plamen-uzunov-pokaza-skandalni-snimki-ot-maskarada-na-koyto-se-e-degiziral-kato-khitler_news520782.html", "text": "Секретарят на президента Пламен Узунов публикува в профила си във Facebook снимки, от които се вижда, че той се е бил маскирал като Хитлер за купон с костюми.\n Над тях Узунов написа: . \nПреди броени дни снимки на Узунов, облечен като нацисткия диктатор, обиколиха социалните мрежи и предизвикаха поредица от негативни коментари. Премиерът Бойко Борисов дори поиска от президента Румен Радев да освободи Узунов от поста \"секретар по правни въпроси и антикорупция\".  \n  \n \n От БСП също критикуваха Узунов. 'Акъл на президента не даваме, но подобни хитлеристки символи и знаци са недопустими\", заяви в неделя лидерът на БСП Корнелия Нинова.   \n БЛИЦ припомня:  Президентският секретар заяви, че неговият случай е друг, защото ясно си личи, че са правени по време на маскара. \n  \n \n \n \n", "date": "2017.06.12", "title": "Пламен Узунов показа скандални СНИМКИ от маскарада, на който се е дегизирал като Хитлер!"}
{"url": "https://www.blitz.bg/politika/mazhoritarniyat-vot-vleze-v-parlamenta_news520845.html", "text": "\n Депутатите от ГЕРБ са внесли в деловодството на народното събрание промените в Изборния кодекс, които регламентират мажоритрния вот в два тура. Проектозаконът е разпределен в правната и в бюджетната комисии в парламента. С него се предлага и промяна в самите изборни раойни, съобщава \"Труд\". \n Вместо 31, колкото са в момента многомандатните избирателни райони (МИР), с поправките се обособяват 240 едномандатни такива. От ГЕРБ припомнят, че промяната от пропорционална към мажоритарна система е продиктувана от проведения на 6 ноември 2016 г. национален референдум, по инициатива на Слави Трифонов. \n Още в края на миналото народно събрание управляващите внесоха предложенията за мажоритарна система. Но не срещнаха съмишленици сред останалите парламентарни сили и законопроектът не бе гледан дори в правна комисия. Сега съотношението е почти същото. С тази разлика, че от партията на Веселин Марешки – “Воля” дадоха знак още миналия месец, че са “за” изцяло мажоритарна система. \n Изненадващо изказване в подкрепа на подобни текстове направи преди дни депутатът Хамид Хамид (ДПС) и уточни: “Нека, който внася нещо, воден от популистически подбуди, да внимава какво внася, да не вземем случайно да го подкрепим”. От ДПС вече внесоха свои предложения за изборите – да се избегне грешката 15/15 и да се агитира в кампания на майчин език, но и с превод. Днес правната комисия ще заседава извънредно заради изборния кодекс. \n", "date": "2017.06.12", "title": "Мажоритарният вот влезе в парламента"}
{"url": "https://www.blitz.bg/politika/yanaki-stoilov-s-klyuchov-komentar-za-kazusa-ktb_news520801.html", "text": "За съдебното разследване около казус КТБ тази стенограма няма да помогне с нищо. Тя е полезна да се ориентираме в събитията, които са станали около банковата система у нас. Това каза Янаки Стоилов от БСП в предаването \"Още от деня\" по БНТ.\nТой бе категоричен, че представителите на БСП в тази ситуация са се представили достойно. „Ние бяхме основният фактор да не се допусне да се заметат следите и да се срине банковата система. Ситуацията тогава не изискваше да се обяви банкова ваканция. \nНастоявах се да се подсигури банковата стабилност, да се обезпечат хората и да се започне разследване“. „Българските граждани трябва да започнат да си правят горчиви уроци. Ние не допуснахме да се повтори кризата от 1996-1997 г. Стигна се единствено до политическата развръзка, но не се допусна да се вкара страната във финансова дестабилизация. Контролът на Централната банка не е бил на ниво, толерирани са няколко търговски банки. Има драстични случаи, когато съдът си е свършил работата, а Банков надзор отказва да се намеси. \nБанковият надзор в повечето случаи е формален. У нас стана практика държавата да се призовава, когато трябва да плати големите сметки. Ние сме против това“, посочи Янаки Стоилов. По думите на социалиста в никакъв момент не са отстъпили от интересите на гражданите. \nЯнаки Стоилов изрази подозренията си, че умишлено се е вървяло към фалит на банката. „Още при конструирането на правителството на Орешарски нямаше координиращ център от страна на БСП. Допусна се това да се случи, за да се стигне до кризата около КТБ. Пренасят се хората от скандал на скандал, за да не бъдат достатъчно концентрирани. Хората избират това, което е извън техните интереси. Ако по-рано се беше упражнил контрол от страна на Банков надзор, можеше да се вземат мерки по-рано и последствията да са по-малки“, каза още той.  \n \n", "date": "2017.06.12", "title": "Янаки Стоилов с ключов коментар за казуса КТБ"}
{"url": "https://www.blitz.bg/obshtestvo/na-borisov-mu-predstoi-klyuchova-vizita-utre-zaminava-za_news520829.html", "text": "Министър-председателят Бойко Борисов ще направи еднодневно посещение в Турция утре, 13 юни. Визитата беше договорена в телефонен разговор с турския му колега Бинали Йълдъръм в края на м. май. Това съобщиха от правителствената информационна служба.\nВ двореца „Бештепе” в Анкара премиерът Борисов ще бъде приет от президента Реджеп Тайип Ердоган. След това министър-председателят ще проведе разговори с премиера Йълдъръм. На срещите ще бъдат обсъдени теми от двустранните отношения между България и Турция, както и ситуацията на Балканите и в Европа. В тях ще участва и председателят на Комисията по култура и медии в Народното събрание Вежди Рашидов. \nВ делегацията, водена от министър-председателя Бойко Борисов, е включена и вицепремиерът по правосъдната реформа и министър на вътрешните работи Екатерина Захариева. В Анкара тя ще проведе среща с министъра на външните работи Мевлют Чавушоглу.\n", "date": "2017.06.12", "title": "На Борисов му предстои ключова визита, утре заминава за..."}
{"url": "https://www.blitz.bg/obshtestvo/ministerstvoto-na-okolnata-sreda-poe-komandirovka-na-zeleniya-oktopod_news520821.html", "text": "Министерство на околната среда и водите е поело разходите на Петко Цветков, съпредседател на партия „Зелените” до Италия. Той е част от зеления октопод. Поводът за този жест към еколозите е, че в Падуа се провежда семинар за зоните Натура 2000.\nТази тема са оказва много важна за Зелени, но не и за МОСВ. Вместо министерството да изпрати свои експерти те пращат Петко Цветков, като поемат разходите му. \nЦветков е човекът, който подписа коалиционното споразумение за създаването на „Движение Да, България” с Христо Иванов – Бойкикев. Самият еколог Цветков заедно с Тома Белев, бяха кандидат депутати от „Да, България”. Белев като втори в родния си Кърджали взе 21 /двадесет и едни гласа/. Но този провал не пречи на МОСВ да продължи да помага финансово Зелените. \nПетко Цветков ще замине за прекрасния италиански град Падуа на издръжката на европейските и български данъкоплатци. Там той ще осигури някоя и друга поръчка, я за лешояди, лалугери или диви кози. И „еколозите” отново ще заработят милион, два. И пак с подкрепата на държавата.\n", "date": "2017.06.12", "title": "Министерството на околната среда пое командировка на зеления октопод"}
{"url": "https://www.blitz.bg/obshtestvo/regioni/proval-na-izborite-za-oblasten-lider-na-bsp-v-burgas-glasovete-sa-izravneni_news520807.html", "text": "\n БСП Бургас не успя да избере нов областен лидер след инфарктно заседание на Областния съвет, провело се тази вечер. Основните претенденти за поста Георги Тодоров и Стойко Танков получиха по 18 гласа и изборът се отложи за следващото заседание на ОС на БСП в Бургас, съобщава \"Флагман\". \nИнтересен факт е, че 36-те членове на Областния съвет на БСП гласуваха два пъти, заради съмнения по преброяването на бюлетините при първия вот.  \nПри първото гласуване Стойко Танков получи 18 гласа срещу 17 за Георги Тодоров, имаше и една невалидна бюлетина. Вътрешната опозиция в БСП изрази съмнения доколко недействителната бюлетина всъщност е недействителна. Членът на Изпълнителното бюро на БСП Атанас Зафиров предложи вотът да се отложи, но членовете на Областния съвет все пак решиха да повторят избора.  \nСтойко Танков е едно от знаковите лица на социалистическата партия в региона за последните 20 години, преди време бе общински председател, имаше и два мандата в парламента. Преди 8 години се оттегли от ръководните позиции в партията. \nДругият претендент за поста Георги Тодоров е уважаван икономист, име, което е добре познато в редиците на БСП. Семейството му дълги години бе сред големите спонсори на партията на национално ниво, а Тодоров, който в момента управлява бизнеса на баща си, има солидни позиции в централата на БСП. Негова сестра е Женя Илиева.\n", "date": "2017.06.12", "title": "Провал на изборите за областен лидер на БСП в Бургас, гласовете са изравнени"}
{"url": "https://www.blitz.bg/politika/trud-vrkhovenstvoto-na-zakona-v-rtsete-na-2236-blgarski-sdii_news520812.html", "text": "\n Да всяваш раздор и противопоставяне, да дискриминираш магистратите на регионален принцип – да ги делиш на “онези от провинцията” и “нашите от жълтопаветните протести”, не е само проява на сегрегация, но и директно приложение на сталинисткия подход – “който не е с нас, е против нас!” \n В събота се проведе десетият юбилеен гей прайд. Организатори и участници претендират, че целта им не е да натрапват различната си сексуалност, а да “прогонят предразсъдъците”, които мнозинството има спрямо сексуалните малцинства,  \n Парадът, както би следвало да наричаме на български език годишния сбор на мъже и жени, които изпитват влечение към собствения си пол, отдавна изгуби автентичността си, онази шарена и карнавална различност и се е превърнал в част от инструментариума на “хибридната” война и геополитическото позициониране. \nПоказва го и все по-намаляващият брой на участниците с различна сексуалност, за сметка на 16-17-годишните момичета и момчета, които биват използвани като параван за скритите цели на генераторите на София Прайд. \n И докато в центъра се парадираше за “равноправие“, на източния вход на София, 539 от общо 2236 български съдии участваха в Общо събрание, на което изслушваха 27 техни колеги. Шестима от тях трябва да бъдат избрани идната събота и неделя за членове на новия Висш съдебен съвет от квотата на съдиите. При толкова много кандидати почти сигурно е, че гласуването ще премине в два тура, по подобие на прокурорите, които също избраха представителите си чрез гласуване в два поредни дни. За първи път всеки един от магистратите може пряко и лично, в условията на запазване на тайната на вота, да избере кого от кандидатите да подкрепи. Възможност, която се явява проблем. За най-големите й защитници (доскоро). \n Изборът на новия ВСС, макар и не толкова популярен сред обществото, има не по-малък залог от предсрочните парламентарни избори от края на март. Точно и заради това сме свидетели на особено напрежение в правосъдната система – фабрикуване и мултиплициране на скандали, провокиране и организиране на всевъзможни “професионални” протести и дори потъпкване на етични, законодателни и конституционни принципи от проводници на интереси на олигархични кръговете, за които е буквално въпрос на оцеляване необходимостта да разполагат с властови позиции. Заради избирането на нов ВСС бе инженерстван и последният, безмислен се партиен проект на задкулисието – “Да, България”. Влизането в Народното събрание на ГМО-коалицията трябваше да повлияе върху гласуването на 11-те членове на ВСС, които депутатите ще избират в следващите месеци. Оставането без парламентарно представителство, изключи кукловодите на задкулисието от възможността директно да участват в избирането на новите членове на Съвета от парламентарната квота. Шансът им остана да “пробият” през магистратската квота и най-вече през тази на съдиите. \n Страхът, че прекият избор на съдиите няма да доведе до търсения за олигархията резултат – ако не всички, то поне четирима от шестимата членове на съдийската колегия на новия ВСС да са магистрати, свързани или гравитиращи около Съюза на съдиите в България, доведе до ескалация на атаките на малцинството срещу мнозинството, което по традиция е обвинявано, че е “пазител на статуквото”. \nПроваленият саботаж на електронното гласуване \n Първоначално в мишена на атаките се превърна системата за онлайн гласуване на магистратите. Въпреки, че до февруари тази година, включително свързаният с Христо Иванов Български институт за правни инициативи не е имал никакви забележки към възможността магистратите да гласуват електронно, преди месец същата организация, както и ССБ, а и незнайно с какво право, в качеството му на партиен лидер, и Христо Иванов атакуваха дистанционното интернет гласуване на съдиите. Оказа се, че системата работи перфектно, следователите и прокурорите, избраха своите представители, с което за пореден път бяха изобличени неморалните методи на работа на кръговете, дирижиращи напрежение в правосъдната система. Позициите на олигархично зависимия ССБ са основно в софийските съдилища. От 2236 имащи право да гласуват съдии – 1675 са избрали да го направят по електронен път, т.е. без да им се налага да пътуват до София, ако например са от Русе, Видин, Бургас, Благоевград. \n Планът за компрометиране на електронния вот целеше точно това – съдиите да трябва да гласуват само с бюлетини и само в София, т.е. така да бъдат отказани мнозинството от тях да пътуват между 500 и 1000 километра, а привилегията да избират следващите шестима членове на съдиите във ВСС да остане за върхушката на ССБ и верните й клакьори сред софийските магистрати. \n Проваленият саботаж на електронното гласуване накара Христо Иванов да нападне грозно мнозинството от магистратите. “Въпреки дългогодишната борба за пряк и гарантирано независим вот на всеки магистрат, съдии и прокурори със забележително овчедушие са съгласни да ги събират административни бонзи и да им спускат кандидатури, отказват да задават въпроси, приемат да гласуват с крайно съмнителна електронна система”, написа преди десетина дни във фейсбук измисленият бивш правосъден министър. \n   \n", "date": "2017.06.12", "title": "\"Труд\": Върховенството на закона - в ръцете на 2236 български съдии"}
{"url": "https://www.blitz.bg/politika/plamen-uzunov-progovori-za-skandalnata-si-snimka-s-khitleristkite-mustachki_news520795.html", "text": "Снимката е умишлено разпространена. Тя е манипулирана. Образът ми е изваден от контекста на снимката и е предоставен на медията. Това обяви съветникът на президента Пламен Узунов.\n„Тази снимка е от личния архив на едно лице от компанията, с която сме били през 2003 година. Там бяха 9 семейства и всеки един от нас има снимка от това тържество”, обясни той пред БНТ. \n  \n„Веднага запознах президента, след като разбрах за разразилия се скандал. Той е трезво мислещ човек, надявам се, че няма да се подаде на тази провокация.  Всички участници от този карнавал са в комично облекло”, посочи той. \n  \nУзунов се извини на всички, които са се подали на провокацията. „Тук става въпрос за карикатура”, категоричен бе той. \n  \n„Въпрос на морал е оставката. Готов съм веднага да я подам, ако стана причина да опетня институцията, за която работя”, подчерта съветникът на президента. \n", "date": "2017.06.12", "title": "Пламен Узунов проговори за скандалната си снимка с хитлеристките мустачки"}
