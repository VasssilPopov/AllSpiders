{"url": "https://www.blitz.bg/politika/rumniya-i-blgariya-pak-na-dnoto-na-es-tozi-pt-po_news525336.html", "text": "Румъния и България са на дъното сред страните от ЕС от гледна точка на постиженията на иновациите през 2016 г. За Румъния налице е спад от 14,1 процента от 47,9% спрямо средното за ЕС през 2010 г. Това става ясно от Европейския иновационен индекс (EIS) от 2017 г. Страната има средно ниво на ефективност от 33,8% спрямо средния за ЕС, съобщава БГНЕС.\nEIS оценява относителните силни и слаби страни на националните иновационни системи и предлага сравнителен анализ на резултатите от иновациите в страните от ЕС, други европейски страни и регионалните съседи. Сравненията между страните с течение на времето се правят в сравнение с резултатите на ЕС през 2010 г., за да се осигури по-добро наблюдение на промените в ефективността във времето. \nНаред с България, Румъния попада в категорията \"Скромен иноватор\" - най-ниското място в класацията и групиращите страни, които показват ниво на представяне под 50% от средното за ЕС. \nРамката за измерване на EIS, преразгледана за тазгодишното издание, взема предвид 27 различни показателя, които разглеждат основните двигатели на постиженията на иновациите извън фирмените, публични и частни инвестиции в научни изследвания и иновации, иновационни усилия на ниво фирма и въздействието на иновационните дейности на фирмите. \nВ Европа Швеция остава лидер на иновациите, докато Литва, Малта, Холандия, Австрия и Великобритания са най-бързо развиващите се иноватори. Докладът също така установи, че на глобално равнище ЕС е по-малко иновативен от Австралия, Канада, Япония, Южна Корея и Съединените щати.\n", "date": "2017.06.29", "title": "Румъния и България пак на дъното на ЕС, този път по..."}
{"url": "https://www.blitz.bg/obshtestvo/yolo-denev-i-aktivist-na-day-blgariya-sa-dvama-ot-petimata-protestirashchi-v-zashchita-na-sdiyata-na-mafiyata-snimki_news525283.html", "text": "\n Вечният протестиращ и последовател на Бог Тангра Йоло Денев и професионалният протестър и активист на ДА(й), България Георги Илиев са сред единиците,  , които цъфнаха рано тази сутрин пред Висшия съдебен съвет, за да защитават съдията на мафията Лозан Панов. \nЗадкулисието се впрегна да организира пореден протест в защита на политизирания председател на Върховния касационен съд, заради точка от дневния ред на заседанието на ВСС, която е посветена на публикация на Агенция БЛИЦ. \n \n", "date": "2017.06.29", "title": "Йоло Денев и активист на \"ДА(й), България\" са двама от петимата протестиращи в защита на съдията на мафията (СНИМКИ)"}
{"url": "https://www.blitz.bg/politika/zastrasheni-li-sa-tets-ovete-ot-zatvaryane_news525270.html", "text": "\n Изискване на Европейския съюз за въвеждане на нови технологии в ТЕЦ-овете може да доведе затварянето на централите. Европейският регламент ще бъде тема на дискусия в парламентарната комисия по енергетика заедно с експерти от Министерството на околната среда и водите и на горивните централи. ТЕЦ-овете настояват за отсрочка на европейския регламент. Дискусията се свиква по инициатива на депутата Таско Ерменков, който обясни последиците от европейското изискване, цитиран от \"Дарик\". \n\"Става въпрос за следното: беше приет референтен документ за най-добри технологии за големите горивни инсталации. Което на практика означава, че трябва да се въведат такива технологии, които долавят до 99% от вредните емисии и от изгаряне на въглища. В това число сяра въглероден дуокис, живак. Нещо, което за България е абсолютно невъзможно да бъде направено без огромни инвестиции, които ще доведат до непродаваемост на електроенергията, които тези централи бъдат направени.\", обясни Ерменков.\n", "date": "2017.06.29", "title": "Застрашени ли са ТЕЦ-овете от затваряне?"}
{"url": "https://www.blitz.bg/politika/parlamentt-odobri-zaem-za-200-mln-evro_news525295.html", "text": "Депутатите приеха законопроект за ратифициране Рамково споразумение за заем между Банката за развитие на Съвета на Европа и България, механизъм за съфинансиране на проекти, изпълнявани със средства от ЕС по оперативните програми, съфинансирани от Европейските структурни и инвестиционни фондове за програмен период 2014-2020 година, съобщава БГНЕС.\nЗаконопроектът бе приет на второ четене с 116 гласа за, 58 против и 8 въздържали се. \nРазмерът на заема е 200 млн. евро и ще се усвоява на траншове, които ще се обвързват с разчетите по оперативните програми за националното съфинансиране и ще се придвижват по закона за държавния бюджет. Заемът частично ще покрива българския принос във финансирането на инвестиционни проекти по програмите „Региони в растеж 2014-2020“, „Развитие на човешките ресурси 2014- 2020“ и „Наука и образование за интелигентен растеж 2012-2020“. \nРамковото споразумение е подписано от министъра на финансите на 21 декември 2016 година. Преди това Румен Гечев от БСП заяви, че българското правителство в мотивите си крие от народните представители, че всъщност този заем отива за мигранти и разселване на лица. \n„Уведомихте ли българския народ, че ще теглим такъв заем с такава цел? Откъде накъде ще поемаме заем от 200 млн. евро, за да осъществяваме политики на част от Европейския съюз, отречени от цяла Източна Европа, без България”, заяви Гечев. Той изтъкна, че никъде в споразумението не пише колко средства ще отидат за наука, за регионите и за мигрантите. \n„Каква ни е гаранцията като народни представители, че 5 лв. няма да отидат за наука и растеж, а другите 200 млн. евро ще отидат за решаване на проблеми на мигрантите? Българското правителство в мотивите подвежда Народното събрание, някой си мисли, че не четем целия договор, но много бърка”, каза депутатът от БСП. \n \n", "date": "2017.06.29", "title": "Парламентът одобри заем за 200 млн. евро"}
{"url": "https://www.blitz.bg/layfstayl/ptuvane/zashcho-am-khemus-e-tolkova-vazhna-za-severna-blgariya_news525267.html", "text": "Национална дискусия за доизграждането на магистрала \"Хемус\" и нейното значение за възраждане на Северна България ще се проведе по-късно през деня във Велико Търново, информира БНР.\nМинистърът на регионалното развитие Николай Нанков ще представи вариантите за трасето на магистралата. Депутатите от регионите по трасето на бъдещата магистрала, кметовете и предприемачи от Северна България ще коментират икономическите възможности, които ще отвори довършването на \"Хемус\". \nМагистрата е приоритетна за правителството, коментира председателят на парламентарната група на ГЕРБ Цветан Цветанов: \"Да можем да реализираме и да сбъднем една мечта от десетилетия за българските граждани. \nТова ще облекчи много пътната обстановка\". Според последните промени в трасето на магистрала „Хемус“ се предвижда тя да преминава покрай Велико Търново на 15 километра. \n \n", "date": "2017.06.29", "title": "Защо АМ \"Хемус\" е толкова важна за Северна България"}
{"url": "https://www.blitz.bg/obshtestvo/stolitsa/prvo-v-blits-parodiya-pred-vss-nyama-zhivo-pile-na-mitinga-v-zashchita-na-lozan-panov-sal-edin-yolo-denev-zove-za-revolyutsiya-snimki_news525252.html", "text": "\n Повече от нелепо преминава митинга в подкрепа на Лозан Панов пред ВСС. Всъщност той така и не се осъществява поради липса на всякакви поддръжници на председателя на ВКС, видя репортер на БЛИЦ. \nБдението бе насрочено за 8 часа тази сутрин. Но въпреки отчаяните призиви за масирано присъствие в медиите, на обвиняеми бизнесмени, закрилящи Лозан Панов, в 8:20 пред сградата на ВСС стоеше само Йоло Денев, който присъства на всеки един протест, независимо от неговата тематика.  \nВъпреки всичко на мястото има засилено полицейско присъствие, като че ли силите на реда си нямат друга работа. \nВ дневния ред на заседанието на ВСС в четвъртък е включена точка за разглеждане на сигнал на Ивайло Крачунов, управител на ИА БЛИЦ, срещу председателя на Върховния касационен съд (ВКС) Лозан Панов за упражняване на политическа дейност. Сигналът бе подаден в края на май по повод участието на председателя на ВКС в протест срещу изгонването на отец Паоло Кортези от Белене. В мероприятието участваха активисти и шефове от ДСБ и \"Да България\" \nСигналът е внесен за разглеждане във ВСС от етичната комисия към съдийската колегия с председател Даниела Костова и членове Галя Георгиева, Димитър Узунов, Мария Кузманова и Юлия Ковачева.  \n \n \n \n", "date": "2017.06.29", "title": "Първо в БЛИЦ: Пародия пред ВСС! Няма живо пиле на митинга в защита на Лозан Панов, сал един Йоло Денев зове за революция (СНИМКИ)"}
{"url": "https://www.blitz.bg/politika/iskri-v-efir-sasho-simov-i-toma-bikov-se-schepkakha-za-novite-iztrebiteli-i-skandala-s-ndk_news525255.html", "text": "\"Имаме отличен пример за корупция. И двете страни се обвиняват в нарушение и скандалът става голям, защото нито една от двете страни не беше изчистена от политическата сцена. Това заяви депутатът от БСП Александър Симов в разгорещен дебат с народния представител от ГЕРБ Тома Биков.\n\"Не съм запознат със случая. БСП като кажат нещо \"давайте юруш на маслинка. Ние се съгласяваме на анкетна комисия, въпреки че с нея вие искате да ни върнете за предната такава\", изрази своята гледна точка Биков. \n\"В нашите мотиви никъде не сме споменавали президента заради скандала с новите изтребители. Не издаваме предварително присъда, затова искаме да видим какви са фактите\", добави още той. \n\"Вие го вързахте президента, имаше тежки намеци за корупция и лобизъм на най-високо ниво\", отвърна му Симов.  \n\"Стартирането на преговорите за грипен е анонсирано на 23 юни 2016 г. от Бойко Борисов в Брюксел. Разследваме едно решение, взето от Бойко Борисов\", каза соцдепутатът.\n", "date": "2017.06.29", "title": "Искри в ефир! Сашо Симов и Тома Биков се счепкаха за новите изтребители и скандала с НДК"}
{"url": "https://www.blitz.bg/politika/porozhanov-obyavi-kak-shche-vodi-voynata-sreshchu-dvoyniya-standart-v-khranite-u-nas-i-v-zapadna-evropa_news525266.html", "text": "\n Очаквахме разлика в качеството. Нашето изследване потвърди това, което установиха направените преди 2-3 месеца изследвания в други източноевропейски и централноевропейски страни. Това каза министърът на земеделието, храните и горите Румен Порожанов по повод двойния стандарт при храните у нас и в Западна Европа в ефира на БНТ. \nПритесни ме разликата в цените. Продуктите са закупени в едни и същи вериги, а има разлика от повече от 50%. Това не е приемливо. Не смятам, че нашият потребител е по-платежоспособен от този в Западна Европа. Всяка разлика над 20% е притеснителна, заяви Порожанов. \nТой каза, ще започне непрекъснат мониторинг на продуктите, които се продават в Западна Европа и у нас. Каквито и разлики да има, те трябва да бъдат разходоориентирани и свързани с някаква етика. По-ниски цени и продажба на загуба не можем да очакваме на базов план, но като цяло продуктите трябва да бъдат с еднакво качество и с разумни цени, посочи земеделският министър. \nУтре ще направим среща с Комсиията за защита на потребителите, за да видим какво може да направят за комуникация с веригите. Ще търсим единен подход в рамките на Европейския съюз – за единен пазар трябва да има единни правила и качество на продуктите, подчерта Румен Порожанов. \n", "date": "2017.06.29", "title": "Порожанов обяви как ще води войната срещу двойния стандарт в храните у нас и в Западна Европа"}
{"url": "https://www.blitz.bg/politika/tsvetanov-obyasni-ima-li-neshcho-gnilo-v-ndk-i-posochi-kolko-natovski-strani-izpolzvat-gripen_news525264.html", "text": "В ГЕРБ няма битка на лобита и никога няма да има. Доказателства за това е докладът, който министър Лиляна Павлова е изпратила на прокуратурата. Има първоначален одитен доклад. Той все още не е завършил. След като опозицията иска анкетна комисия, ние сме съгласни и нямаме никакви притеснения. Това заяви зам.-председателят на ГЕРБ Цветан Цветанов, коментирайки разразилия се скандал около НДК.\n„Смятам, че разговорът, който бе проведен при премиера Бойко Борисов, даде ясен знак къде отива културната дейност и къде отива другото, което е свързано с председателството”, добави той пред bTV. \n„Създадоха се погрешни внушения, че има някакъв скандал. В кабинета на Борисов имаме само подем, повече събираемост, намаляване на контрабандата. В момента правителството прави изключително сериозна европейска легитимация за политиките и доверието, което градим. Премиерът направи изключително знакови посещения. Някой иска да отмести тези добри политики, които се случват в момента, с тези неща”, каза още той.   \nТой бе категоричен, че връщането на Мирослав Боршош начело на НДК не означава, че министър Лиляна Павлова е наказана и унижена. \n„Няма никакви задкулисни борби. Всичко върви по възможно най-добрия начин, за да се подготвим за председателството. Съвсем нормална е тази ретроградна риторика, която върви в момента. Не може с тази омраза и разделение”, подчерта той. \nПо повод създадената парламентарна комисия, която трябва да нищи как е взето решението на служебното правителство за изтребителите,  Цветанов заяви, че българският парламент иска да разбере кога е взето решението за отстраняването на един от участниците, дали то е свързано с предсрочните избори. \n„F-16 са на въоръжение в 28 държави, 11 от които са членки на НАТО. Грипените са на въоръжение в 6 държави, като само 2 страни са членки на НАТО. Там има съмнения за корупционни схеми”, обясни зам.-председателят на ГЕРБ.  \n\"Не зная защо БСП реагираха толкова притеснено, че искаме да създадем анкетна комисия за харченето на 1.5 млн. за армията\", коментира още той. \n  \n \n", "date": "2017.06.29", "title": "Цветанов обясни има ли нещо гнило в НДК и посочи колко натовски страни използват „Грипен”"}
{"url": "https://www.blitz.bg/obshtestvo/tsvetanov-vsichki-smneniya-okolo-ndk-shche-otpadnat-kogato_news525301.html", "text": "Колкото по-рано започне да работи временната комисия за НДК, толкова по-рано ще отпаднат всички съмнения. Това заяви от парламентарната трибуна народният представител и председател на ПГ на ГЕРБ Цветан Цветанов, по време на дебатите по проекта на решение за създаване на Временна комисия за установяване на факти и обстоятелства при разходването на средства, предоставени целево на НДК за подготовка на българското председателство на Съвета на Европейския съюз.\nСъздаването на тази комисия е по предложение на „БСП за България”, а по време на изказването си Цветанов се обърна към опозицията с думите: „Нашето политическо решение е да приемем вашето предложение, защото вчерашните твърдения, че ГЕРБ няма да подкрепи създаването на временна комисия и всичко това, което се изнесе в публичното пространство по председателството и по ремонтните дейности в НДК са вашата възможност да създадете фалшиви новини”. По думите му за ГЕРБ водещ принцип е прозрачността. „Има междинен одитен доклад, който е на независими орган. Министър Лиляна Павлова се е съобразила с него и е направила съответния доклад, който е представила на министър-председателя Бойко Борисов”, коментира Цветанов.  \nВ реплика народният представител от „БСП за България” Драгомир Стойнев приветства желанието на ГЕРБ да подкрепи комисията. Той се обърна към Цветанов с въпроса: „Къде видяхте фалшивата новина? В това, че прокуратурата разследва и има досъдебно производство? В това, че Лиляна Павлова желае да уволни г-н Боршош за некомпетентност или за това, че той заяви, че върху него е оказван натиск да подписва обществени поръчки? Къде намесихте БСП тук?”.  \nВ дуплика Цветан Цветанов заяви, че именно твърдението на БСП, че ГЕРБ няма политическата воля да се бори с корупцията съставлява фалшива новина и още веднъж потвърди, че групата му ще подкрепи създаването на комисията. \n", "date": "2017.06.29", "title": "Цветанов: Всички съмнения около НДК ще отпаднат, когато ..."}
{"url": "https://www.blitz.bg/politika/prezidentstvoto-otgovori-na-ninova-po-pitaneto-za-borisov-i-ksns_news525335.html", "text": "\n \n \n \n", "date": "2017.06.29", "title": "Президентството отговори на Нинова по питането ѝ за Борисов и КСНС"}
{"url": "https://www.blitz.bg/politika/valeri-simeonov-i-glavniyat-sekretar-na-mvr-na-kraka-v-asenovgrad_news525303.html", "text": "Вицепремиерът Валери Симеонов ще присъства на срещата в Асеновград между местната власт и протестиращи срещу ромските произволи, насрочена за 12.00 ч. днес, съобщават от пресофиса на вицепремиера.\nПоканено е висшето ръководство на МВР, като към момента присъствие е потвърдил главният секретар Младен Маринов. Вицепремиерът написа в Туитър, че е \"срамно и недопустимо\" български деца и спортисти да се страхуват да отидат на тренировка, защото може да бъдат \"пребити\". \nПрипомняме, че асеновградчани излязоха на улицата с искане за изселване на ромите и за намеса на държавата за разрешаване на проблема с малцинството трупан, по думите им, от години. \nГражданите поискаха днес да дойде и премиерът Бойко Борисов, като обявиха, че протестите ще продължат всяка вечер, до изпълняване на исканията им. От снощи в Асеновград има засилено полицейско присъствие. Жандармерия и полиция пазят подстъпите към ромската махала. \nНа 26 юни на язовир \"40-те извора\" край Асеновград група роми провокираха скандал с деца от местния клуб по кану-каяк, които тренират там. Малко по-късно конфликтът се е пренесъл в центъра на града, където ромите са нападнали и нанесли побой на деца, треньори и родители с подръчни средства. Има пострадали от състезателите, 8 от нападателите са арестувани.  \n \n", "date": "2017.06.29", "title": "Валери Симеонов и главният секретар на МВР на крака в Асеновград"}
{"url": "https://www.blitz.bg/politika/tsetska-tsacheva-vleze-v-burgaskiya-zatvor-snimki_news525334.html", "text": "Министърът на правосъдието Цецка Цачева посети бургаския затвор днес. Цачева влезе в пандиза, за да огледа новата съдебна зала, която се намира в крилото на строго охраняваните затворници. В последните няколко месеца тя бе пригодена по такъв начин, че там да се провеждат съдебни заседания.\nРемонтът се извърши от затворници по инициатива на директора Бранимир Мангъров. Идеята е на първо време да се гледат мерките за неотклонение, за да се спестят средства на съдебната охрана, която развежда куп престъпници с душегубката из Бургас, пише \"Флагман\".  \nНяма да е изненада обаче, ако се гледат дела с висок риск, каквато бе практиката с „Килърите”. Апелативният съд във Варна изнесе всичките си заседание в затвора, за да се избегне опасността от евентуално бягство или атентат срещу арестуваните. \n„Така ще се гарантира правата на участниците в процеса и няма да се губи време за конвоиране на задържаните. Приветствам тази инициатива”, каза пред журналисти Цецка Цачева. \n \n", "date": "2017.06.29", "title": "Цецка Цачева влезе в бургаския затвор (СНИМКИ)"}
{"url": "https://www.blitz.bg/obshtestvo/stolitsa/fandkova-s-blaga-vest-za-razvitieto-na-sporta-v-stolitsata_news525314.html", "text": "Планираме от 2018 г. да бъде увеличен двойно бюджета на тази програма. Планираме да заложим 800 000 лв. за финансиране на детско-юношеския спорт. Това каза кметът на София Йорданка Фандъкова по време на обявяването на Програмата и основните приоритети на „София - Европейска столица на спорта\" за 2018 г., предаде \"Фокус\".\n„Подкрепяме над 20 европейски и световни събития. Спортният календар на СО включва над 30 събития. За 2017 г. имаме над 80 събития. Планираме насърчаването на учителите и учениците да се занимават със спорт. \nБеше учредена стипендия, която се връчва ежегодно на 17 май – Деня на българския спорт. Уредихме и награда за учители. За 2016 г. беше връчена на над 110 учители в София. Предвидени са инвестиции в инфраструктурата. \nСпоменах вече за спортните зали в училищата. Имаме планирани 4 физкултурни салона, работим със СУ. Надявам се да успеем да довършим спортната зала до „Фестивална“, обясни Фандъкова. Тя уточни, че планират изграждането на ски-влек на Витоша. \n", "date": "2017.06.29", "title": "Фандъкова с блага вест за развитието на спорта в столицата"}
{"url": "https://www.blitz.bg/politika/bsp-protiv-noviya-zaem-obvrzval-ni-s-priem-na-migranti_news525312.html", "text": "Гласувахме против новия заем. Това обявиха депутати от \"БСП за България\" на брифинг в кулоарите на парламента.\nМотивите на социалистите са, че вероятно този заем ще обвърже България с приемането на още мигранти, както и липсата на финансови разчети в него. Не е ясно защо българското правителство тегли нов заем, казаха още народните представители. \nТе твърдят, че кабинетът не разполага със свободни средства, а освен това не е представил в Народното събрание разчети какви са мотивите за теглене на този заем. \n\"С тегленето на този заем, после няма да можем да се откажем от разселването на мигранти в страната. Правителството направи опит да подведе парламента и българския народ за какво ще бъдат използвани тези пари. \nТова е безпринципно и нагло предложение, в което няма никакви числа. Нашата прогноза е, че те ще продължат да внасят в НС такива заеми и българският народ ще бъде обвързан да приема мигранти, които отказват в Полша и други държави. Очевидно се готвим да приемем повече мигранти, отколкото е квотата ни\", опасяват се от БСП. \n \n", "date": "2017.06.29", "title": "БСП против новия заем, обвързвал ни с прием на мигранти"}
