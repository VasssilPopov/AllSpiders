{"url": "https://www.blitz.bg/svyat/prva-ruska-reaktsiya-na-szdavaneto-na-malorusiya-poroshenko-sega-samo-mozhe-da-se-cheshe-po-tila_news530092.html", "text": "Създаването на нова държава на територията на ДНР и ЛНР ще отслаби киевския режим в лицето на президента на Украйна Петро Порошенко. Това смята депутатът от Държавната дума на Русия Руслан Балбек.\n„Естествено, сега рупорите на демокрацията ще завият за ръката на Русия, но за никого не е тайна, че от 2014 година, без да отчита никакви преговори, Порошенко го сърбят ръцете по отношение на метежните републики. Сега президентът на Украйна само може да си чеше тила, защото другата част на тялото му вече се пече”, каза парламентаристът. \nПри това Балбек добави, че е малко вероятно Европа да признае новата държава. „Самото присъствие на корена „русия” в име веднага ще погребе всичките конструктивни преговори”, поясни руският депутат. \n \n", "date": "2017.07.18", "title": "Първа руска реакция на създаването на Малорусия: Порошенко сега само може да се чеше по тила"}
{"url": "https://www.blitz.bg/lyubopitno/nauka-i-tekhnologii/cnn-sashch-sa-izpitali-boen-lazer-v-persiyskiya-zaliv-i-sa-porazili_news529998.html", "text": "Американският ВМФ изпитал лазерно оръжие в Персийския залив, предаде телевизия CNN. Системата за лазерно оръжие била разположена на транспортния док USS Ponce.\nОръжието е по-точно от куршум, заявил капитанът на кораба Кристофър Уелс. То било „разнопланово оръжие” и можело да се използва против %”множество цели”. \n  \nЗа тестването на LaWS е избран безпилотен самолет, който после паднал в морето. Военните заявили, че ударът бил незабележим и беззвучен. Не се съобщава за разстоянието до летящия дрон, нито неговите размери и скорост. \n  \nОръжието действа в невидимата част на електромагнитния спектър, затова не се виждал лъч и не се чувал звук. Нямало и странични ефекти. \n  \nСистемата е обслужвана от трима души, захранвана е от малък генератор и нейният „изстрел” струвал около 1 долар. \n  Превод и редакция: БЛИЦ \n \n", "date": "2017.07.18", "title": "CNN: САЩ са изпитали боен лазер в Персийския залив и са поразили..."}
{"url": "https://www.blitz.bg/lyubopitno/nauka-i-tekhnologii/misteriyata-s-nlo-v-minorskoto-gradche-dalnegorsk-video_news530014.html", "text": "На 29 януари 1986 година, около осем часа вечерта, жителите на малкото миньорско градче Далнегорск в Русия наблюдават странно червено кълбо във въздуха.\nТо е с видими размери наполовина от лунния диск и се движи паралелно със земната повърхност над планините, без никаква звукова индикация. Скоростта на движение е определена на 55 км/ч, а височината на полета – 700-800 метра над земната повърхност. \nВнезапно обектът прави няколко бързи спускания и издигания, сякаш се опитва да се стабилизира, след което пада към Земята и се разбива в хълма до градчето. \nСпоред повечето свидетели не се чува звук от катастрофата, но се усеща силна топлинна вълна на разстояние от стотици метри. След това от мястото се вижда светлина като от пожар. \nСлед три дни на мястото идва екип от комитета за изследване на анормални въздушни явления, воден от Валери Двужилни. Те се качват до района на инцидента, за да разследват случилото се. Там откриват място, което е било подложено на високо температурно въздействие. Скалите и почвата били покрити с тънък слой пепел и видимо обгорени. Овъглените дървета нямали обичайните белези като от горски пожар. В пепелта били открити метални капки - черни стъкловидни частици с тегло до 30 мл, както и необичайни люспести частици, наподобяващи мрежа. \nУчените взели проби от мястото на инцидента и ги дали за анализ на две различни места. Металните капки се оказали изключително здрави и съдържали почти цялата Менделеева таблица в състава си. \nСпектралният анализ показал, че при нагряване в материала се губят следите на определени елементи, но след възвръщане на нормалната температура те отново били налични. \nВ крайна сметка никой не успява да даде разумно обяснение за свойствата на материала. \nОсем дни след катастрофата хората забелязали жълти сфери, които кръжали над мястото, сякаш оглеждали наоколо, след което изчезнали в пространството. \nПрез 1987 година 32 други сфери били наблюдавани от стотици свидетели, включително и военни. \nМнозина смятат, че случилото се в Далнегорск е класически пример за катастрофа на НЛО, откъдето и случаят получава името си – “Руския Розуел”. \n  \nИзточник: \"Дарик\"\n", "date": "2017.07.18", "title": "Мистерията с НЛО в миньорското градче Далнегорск (ВИДЕО)"}
{"url": "https://www.blitz.bg/ikonomika/opek-266-miliona-elektroavtomobila-shche-ima-v-sveta-prez-2040-g_news530062.html", "text": "\nОрганизацията на страните износители на петрол (ОПЕК) увеличи пет пъти дългосрочната оценка за продажба на електрически и хибридни автомобили в света. По-рано същото сториха „Ексон” и „Бритиш петролиум” (BP), заради което според американски медии петролните компании са под сериозна заплаха, предаде БГНЕС.  \nСпоред „Блумбърг”, в ОПЕК миналата година са вярвали, че до 2040 г. на пазарите в света ще има 46 милиона електромобила, но вече са убедени, че тази цифра ще достигне 266 млн. \"Ексон Мобил\" преразгледа своята оценка от 65 на 100 милиона електрически превозни средства до 2040 г., докато прогнозите на BP се увеличиха с 40% до 100 милиона електрически автомобила до 2035 г. \nАнализаторите посочват, че търсенето на петрол до 2040 г. ще намалее с 8 милиона барела дневно - толкова е количеството, което произвеждат Иран и Ирак, взети заедно. Производителите на автомобили са скептични и според техните анализи до 2025 г. общите продажби ще бъдат само 6 милиона и 8 милиона до 2030 г. \n \n", "date": "2017.07.18", "title": "ОПЕК: 266 милиона електроавтомобила ще има в света през 2040 г."}
{"url": "https://www.blitz.bg/svyat/poroshenko-chu-za-malorusiya-i-otseche-tozi-proekt-veche-e-pogreban-shche-si-vrnem-donbas-i-krim_news530069.html", "text": "\nДържавният глава на Украйна Петро Порошенко реагира незабавно на новината на провъзгласяването на Република Малорусия на територията на Донбас. Той бе категоричен, че Киев ще си върне суверенитета не само над Донбас, но и над Крим. \nТова предаде УНИАН като се позовава на информация от говорителя на украинския президент. „Проектът „Новорусия“ е погребан. Украйна ще възстанови суверенитета си над Донбас и Крим“, е заявил Порошенко. \n", "date": "2017.07.18", "title": "Порошенко чу за Малорусия и отсече: Този проект вече е погребан, ще си върнем Донбас и Крим!"}
{"url": "https://www.blitz.bg/ikonomika/tsenite-na-petrola-se-zadrzhat-ot-svrkhpredlaganeto_news530068.html", "text": "Цeнитe нa пeтpoлa ca cтaбилни във втopниĸ, ycтoйчивoтo тъpceнe пoдъpжa ĸoтиpoвĸитe, нo виcoĸoтo нивo нa пpeдлaгaнeтo oт OΠEK и CAЩ зaдъpжa пoнaтaтъшнoтo им пoĸaчвaнe, съобщава money.bg\nДнec cyтpинтa фючъpcитe зa copтa Вrеnt нeзнaчитeлнo пocĸъпвaт дo $48,44 зa бapeл, cлeд ĸaтo вчepa cпaднaxa c oĸoлo 50 цeнтa. \nKoтиpoвĸитe зa aмepиĸaнcĸия eтaлoн WТІ в cъщoтo вpeмe ce тъpгyвaт oĸoлo $46 зa бapeл, cъвceм лeĸo пoд paвнищeтo oт ĸpaя нa вчepaшнaтa cecия. Вrеnt нeзнaчитeлнo пocĸъпвaт дo $48,44 Ocнoвният фaĸтop, пoддъpжaщ пaзapa, инвecтитopитe виждaт в зacилeнoтo тъpceнe нa cypoвинaтa oт cтpaнa нa ĸитaйcĸитe пpepaбoтвaтeлни зaвoди. \nTaĸa нaпpимep, пpeз юни нaтoвapвaнeтo нa тeзи мoщнocти e пo-виcoĸo c 2-3% cпpямo минaлaтa гoдинa - дo 46,08 милиoнa тoнa, или 11,21 милиoнa бapeлa нa дeнoнoщиe, пoĸaзвaт дaннитe нa ĸитaйcĸaтa cтaтиcтиĸa. \nB cъщoтo вpeмe излишнoтo пpeдлaгaнe нa cвeтoвния пaзap ce зaпaзвa, въпpeĸи дeйcтвиeтo нa cпopaзyмeниeтo нa OΠEK+ зa cъĸpaщaвaнe нa дoбивa. To идвa глaвнo зapaди yвeличeнoтo пpoизвoдcтвa нa cтpaни ĸaтo Либия и Hигepия, ocвoбoдeни oт зaдължeния ĸъм пaĸтa. \nHe в пoлзa нa пaзapa игpae и pъcтa нa дoбивa в CAЩ, ĸoйтo нeoтдaвнa oбнoви мaĸcимyмa cи oт 2015 гoдинa нacaм нa нивo 9,4 млн. бapeлa нa дeнoнoщиe. Bъв фoĸyca нa инвecтитopитe ca oчaĸвaнитe дaнни нa Aмepиĸaнcĸия инcтитyт пo пeтpoлa (АРІ) и oфициaлнaтa cтaтиcтиĸa нa Упpaвлeния eнepгийнa инфopмaция (ЕІА) зa ceдмичнoтo cъcтoяниe нa зaпacитe oт пeтpoл и пeтpoлни пpoдyĸти в CAЩ.\n", "date": "2017.07.18", "title": "Цените на петрола се задържат от свръхпредлагането"}
{"url": "https://www.blitz.bg/blits-tv/chudovishchen-intsident-v-metroto-na-rim-video-18_news530042.html", "text": "\n В Италия разследват машинист на метровлак след тежък инцидент с пътничка, предаде Нова телевизия.  \n43-годишна жена беше повлечена от мотриса в Рим. Водачът на композицията не разбрал за инцидента и продължил да се движи. Жената е в тежко състояние в болница. Записите показват, че при идването на влака на перона машинистът яде в кабината. Но той твърди, че е спазил всички процедури. \nВлакът е оборудван и със сензори, които би трябвало да предотвратяват подобни инциденти. Но жената била повлечена, след като презрамката на дамската й чанта била прищипана от вратите. Тя била тънка и мека и сензорите не отчели проблем. \n  \n", "date": "2017.07.18", "title": "Чудовищен инцидент в метрото на Рим! (ВИДЕО 18+)"}
{"url": "https://www.blitz.bg/svyat/shved-ot-batalona-azov-za-ukrainskiya-deputat-natsionalist-lyashko-koy-e-tozi-idiot_news529997.html", "text": "Шведският гражданин Микаел Скилт, воюващ в украинския батальон „Азов”, разказал как сегашният депутат във Върховната рада Олег Ляшко едва не провалил щурма на Мариупол през юни 2014 г. Това съобщава руското издание „Народная правда”.\nСпоред Скилт, минути преди настъплението, когато наемниците скрито се приготвили да атакуват, някой започнал да крещи по високоговорителите. \n  \n„Аз разбрах само една дума - \"сдавайтесь\" (предайте се). Помислих си: „Кой е този идиот?” После ми казаха, че крещял Ляшко” – обяснил шведът. \n  \nПрез в септември 2015 г. Следственият комитет на Русия заподозря високопоставени украински военни, включително Ляшко, в геноцид и използване на забранени методи за водене на война. Депутатът, който някога бил заместник-командир на батальона „Азов”, е обвинен в отвличане и измъчване на жителя на Мариупол Дмитрий Чайковски. \n  Превод и редакция: БЛИЦ \n \n", "date": "2017.07.18", "title": "Швед от батальона „Азов” за украинския депутат националист Ляшко: Кой е този идиот!"}
{"url": "https://www.blitz.bg/layfstayl/ptuvane/15-leva-izliza-ptya-ot-sofiya-do-burgas-ako-izberete-tozi-vid-transport_news529993.html", "text": "\nЗа 15 лв. стигаш от София в Бургас, ако пътуваш с кола от групите за споделено пътуване в социалните мрежи. Всеки може да обяви дали предлага или търми места и в кои посоки. \nПрез летните месеци повечето обяви са за Бургас и Варна, и курортите около тях като до Слънчев Бряг и Несебър цената е 20 лв. \nТези, които предлагат свободни места за пътуване, обявяват модела на автомобила, дали колата има екстри като климатик, място за багаж и може ли да се пуши по време на път, съобщава  . \n\"Заради загубата на пътници от споделеното пътуване и нелегалните превозвачи автобусните билети са поевтинели с 10 процента тази година\", коментира Галя Топалова, председател на Националното сдружение на автобусните превозвачи. \nЧаст от нелегалните такива също се маскират като споделено пътуване. \"Има и нелегални микробуси, които обявяват дата и час на тръгване, както и свободните места до морето, също в групи за споделено пътуване, уточни Топалова. По думите й разликата в билета между микробуса и автобуса на нелегален превозвач е минимална. \"Те дори могат да ви вземат от вкъщи, но често тръгват в късните часове\", коментира тя. \nТова лято с автобус от София за Варна билетът струва 32 лв в едната посока и 54 лв в двете. 27 лв пък излиза еднопосочно пътуване от София до Бургас и 48 лв. двупосочно, а до най-популярните курорти като Созопол и Слънчев бряг билетът е съответно 32 лв и 54.59лв. \nСходни са и цените до Албена и Приморско - 32 лв и 35 в едната посока и 54 и 58 лв в двете. С влак до Варна излиза по-скъпо, отколкото с автобус. Еднопосочен билет в средата на сезона е 39 лв, а двупосочният билет е 62 лв. \n \n", "date": "2017.07.18", "title": "15 лева излиза пътя от София до Бургас, ако изберете този вид транспорт"}
{"url": "https://www.blitz.bg/svyat/66-po-rikhter-raztrese-peru_news529981.html", "text": "Земетресение с магнитуд 6,6 по скалата на Рихтер е регистрирано край южното крайбрежие на Перу, предаде РИА Новости.\nТрусовете са регистрирани в понеделник в 21:05 часа местно време (5:05 сутринта на вторник българско време). Епицентърът се намира на южната част на остров на 104 км. западно от град Камана в южната част на Перу на дълбочина от 10 км.  \nНяма данни за жертви и разрушения. Не е обявявана опасност за появата на вълни – цунами.\n", "date": "2017.07.18", "title": "6,6 по Рихтер разтресе Перу"}
{"url": "https://www.blitz.bg/intsidenti/stikhii/zhestok-stud-skova-arzhentina-otchetokha-rekordno-niski-temperaturi_news529990.html", "text": "Жесток студ скова Аржентина. Мразовит фронт от Южния полюс доведе до апокалиптично положение, а температурите достигнаха рекордно ниски температури, въпреки че там в момента е зима.\nВ популярната туристическа дестинация Барилоче термометрите показват абсолютен рекорд от над минус 25 градуса.\n", "date": "2017.07.18", "title": "Жесток студ скова Аржентина, отчетоха рекордно ниски температури"}
{"url": "https://www.blitz.bg/svyat/grandiozen-voenen-parad-v-bagdad-po-sluchay-osvobozhdavaneto-na-mosul-ot-id-snimkivideo_news529685.html", "text": "В събота иракското правителство провело военен парад в Багдад по случай освобождаването на Мосул от терористите на ИД, съобщи руският сайт dambiev.livejournal.\nПарадът с продължителност 44 минути е наблюдаван от иракския премиер Хайдер ал-Абади, от главнокомандващия въоръжените сили на страната и от високопоставени чиновници от Министерството на отбраната и МВР. \n  \nВ изявление на канцеларията на премиера се казва, че парадът се състоял рано сутринта в събота в строго охраняваната „зелена зона” в центъра на Багдад. \n  \nНа парада присъствали и ръководители на шиитското опълчение „Сили за народна мобилизация”. \n  Превод и редакция: БЛИЦ \n  \ndambiev.livejournal.com\n", "date": "2017.07.18", "title": "Грандиозен военен парад в Багдад по случай освобождаването на Мосул от ИД (СНИМКИ/ВИДЕО)"}
{"url": "https://www.blitz.bg/svyat/nemtsi-rusnatsi-i-kanadtsi-sa-sred-privrzhenitsite-na-idil-khvanati-v-mosul_news529999.html", "text": "След ареста в иракския град Мосул на 20 поддръжници на близкоизточната радикална групировка „Ислямска държава“, на преден план излиза въпросът дали петима от тях не са граждани на Германия, пише националният ежедневник Die Frankfurter Allgemeine Zeitung, цитиран от Фокус.\n Офицер на иракските сили за борба с тероризма съобщи, че сред арестуваните може би е 16-годишно момиче, обявено за изчезнало през лятото на 2016 г., след като е приела исляма. Момичето е от малко градче, разположено в близост до саксонската столица Дрезден.  \n„Има нови доказателства в полицията, които ще бъдат проверени\", заяви главният прокурор на Лоренц Хаас. \"Ако то (момичето) се появява отново и самоличността му е ясно определена, разследването да бъде възобновено\", увери Хаас. \nТвърди се, че момичето е било в контакт с членове на „Ислямска държава“, с които е общувало в интернет пространството. Прокуратурата в Дрезден ги разследва за подготовка на сериозно подривна насилие. \nИракски офицер поясни, че арестуваните 20 жени са намерени в тунел на „Ислямска държава“. Те са били въоръжени с оръжия и взривни колани, с които да атакуват иракските войски. Сред задържаните жени има граждани на Русия, Турция, Канада и Чечения. \n", "date": "2017.07.18", "title": "Немци, руснаци и канадци са сред привържениците на ИДИЛ, хванати в Мосул"}
{"url": "https://www.blitz.bg/svyat/mlniya-ot-donetsk-dnr-i-lnr-obyavikha-szdavaneto-na-nova-drzhava-malorusiya_news530030.html", "text": "\n Това ще бъде нова държава със собствен флаг, конституция и столица в Донецк. Това обяви днес лидерът на Донецката народна република Александър Захарченко по повод решението да бъде създадена нова държава Малорусия, цитиран от руските и световните медии. \nНие, представителите на регионите от бившата Украйна (с изключение на Крим), заявяваме за учредяването на нова държава, която е правоприемник на Украйна. Ние сме съгласни новата държава да се нарича Малорусия, тъй като самото име \"Украйна\" вече е дискредитирано\", се казва в конституционния акт, представен в Донецк.  \nВ документа се отбелязва, че Малоррусия това е многонационална държава, в която държавните езици са молоруски и руски, признават се и правата на носителите на регионални езици. Това е федерална държава с широка автономия и с флаг на Богдан Хмелницки. Столицата е Донецк, а \"Киев остава само историко-кулутурен център без статут на столичен град\".  \nСъздателите на Малорусия стъпват на това, че ДНР и ЛНР са останали единствените територии от \"бивша \"Украйна\" (ако не се смята) Крыма\", където се е запазила законна власт.  \n\"За да бъде предотвратен хаосът, предлагаме въвеждането на извънредно положение за срок от 3 години. През този срок се забранява дейността на всички партии и се започва разследване с участието на международната общественост на престъпленията в Одеса, Донбас и на Майдана. Това решение зрееше отдавна и днес днес предлагаме този вариант, който ще позволи да бъде спряна войната\", подчерта Захарченко, цитиран от Интерфакс. \nНапомняме, че ДНР и ЛНР бяха образувани през 2014 г., тай като смята, че в Киев бе извършен държавен преврат след безредиците на Майдана и не признават новата власт там. Превод: БЛИЦ   \n", "date": "2017.07.18", "title": "Мълния от Донецк! ДНР и ЛНР обявиха създаването на нова държава - Малорусия"}
{"url": "https://www.blitz.bg/svyat/zloveshcha-realnost-mzh-vidya-smrtta-otblizo-a-sled-40-minuti-se-vrna-km-zhivite_news530028.html", "text": "Мъж от Северна Каролина, чието сърце спряло за около 40 минути, е изключително благодарен на служителите на Спешна помощ, които го върнали към живота, пише ВВС.\nСърцето на 36-годишния Джон Огбърн спряло, докато работел на лаптопа си близо до дома си в Шарлът на 26 юни. Двама полицаи, които по случайност били наблизо, оказали кардио-полмунарна първа помощ на Огбърн, който е баща на три деца. \nТе пристигнали на място само една минута след позвъняването на телефон 911. \nДвамата полицаи съживявали Огбърн около 42 минути, докато пулсът му се върнал. Усилията на полицаите Лорънс Гилър и Николина Баджич за спасяване на живота на Джон са още по-забележителни предвид факта, че от служителите на Спешна помощ не се изисква да оказват кардио-полмунарна първа помощ, след като 20 минути пациентът не дава признаци на живот. \nСлед като Огбърн бил закаран в болницата, лекарите го поставили в медицинска кома, за да му помогнат да се възстанови до края на седмицата. Посъветвали го да не шофира шест месеца и да не се претоварва с работа. \nДжон обаче твърди, че се чувства напълно добре, с изключение на известни болки в гърдите. „Енергията ми не е такава, каквато беше преди, но причината може да е свързана с леката промяна на ежедневието ми. Комбинацията от притискане на гърдите и вътрешна дефибрилация е леко болезнена, но ако това са всичките ми оплаквания, значи съм наистина добре“, споделя Огбърн. \nТой все още не е решил как да се възползва максимално от втория си шанс за живот. Преди всичко се чувства задължен на първите хора, които се отзовали и преминали границите на задълженията си, за да направят всеки нов ден възможен за него. \n„След като мине известно време, те могат да спрат, но не са го направили, продължили опитите да ме спасят. И съм им много благодарен“, споделя Джон. \n“Науката ни казва, че за всяка минута, в която сърцето е спряло и не се извършва висококачествена кардио-полмунарна първа помощ, шансовете за оцеляване намаляват с 10%“, казва д-р Майкър Курз, доцент в университета в Алабама. \nлучаят в Северна Каролина показва ценността на кардио-полмунарната първа помощ за разширяването на прозореца за оцеляване. Незабавната кардио-полмунарна помощ удвоява или утроява шансовете за оцеляване при спиране на сърцето. \nПовечето американски служители не са подготвени да се справят с пособни извънредни ситуации и това трябва да се промени. \nВсяка година в САЩ възникват над 350 000 случая на спиране на сърцето извън болницата, като 90% от хората умират. Само 46% от пациентите, които са преживели спиране на сърцето извън болницата, получават някаква помощ преди пристигането на професионалните парамедици.\n", "date": "2017.07.18", "title": "Зловеща реалност: Мъж видя смъртта отблизо, а след 40 минути се върна към живите"}
{"url": "https://www.blitz.bg/obshtestvo/kultura/razkriti-pisma-na-kheminguey-do-prvata-mu-lyubov-go-pokazvat-v-nova-svetlina_news529955.html", "text": "В историята Ърнест Хемингуей е познат с непримиримия си характер, който не познавал никакви стандарти на приличието. Но преди да се прочуе, в тинейджърските си години той е бил доста по-прибран и срамежлив младеж.\nЗа това свидетелстват наскоро разкрити писма, които той е изпращал до първата си любовФрансис Елизабет Коатс. Двамата са били заедно от ученическите си години, след което Хемингуей е изпратен в армията и по време на Първата световна война е част от силите на САЩ в Милано. \nОт италианския град са изпратени и писмата на писателя до Франсис. Те по категоричен начин доказват, че именно тя е била първата му любов. \nПисмата бяха показани от внучката на Франсис, която си спомня, че баба ѝ не обичала да говори за Хемингуей, но ревниво пазела една кутийка със спомени от него. \nОт написаното преди години се вижда един смутен и чувствителен тинейджър, какъвто е бил Хемингуей в гимназията. Дори на военния фронт той остава стеснителен, което се променя напълно след първата му публикувана книга. \nСкъпа Франсис, \nНе мога да наруша традицията да ти пиша винаги, когато съм на милион километри от Оук Парк. В Милано е толкова горещо, че пантите на портите на Ада биха ти се сторили като капчици лед по външната страна на чаша бира. И все пак – има катедрала и един мъртвец – Леонардо да Винчи, както и доста красиви момичета и най-хубавата бира в съюзническите страни. \nОт Милано Хемингуей е писал и до сестра си, като ѝ напомнял да се свърже с Франсис и да я помоли да му пише. \nМомичето обаче отказвало да отговори на писмата му, защото вече била влюбена в друг свой съученик - Джон Грейс, за когото се омъжва по-късно през годината. \nТя обаче продължава са следи живота на вече популярния писател, като събира изрезки за неговите книги, скандалите около четирите му брака и честите пътувания, а накрая и тъжната вест за неговото самоубийство. \nВ кутията, където пазела писмата и спомените си за Хемингуей, Франсис оставяла и листи със свои мисли за писателя. \nЧудесно, нелепо момче... притеснителен човек с много тъмна коса и много червени устни. Много бели зъби, много светла кожа, под която кръвта сякаш кипи и често предизвиква изчервяване. Какъв спасител се явява брадата му след години, скривайки неговата чувствителност. Цялото му лице се изкривяваше като се смее. \nИзточник: sanovnik.bg\n", "date": "2017.07.18", "title": "Разкрити писма на Хемингуей до първата му любов го показват в нова светлина"}
{"url": "https://www.blitz.bg/svyat/podrobnosti-za-intsidenta-pri-koyto-kola-se-vryaza-v-patrul-kray-kongresa-vv-vashington_news529957.html", "text": "Полицай и заподозрян извършител са ранени след като автомобил се врязва в полицейски автомобил край библиотеката на Конгреса на САЩ във Вашингтон, пише The Hill, цитиран от \"Фокус\".\nВластите сочат, че заподозреният врязва колата си в патрулна кола и в бариера край сградата на библиотеката. Полицаят и извършителя са закарани в болницата с леки наранявания. Според полицията нейният колега е освободен от лечебното заведение. Няколко улици в околоността на инцидента са отцепени, а екипи на полицията са изследвали колата да заподозрения.  \nВластите сочат, че най-вероятно не става дума за терористичен акт. Шофьорът е обвинен в нападение на полицейски служител и в безразсъдно шофиране. \n", "date": "2017.07.18", "title": "Подробности за инцидента, при който кола се вряза в патрул край Конгреса във Вашингтон"}
{"url": "https://www.blitz.bg/svyat/na-ostrova-shche-patrulirat-dronove-video_news529961.html", "text": "Дроновете ни превземат и освен за хоби и транспортни услуги, те вече ни наблюдават. Първото полицейско управление оборудвано с дронове се намира в Северна Америка, но сега и Великобритания ще се възползва от очи в небето, като първите области са Девън, Корнуол и Дорсет.\nПрез 2016-та в Северна Америка са оперирали общо 347 правителствени дрона. Идеята се задейства още през 2015-та година, но прилагането и отнема общо две, като за начало пет полицая ще могат да пилотират летателните апарати, а до 12 месеца те ще нараснат на общо 45. \nДроновете ще бъдат използвани за издирване на изчезнали хора, фотографиране на местопрестъпления, катастрофи и брегови и горски наблюдения за залавянето на бракониери. Дроновете са познатите DJI Inspire екипирани с 4К камера с функция за термично заснемане.  \n \n \n", "date": "2017.07.18", "title": "На Острова ще патрулират дронове (ВИДЕО)"}
{"url": "https://www.blitz.bg/svyat/obyavikha-prodlzhenie-na-edni-ot-nay-obichanite-ot-detsata-animatsionni-filmi_news529965.html", "text": "Изглежда малчуганите няма да останат недоволни, защото на хоризонта се задават продълженията на едни любимите детски анимационни филми на Дисни, а именно - Феноменалните 2 и Играта на играчките 4. Директорите, Джон Ласитър и Брад Бърд, съобщиха няколко любопитни факта относно бъдещите филми.\n Феноменалните 2 ще се фокусира върху Еластина \nЕдин от най-очакваните филми на Пиксар е \"Феноменалните 2\", продължение на филма от 2004 г., разкриващ историята на семейство супер герои. Наскоро главният директор на Пиксар, Джон Ласитър, потвърди, че събитията на Феноменалните 2 ще продължат оттам, от където първият филм завърши, което означава, че между филмите няма да има никакво междинно време. \nПо време на панелна дискусия директорът, Брад Бърд, добави още няколко подробности. Феноменалните 2 ще се фокусира основно върху Еластина, озвучена от Холи Хънтър, като голяма част от действието на филма се концентрира върху развитието на героинята. И сега, когато публиката знае, че Джак-Джак, най-младият член на семейството, има куп суперсили, въпросът е колко скоро ще се присъедини към останалата част от своето семейство в борбата с престъпността. \nФеноменалните 2 ще бъде пуснат по американските кина на 15 юни 2018 г. Играта на играчките 4 с нов режисьор \nИграта на играчките 4 ще бъде продължението на Играта на играчките 3 от 2010 г. Стана ясно, че ще има промяна в досегашните режисьори. \nЛаситър потвърди, че вече официално не участва в разработването на въпросния анимационен филм и вместо това е оставил тежката задача на Джош Коули. Това ще бъде първият солов филм на Коули, който стартира като стажант в Пиксар заедно с продуцента, Джонас Ривера, което прави филмът изключително важен за дуото. \nИграта на играчките 4 ще бъде пусната по американските кина на 21 юни 2019 г. \n\"Всички ние сме безкрайно привързани към тези герои; За нас те са като семейство. Не бихме предприели толкова голяма стъпка ако не бяхме сигурни, че бъдещите филми ще бъдат по-добри от предходните.”, казва Ласитър. \nИзточник: fakti.bg\n", "date": "2017.07.18", "title": "Обявиха продължение на едни от най-обичаните от децата анимационни филми"}
{"url": "https://www.blitz.bg/svyat/potop-navodni-kabul-blizo-20-sa-zhertvite_news529971.html", "text": "17 души са загинали при наводнения, предизвикани от проливните дъждове в околностите на афганистанската столица Кабул, предаде РИА Новости.\nСпоред губернатора на столичната администрация Мохамад Фахим Мусазай много хора са понесли финансови загуби, защото наводнението е нанесло щети на къщи и реколта. \nТой добави, че делегация от Кабул е посетила пострадалите и им е предоставила парична помощ. \n \n", "date": "2017.07.18", "title": "Потоп наводни Кабул, близо 20 са жертвите"}
{"url": "https://www.blitz.bg/svyat/eksplozii-v-egipet-vzekha-zhivota-na-petima-politsai_news529949.html", "text": "Петима египетски полицейски служители загинаха, а шестима други бяха ранени след като две поставени край път експлозива бяха детонирани на полуостров Синай, предаде VOA, цитирана от \"Фокус\".\nПолицейските служители са загинали в град Ариш, след като техният брониран автомобил преминава покрай бомбата. Трима са били ранени. На място е пристигнало второ превозно средство и тогава и втората бомба бива задействана, ранявайки трима. Според военни източници терористите са детонирали експлозивите чрез дистанционно управление. \nВсе още никоя терористична организация не е поела отговорност за атентата, но се смята, че зад него стои „Ислямска държава“. \n", "date": "2017.07.18", "title": "Експлозии в Египет взеха живота на петима полицаи"}
{"url": "https://www.blitz.bg/svyat/v-osvobodeniya-mosul-pokazakha-avtomobilite-na-idil-seeshchi-smrt-v-samoubiystveni-atentati-snimki_news529950.html", "text": "Иракските войници откриха цял автопарк на \"Ислямска държава\", който повече напомня апокалиптичните автомобили от филма \"Лудия Макс\". Терористите използвали самоделните \"бронирани\" коли за извършването на атентати.\nВ иракския град Хамам-ал-Алил, полицаите се натъкнали на цял склад с автомобилна техника, с помощта на която джихадистите извършвали пъклените си дела над държавни, военни и граждански обекти, съобщава \"Дейли Мейл\". Терористите използвали като автомобили-камикадзе обикновени, но преоборудвани  джипове, кросоувъри, пикапи.  \nНа публикуваните от журналистите фотографии лесно могат да бъдат разпознати моделите автомобили Toyota Hilux, Kia Sorento, Sportage или, например, Hyundai Santa Fe. Трябва да се уточни, че голямото количество от някои модели явно намеква на това, че колите са били отнети от попаднали в зоната на конфликта автодилъри.  \nЗа извършването на самоубийствените мисии машините са покривани с дебели стоманени части като по този начин са целели да защитят вътрешността, двигателя и колелата от обстрела на противниците им. От салона са премахвани излишните места, за да бъде поставен взрива. За щастие всички тези варварски автомобили така и не са били използвани за атентати.     Превод и редакция: БЛИЦ \n \n", "date": "2017.07.18", "title": "В освободения Мосул показаха автомобилите на ИДИЛ, сеещи смърт в самоубийствени атентати (СНИМКИ)"}
{"url": "https://www.blitz.bg/layfstayl/ptuvane/natokani-madami-pekat-prelesti-na-karibski-ostrovi-v-kompaniyata-na-mnichki-sladuri-snimki-18_news529935.html", "text": "Хотели в британската отвъдморска територия, островите Търкс и Кайкос, привличат туристи, като им предлагат бели пясъци, изумрудени води и компанията на малки кученца, пише life.ru\nФормулата явно е печеливша, тъй като тази дестинация отбелязва рекордна посещаемост напоследък. \nНа туристите се предлага компанията на наскоро спасени палета от местни доброволци, приятели на животните. Всеки може да си поиграе на воля със симпатичните четириноги, а при желание те могат да бъдат осиновени.\n \nМестният център всяка година спасява около 500 бездомни кучета от островите. Тези животни, които от малки свикват с добротата на хората, стават също дружелюбни и предани. Така те по-лесно могат да попаднат в приемно семейство. \nСобственичка на центъра е Джейн Паркър-Роув. Тя си спомня, че преди откриването на заведението преди 7 години, бездомните кучета по плажовете са се страхували от хората и всячески са избягвали контактите с тях.\n \nНо Джейн знаела каква силна връзка може да се установи между човека и неговия най-добър приятел. Тя съставила маршрути за разходки по плажовете на туристи и местни жители с четириногите. \nЖелаещите за кучешка компания вече са толкова много, че се извиват дълги опашки два часа преди отварянето на центъра. Сътрудниците провеждат инструктаж с временните стопани на животните, така че те да не прегреят под силното слънце.\n \nСпециалистите изтъкват, че това не е обикновена разходка – тя трябва да е от полза както за човека, така и за кучето.\n", "date": "2017.07.18", "title": "Натокани мадами пекат прелести на Карибски острови в компанията на мънички сладури (СНИМКИ 18+)"}
