{"url": "https://www.blitz.bg/svyat/korab-ss-sobstveni-energiyni-iztochnitsi-trgva-okolo-sveta_news529477.html", "text": "Кораб, който разполага със собствени източници на енергия, потегля на 15.07. от Париж на 6-годишно околосветско пътешествие.\nНеговите създатели се надяват плавателният съд да послужи за бъдещ модел за енергийни мрежи без вредни емисии, отбелязва Асошиейтед прес. \n\"Енерджи обзървър\" (Energy Observer) използва слънчеви панели, вятърни турбини и система от водородни горивни клетки, за да се снабдява с необходимата за пътуването енергия.  \nКорабът на стойност 5 милиона евро (5,25 милиона долара) потегля от Париж към Атлантическия океан.  \nФутуристично изглеждащият плавателен съд с дължина 30,5 метра ще разчита на слънцето и вятъра през деня, а през нощта на водородни горивни клетки.  \nКорабът произвежда собствен водород чрез електролиза на морска вода.  \nМорският вариант на самолета \"Солар импулс\" (Solar Impulse) - \"Енерджи обзървър\" бе пуснат на вода през април.  \nПроектиран през 1983 година, корабът има успешна кариера в надпреварите в открито море преди двама мореплаватели и френски институт за изследвания да го превърнат в проекта \"Енерджи обзървър\".\n", "date": "2017.07.15", "title": "Кораб със собствени енергийни източници тръгва около света"}
{"url": "https://www.blitz.bg/lyubopitno/nauka-i-tekhnologii/proektt-razkritie-kak-sashch-50-godini-kriyat-ot-tseliya-svyat-raztrsvashchi-svedeniya-za-izvnzemnite-video_news528585.html", "text": "Проектът ,,Разкритие\" е стартиран през 1993г. от доктора на медицинските науки Стивън Гриър. Неговата цел е да се открият най-достоверните свидетели, осведомени за феномена НЛО и реалното присъствие на извънземни цивилизации на Земята.\nД-р Гриър интервюира над 400 очевидци от цял свят, повечето от САЩ, Великобритания, Русия, Германия и др. \nНа 8 май 2001 година в Националния пресклуб на САЩ във Вашингтон е проведен необикновен форум. Значими личности от цял свят, начело с д-р Стивън Гриър обявиха пред световната общественост проекта си под наименованието „Разкритие“. На тази среща свидетелски показания дават общо 25 военни, разузнавателни, правителствени и корпоративни представители, които са били обвързани с НЛО проекти и разследвания през изминалите повече от 50 години. \nСред далите показания са имената на следните свидетели: Генерал-майор Василий Алексеев от Русия, полковник Дуайн Андерсън, полковник Чарлз Браун от ВВС на САЩ, капитан Робърт Саелъс отВВС на САЩ, Мърл Шейн Макдау от Атлантическото командване на САЩ, астронавтът д-р Едгар Мичъл от САЩ и др. \nПроблемът при провеждането на срещата е, че много американски институции, начело с НАСА по всякакъв начин пречат и блокират достъпа на медиите, за да не се разгласяват истините от срещата. \nПроектът успя да разкрие и докаже, че правителството на САЩ повече от 50 години е криело не само от американския народ, но и от целия свят разтърсващи сведения, техника и технологии от извънземен произход. Прикриваната информация, се отнася до системи за движение с антигравитационни двигатели, възстановени от катастрофиралите космически кораби от извънземен произход на американска територия.    \nИзточник: \"Дарик\"\n", "date": "2017.07.15", "title": "Проектът ,,Разкритие\": Как САЩ 50 години крият от целия свят разтърсващи сведения за извънземните (ВИДЕО)"}
{"url": "https://www.blitz.bg/svyat/presata-grmi-eto-kak-frenskiyat-prezident-shche-reshi-krizata-v-donbas-i-shche-spre-voynata_news529446.html", "text": "Френският президент Еманюел Макрон е разработил план за разрешаването на конфликта в Донбас, който включва редица компромиси между Украйна и Русия. Даденият план бе разпространен от украинското издание „Лига”.\nИзданието пише, че първата страница на плана се състои от многобройни телефонни конференции в нормандския формат, както и базови положения, повтарящи минските споразумения.  Първата от петте точки в плана предвижда прекратяването на огъня между всичките страни, втората – изтеглянето на тежкото въоръжение от линия на съприкосновение, Макрон също предлага демилитаризиране на пет точки, където най-често се случват сблъсъците.   \nЧетвъртата точка гласи, че страните се задължават да съдействат на ОССЕ, задължават се да осигурят достъп на наблюдателите без ограничения. И в заключение, страните се задължават да освободят пленниците.   \n„И канцлерът на Германия Ангела Меркел, и Макрон, и Порошенко са съгласни с плана. Липсва само съгласието на Путин”, съобщава изданието. \nОсвен това, в „плана Макрон” има допълнителни точки, в частност, руският президент Владимир Путин трябва да се ангажира да отмени своя указ относно издаването на руски паспорти на жителите на Донецка и Луганска област. След това Украйна пък ще отмени решението си за блокада на въпросните територии. Превод и редакция: БЛИЦ \n \n", "date": "2017.07.15", "title": "Пресата гърми: Ето как френският президент ще реши кризата в Донбас и ще спре войната"}
{"url": "https://www.blitz.bg/goreshtite-novini/amerikanski-fotograf-pokaza-unikalni-snimki-na-putin-praveni-predi-17-godini-i-razkaza-kakvo-e-vidyal-v-ochite-mu-togava_news527959.html", "text": "Известният американски фотограф Питър Търнлий публикува след 17 години в списание The Daily Beast фотографии на Владимир Путин, направени непосредствено след избирането му през 2000 година. Той се реши да разкаже какво е видял в очите на Путин едва сега, след като руският президент се срещна с Доналд Тръмп.\n„През май 2000-та година ме помолиха да отида в Русия и да направя серия от ексклузивни фотографии на Владимир Путин за голямо, американско, новинарско издание, но всичко това беше без никакви предварителни договорки”, спомня си Питър Търнли – затова и изпратих запитване до пресслужбата на руското Министерство на външните работи дали в скоро време Путин не предвижда публична проява. \nОтговорили му, че руският президент ще  посети Курск, където той може да се присъедини към международната журналистическа делегация, която ще го съпровожда. От прес-службата няколко пъти намекнали, че Търнли трябва да спазва строги правила за поведение спрямо президента. \nДори и 17 години по-късно американският фотограф си спомня този ден, който, както казва – започнал съвсем обикновено. Владимир Путин се отправил към администрацията на града за среща с кмета. Край сградата имало много хора от службата по безопасност, които стоели в тълпата до жена, която носела малко дете на ръце. Търнли застанал недалече от нея и започнал да чака правилния момент. \n„И тогава, точно като по поръчка, Путин излезе от сградата и се отправи към същата тази жена, която се намираше буквално на няколко метра от мен и обектива на камерата ми”, разказва фотографът. \n„Докато правех снимките, чувах как цялата журналистическа делегация с пълни сили тича по площада, за да запечата този момент. Дори не помръднах, тъй като отдавна бях привикнал на подобни ситуации и затова, когато първият фотограф застана от моята страна, го ударих лекичко с лакът, за да не загубя мястото си, но внезапно чух как някой изкрещя нещо на руски.” \nВ този момент Търнли усетил как двама огромни милиционери буквално го откъснали от земята и го изнесли от тълпата. „Началникът на руската пресслужба притича към тях и им заповяда да ме пуснат, но погледът му ми даде да разбера, че току-що грубо съм нарушил правилата. Струваше ми се, че надеждите ми за достъп до висшите политически кръгове на Русия, са попарени”, спомня си фотографът. \nВ пълно униние той се върнал в Москва. Но на другия ден разбрал, че негов добър приятел, водещ от NBC ще идва в Кремъл за интервю с Путин. Затова и си спомнил как с него навремето успели да заснемат Михаил Горбачов и попитал журналиста дали не може да се присъедини към групата им и да посетят заедно Путин. \nАмериканският журналист се съгласил да добави името му към списъка, но в този момент Търнли разбрал, че в Курск ударил с лакът не кого да е, а личният фотограф на петима съветски и руски премиери и президенти. Все пак обещал този път да се държи добре и да не допуска ексцесии. \n„В деня на интервюто най-много се безпокоях от това, че кремълският фотограф, същият този, когото ударих, ще присъства и може да ме изхвърли. Надявайки се да изпреваря такова събитие взех със себе си два екземляра от книгите ми, подписани от мен. И, разбира се, щом влязох в стаята, първото, което видях, беше свирепият му поглед. Помолих преводача да отиде при него и да поднесе искрените ми извинения и връчих на колегата от Русия предварително подготвените книги. Фотографът се смути и каза, че ако действително съм професионалист, той би искал да ми покаже своя професионализъм и трябва да изчакам няколко минути.” \nСлед малко руснакът действително се върнал и връчил на Търнли червена значка със златен кант, която трябвало да си сложи на костюма, обяснявайки, че това е много рядка значка на КГБ, пусната по повод Олимпийските игри в Москва. \nКогато интервюто свършило, Путин поканил Търнли и американския му колега на чаша чай. В неголям кабинет до камината американецът получил възможност да си поговори с Путин в неформална обстановка. Търнли, на свой ред, попитал президента дали не може да му направи няколко снимки на фона на камината. \nПутин погледнал към него и виждайки „значката на КГБ”, попитал Търнли откъде я има. „Когато му обясних, той се засмя и аз останах поразен доколко беше неловък, почти детски този смях, който поразително се отличаваше от тази непоколебимост, която демонстрираше от телевизора и от страниците на вестника”, спомня си Търнли. \n„Снимките, които направих на Путин през май и началото на юни 2000-та година, никога не са били публикувани по-рано. Така и не ми обясниха защо, но работейки в едно от най-големите списания почти 18 години, разбирах, че в бързо променяща се журналистическа среда нещо такова бе напълно в реда на нещата”, пояснява Търнли. \n„Но сега, когато президентът Тръмп се срещна с Путин, на мен ми се стори, че е настанал моментът да публикувам тези снимки. Много политици от миналото и настоящето говорят за това какво са видели в очите на Путин. Например Джордж Буш си мислеше, че е могъл да види душата на руския президент. Тези фотографии бяха направени преди 17 години, когато Путин тепърва дойде на власт и ще ви покажа какво видях тогава. ”, завършва разказа си Питър Търнли. Превод и редакция БЛИЦ \n \n", "date": "2017.07.15", "title": "Американски фотограф показа уникални СНИМКИ на Путин, правени преди 17 години, и разказа какво е видял в очите му тогава"}
{"url": "https://www.blitz.bg/ikonomika/na-borsata-v-turtsiya-se-sluchva-neshcho-unikalno_news529447.html", "text": "Година след опита за военен преврат в Турция, икономиката на страната е във възход. Така южната ни съседка е на трето място в света по икономически показатели, похвали се пред журналисти в Бургас генералният консул на Република Турция Ниязи Еврен Акйол, пише Факти бг.\n По думите му миналата година цифрите в туризма са били сериозно спаднали, докато сега резервациите отново са се възстановили. „Външните инвестиции продължават. След опита за преврат нормалният ритъм на живот в Турция продължава”, каза още Акйол. \n", "date": "2017.07.15", "title": "На борсата в Турция се случва нещо уникално"}
{"url": "https://www.blitz.bg/svyat/v-makedoniya-iskat-da-se-provede-referendum-za-dogovora-za-dobrossedstvo-s-blgariya_news529448.html", "text": "\n В рамките на пресконференция Гражданската опция за Македония (ГРОМ) настоя Договорът за добросъседство с България незабавно да бъде направен обществено достояние и да се отвори дебат за него, предава скопският телевизионен канал A1 On. \nВицепредседателят на партията Любчо Пренджов заяви, че споразумението е въпрос, по който гражданите трябва да се произнесат – през октомври, когато ще бъдат проведени и изборите за местна власт.  \n„Това правителство обеща, че ще работи прозрачно и че по всички въпроси ще бъдат отваряни обществени дебати. Вчера премиерът Заев пред очите на цялата македонска общественост поиска закрито заседание на Комисията по външна политика на Събранието на Република Македония. Господин Заев, не може да издържите и 45 дни - лъжата е по-силна от вас. Искате непрозрачно и далеч от очите на хората да говорите и да подписвате договори, които засягат македонските национални интереси“, отбеляза Пренджов, допълвайки, че Договорът за добросъседство е представен пред депутатите в Народното събрание в София на 5 юли. \n", "date": "2017.07.15", "title": "в Македония искат да се проведе референдум за Договора за добросъседство с България"}
{"url": "https://www.blitz.bg/ikonomika/nyama-da-povyarvate-kakva-revolyutsiya-se-gotvi-v-petrolnata-industriya_news529450.html", "text": "От 2020 година в норвежкия индустриален парк Heroya ще заработи първото индустриално съоръжение, произвеждащо синтетичен заместител на петрола. Норвежката фирма Nordic Blue Crude смята на първо време да произведе 10 милиона литра синтетичен петрол, пише Факти бг.\n Съставките, които са необходими за тази цел, са: вода, електроенергия от водна централа и въглероден двуокис. \"Целта ни е да удесеторим капацитета на инсталацията, след като наберем достатъчно опит с първите 10 милиона литра\", казва директорът на Nordic Blue Crude Гунар Холен. В дългосрочна перспектива в Скандинавия могат да бъдат изградени десет подобни инсталации. За да постигне тези цели, Nordic Blue Crude задвижва напред не само развойната дейност, но и финансирането на новата индустрия. \n Вода, въглероден двуокис и екологичен ток \n Използваният метод за производство на синтетичен петрол е разработен от фирмата Sunfire в Дрезден. От своя пилотна инсталация фирмата е набрала положителен опит и вече е произвела и продала над 3000 литра синтетичен петрол. \n \"Създадохме заместител на петрола, който може да се произвежда с нашата технология по цял свят и да допринесе за постигането на климатичните цели\", казва представителят на фирмата Нилс Алдак. При този метод водата чрез електролиза се разделя на съставните си части водород и кислород , след което се добавя въглероден двуокис. \n Швейцарската фирма Climeworks ще доставя необходимите количества въглероден двуокис за големите инсталации. Фирмата е разработила нова технология за отделяне на въглеродния двуокис от въздуха и вече управлява първата комерсиална инсталация в Швейцария. Фирмата възнамерява да изгради подобни инсталации по цял свят и по този начин да допринесе за намаляването на концентрацията на въглероден двуокис в атмосферата. Норвегия пък ще използва добития по този начин въглероден двуокис за производството на синтетичен петрол. \n Синтетичният петрол може да се използва като изходен продукт в химическата промишленост и за производството на дизел, бензин и керосин. При горене синтетичните горива вредят по-слабо на климата, отколкото суровият петрол, защото не съдържат сяра и аромати, а и отделят по-малко сажди. Фирми от въздухоплаването, автомобилостроенето и козметиката вече проявяват засилен интерес към заместителя на суровия петрол. \n Цена под две евро за литър \n Норвежката фирма Nordic Blue Crude смята, че след 2020 година е възможно цената на синтетичния петрол да е под две евро за литър. Днес литър суров петрол струва на световните пазари около 25 евроцента. Затова пък са огромни разходите на световната икономика, свързани с преодоляването на неблагоприятното въздействие на петрола над околната среда и човешкото здраве. \n Въпреки че цените на синтетичния петрол все още не могат да се сравняват с тези на суровия, експертите смятат, че пред новия заместител на петрола се открива добро бъдеще и голям пазар. \"Пробивът е само въпрос на време”, казва професор Михаел Щернер от изследователския Център за енергийни мрежи към техническия университет в Регенсбург. Според него, осъществяването на Парижкото споразумение за климата изисква заместването на суровия петрол в много сфери на икономиката. Особено в химическата промишленост, въздухоплаването и транспорта има остра нужда от суровини и горива, които да са безвредни за климата. \n \"Ще станем свидетели на същото развитие, както при фотоволтаичните инсталации. Допреди няколко години се говореше, че това е пълно безумие, а днес разполагаме с една мулти-гигаватова индустрия. Така ще стане и сега\", казва професор Щернер. Според анализите на експертите от института „Фраунхофер”, подходящи места за производството на синтетичен петрол са преди всичко слънчевите и богати на ветрове региони в света, тъй като разходите за производството на необходимия ток там са особено благоприятни. \n", "date": "2017.07.15", "title": "Няма да повярвате каква революция се готви в петролната индустрия"}
{"url": "https://www.blitz.bg/svyat/merkel-napravi-priznanie-za-brekzit-i-izborite-vv-frantsiya_news529459.html", "text": "\n Германският канцлер Ангела Меркел заяви пред избиратели, че решението на Великобритания да напусне ЕС и изборът на Еманюел Макрон за френски президент са променили виждането й за Евросъюза, като допълни, че борбата за една по-силна Европа си заслужава, предаде Ройтерс. \n Коментарът на Меркел, направен в  реч в германския балтийски курортен град Цингст  два месеца преди парламентарните избори, подчертава  решимостта й да задълбочи европейската интеграция , ако бъде избрана за четвърти път за германски канцлер. \nПо думите й  членството в ЕС е една от най-силните страни на Германия . Меркел отбеляза, че  решението за Брекзит  и победата на  проевропейските партии над популистите на изборите във Франция и Холандия  тази година, са променили възгледите й.\n \nТя призна, че  ЕС далеч не е перфектен и че Брюксел понякога е прекалено бюрократичен . \nНо през изминалите няколко месеца разбрахме, че  Европа е повече от просто бюрокрация и икономически правила , че Европа и съвместното съжителство в ЕС имат нещо общо с войната и мира, че  десетилетията мир след Втората световна война щяха да бъдат немислими без Европейския съюз,  заяви Меркел. \nМного хора в миналото приемаха ЕС и неговите предимства за даденост - като свободата на словото, на вероизповеданието и на пътуването, каза Меркел, която е израснала в Източна Германия. \nВсичко това го няма в много кътчета по света. И  затова си заслужава да се борим за тази Европа , подчерта Меркел. \n \n \nГерманският канцлер каза, че е  отворена за предложения за укрепване на единната валута  чрез  създаване на поста министър на финансите на еврозоната,  който ще контролира  общ бюджет за инвестиции и трансфери , предназначени да помогнат на страни членки да смекчат влошаването на икономическата ситуация.\n", "date": "2017.07.15", "title": "Меркел направи признание за Брекзит и изборите във Франция"}
{"url": "https://www.blitz.bg/layfstayl/ne-mozhe-da-bde-silikonova-furiya-trupa-diploma-sled-diploma_news529394.html", "text": "Докато някои плеймейтки трупат силикон по телата си, то Деси Димитрова е истински прецедент за този тип момичета. Силиконката е заложила на образованието и специализацията си и решена да трупа повече дипломи, пише Secret.bg.\nИзкусителката се похвали, че от вчера има удостоверение за професионално обучение и има нова специалност – агроекология. За никого не е тайна, че Деси отглежда калифорнийски червеи, което е доста иновативно за нашите ширини. \nСнимка: secret.bg\n", "date": "2017.07.15", "title": "Не може да бъде! Силиконова фурия трупа диплома след диплома"}
{"url": "https://www.blitz.bg/svyat/strashen-pozhar-izbukhna-vv-visoka-sgrada-nay-malko-trima-zaginakha_news529417.html", "text": "Трима души загинаха при пожар в 36-етажна сграда в щата Хаваи, а поне петима са ранени. Огънят е започнал от 26-ия етаж на зданието в столицата Хонолулу. В последствие се е разпространил и до горните два етажа, съобщава „Ройтерс”.\n „Погледнах надолу и видях гъстия дим. И това е много тъжно. Чух гласовете на три жени, молещи се за помощ.  Викове в продължение на 5-10 минути, които изведнъж просто утихнаха.”, разказа пред агенцията Рон Чиартино, обитател на сградата и свидетел на инцидента. \n  Пламъците са овладени за около 4 часа от над 100 пожарникари. От аварийните служби обясниха, че поради височината на сградата, се е налагало да гасят огъня от тераси на съседни сгради. \n Експерти обясняват, че разпространението на огъня е можело да бъде избегнато при наличие на задължителните в щата противопожарни пръскачки. Те биха ограничили пожара до точката на възникването му. \n Многоетажната сграда обаче е построена през 1971 г., когато изискване за подобни мерки за сигурност не е имало. \n Конкретните причини за пожара все още се изясняват.  \n", "date": "2017.07.15", "title": "Страшен пожар избухна във висока сграда, най-малко трима загинаха"}
{"url": "https://www.blitz.bg/svyat/razprsnakha-prakha-na-kitayskiya-disident-lyu-syaobo-v-moreto_news529419.html", "text": "\n Китайските власти заявиха, че тялото на дисидента и носител на Нобелова награда за мир Лю Сяобое било кремирано, предадоха Асошиейтед прес и Ройтерс. \nНа пресконференция властите в град Шънян в Североизточен Китай, където Лю се лекуваше от рак и почина в четвъртък на 61-годишна възраст, посочиха, че кремацията се е състояла тази сутрин местно време. Това станало на церемония в тесен кръг, на която присъствали съпругата му и негови приятели. \n \n \nПо думите на Чжан Цинян, говорител на властите в Шънян, кремацията е извършена в съответствие с желанието на роднините му и местните обичаи, предаде Ройтерс. Прахът на Лю бил предаден на неговата съпруга Лю Ся. \nГоворителят заяви на брифинг пред репортери, че по обед местно време членове на семейство на Лю са разпръснали праха му в морето. На брифинга бяха показани видеокадри как прахът се разпръсква от лодка в морето.\n \n \n \n Близки на семейството, цитирани от Ройтерс, казаха, че този начин властите искат да  заличат всяка следа от най-известния политически затворник в страната  и да не остане място за поклонение пред паметта му. Според говорителя този начин на погребение бил избран от  Лю Ся и  и по-големият брат на покойния -  Лю Сяогуан. \n \nНа брифинга беше и самият Лю Сяогуан, за когото приятели и съмишленици на покойния смятат, че не е подкрепял политическата дейност на брат си. Той благодари на управляващата комунистическа партия и на правителството за организацията на погребението с оглед на  \"специалното положение\" на покойни я. Съпругата Лю Ся обаче не се яви на брифинга. Братът на починалия обясни нейното отсъствие с \"крехкото й здраве в момента\". На излизане от залата след края на брифинга той бе заобиколен от журналисти, но отказа да говори пред тях, отбеляза Ройтерс. \nГоворителят каза също, че  съпругата на дисидента има право да напусне Китай . \"Доколко знам, Лю Ся е свободна и като гражданка на Китай  нейните права са защитени от закона \", заяви той, без обаче да посочи къде се намира в момента тя. \n \n \n \n\"Искаме  Лю Ся да не се въвлича в повече проблеми \", каза още говорителят. \"Вярвам, че компетентните органи ще защитят правата на Лю Ся в съответствие със закона.\"\n", "date": "2017.07.15", "title": "Разпръснаха праха на китайския дисидент Лю Сяобо в морето"}
{"url": "https://www.blitz.bg/svyat/lichniyat-svetnik-na-putin-po-klimata-veshchae-ogromni-strakhotii-v-bdeshche-eto-kakvi-sa-te_news529424.html", "text": "Съветникът на президента на Русия по въпросите на климата Александър Бедрицкий, говорейки на форум в руското министерство на извънредните ситуации, разказа какво да се чака от времето в бъдеще. „Наблюдаваме аномални явления, когато времето е неустойчиво. 2017 година е пример за такива ситуации, които може да се повтарят все по-често”, каза Бедрицкий.\nТой поясни, че заради затоплянето в Арктика температурният контраст между полюсите и екватора намалява, това на свой ред води до промени в атмосферните процеси. Също температурните аномалии са регистрирани и на повърхността на океаните. \nВ централната част на Русия през 2017 година се наблюдава изключително студено и дъждовно лято, съпровождано със сериозни урагани, които вече отнеха няколко десетки живота. За идването на доброто време синоптиците съобщиха едва в средата на юли, отбелязвайки, че стабилните летни горещини не трябва да бъдат чакани. \nЗатоплянето няма да продължи дълго и ще бъде съпроводено от проливни дъждове и бури. \nПрез изминалите дни в Москва се проведе кръгла маса по въпросите на климата в региона. Учени, синоптици, лекари и икономисти включително обсъдиха и възможността за употребата на климатично оръжие против Русия. Но популярната конспиративна теория бе развенчана. Учените заявиха, че създаването на подобно оръжие по принцип е невъзможно, защото не е възможно то да бъде насочено срещу конкретен противник – ще пострадат всички.   \n  Превод и редакция: БЛИЦ \n \n", "date": "2017.07.15", "title": "Личният съветник на Путин по климата вещае огромни страхотии в бъдеще, ето какви са те"}
{"url": "https://www.blitz.bg/svyat/stana-yasno-chiy-glas-e-shushnal-v-ukhoto-na-fanatika-da-koli-khorata-v-egipet_news529427.html", "text": "Студентът, атакувал туристите в египетския курорт Хургада, е бил поддръжник на „Ислямска държава”. Злодеят е действал по указания на терористите от ислямистката групировка, пише Bild, позовавайки се на източник от специалните служби в Кайро.\nПо данни на изданието, мъжът е общувал с представители на ИД в интернет и е получил от тях заповед да напада чужденци.  Официално тази информация не е потвърдена. \nПо-рано бе съобщено, че египетските органи на реда разглеждат няколко версии за атаката. В частност, не се изключваше, че 27-годишният злодей е страдал от психически проблеми и в момента на атаката не е осъзнавал какво върши.   \nВ резултат на атаката му бяха убити две туристки от Германия. Други четирима чужденци бяха ранени. Превод и редакция: БЛИЦ \n \n", "date": "2017.07.15", "title": "Стана ясно чий глас е шушнал в ухото на фанатика да коли хората в Египет"}
{"url": "https://www.blitz.bg/svyat/ekshn-v-albaniya-mzh-izvadi-pistolet-i-zapochna-da-strelya-ima-postradali_news529429.html", "text": "\n Трима граждани на Албания са пострадали при опит за нападение в град Шкодра, предава Albanian Daily News.  \nСъгласно разпространената информация, тримата са ранени при стрелба в близост до центъра на града. Въпреки бързото отзоваване на полицията нападателят не е заловен и към момента е обявен за издирване.  \nПричините и мотивите за опита за нападение не са известни на властите. Разследването по случая продължава. Други подробности за инцидента не се съобщават\n", "date": "2017.07.15", "title": "Екшън в Албания! Мъж извади пистолет и започна да стреля, има пострадали"}
{"url": "https://www.blitz.bg/svyat/dokde-se-dokarakha-vmesto-dzhikhadisti-osdikha-5-g-zatvor-britanets-za-poddrzhka-na-oplchentsite-v-donbas_news529430.html", "text": "Съд в Манчестър осъдил на 5 г. и 4 месеца затвор британския гражданин Бенджамин Стимсън, воювал в Донбас, съобщи life.ru. Отначало го заплашвали 8 г., но той си признал вината и се разкаял.\nКакто съобщава Би Би Си, мъжът е обвинен в терористична дейност в Донбас. Твърди се, че Стимсън възнамерявал да „извършва терористични актове чрез встъпване в редовете на опълчението, противостоящо на украинските власти, и служба в качеството си на опълченец”, но съдът не намерил доказателства за неговото участие в бойните действия. Британецът твърдял, че бил шофьор на линейка и в никого не е стрелял. \n  \nСпоред адвоката на Стимсън, той се оказал в Донбас едва в края на лятото на 2015 г., когато активните боеве завършили. \n  \nПо-рано изданието Лайф писа, че 41-годишният Стимсън прекарал в Донбас едва няколко месеца, след като в интервю за Би Би Си заявил, че се гордее със своята постъпка. Той признал, че иска руско гражданство.   \nПревод и редакция: БЛИЦ \n \n", "date": "2017.07.15", "title": "Докъде се докараха: Вместо джихадисти, осъдиха 5 г. затвор британец за поддръжка на опълченците в Донбас"}
{"url": "https://www.blitz.bg/layfstayl/makedonskata-zvezda-dj-gotse-saf-pred-v-shou-byakhme-boykotirani-ot-drzhavnite-medii-v-makedoniya_news529127.html", "text": "DJ Goce започва да се занимава с хип-хоп музика в началото на 90-те години. През 1993 г. неговата група S.A.F. пуска първото си демо по радиото, до 1996 г. S.A.F. има студийни записи, стои на върха на независими радиограми и започва да прави концерти на живо. През 1998 г. сключва сделка с Polygram, която в крайна сметка е отменена поради регионални напрежения и войни. През 2000 г. S.A.F. най-накрая пуска LP „Safizam” (записано между ’96 -’98), изцяло продуциран от DJ Goce. През 2002 г. пуска „Сафизам” като 3LP – първото издание на хип-хоп на Балканите!\nDJ Goce продуцира много местни македонски и регионални изпълнители през годините, съпродуцира и за Dangerous Minded pt.2 и Ghetto Penthouse TV DVD заедно с DJ Rondevu от Das Efx, работи като копродуцент и DJ на телевизионното шоу „Хип-хоп теза” на националния A1 TV, както и като DJ на Hip Hop Teza радио шоу на Top FM. През 2016 г. заедно с DJ Chvare и Hypertech формират промоционалния екип Funky Fresh, за да внесат свежест на нощния живот в родния си град. Правят събития с Propo’88, Dj Skill, Фондация Gang Starr, Dj Angelo, Large Pro, Diamon D, Jeru the Damaja, Джон Първи и др.\nВ момента DJ Goce работи върху предстоящи проекти в студиото си, продуцирайки видеоклипове и песни за международни и местни акции. Участва и в предстоящото първо по рода си съвместно българо-македонско турне „One Love” („Една любов”), което започва на 22 юли в Банско. Идеята за него се ражда още през 2009 година, когато продуцентите Андрей Арнаудов и Иван Христов реализират „Мюзик Айдъл 3” за България и Македония. Името неслучайно е „Една любов” – тъй като в него именно любовта ще е тази, която няма да познава граници, както споделят и те „любовта към музиката обединява поколения и хора, отделени от граници”. Припомняме и датите за предстоящото турне: 26 юли – в Охрид, 27 юли – в Струмица, 17 август – в Слънчев бряг, 18 август – във Варна, 6 септември – в Пловдив, 30 септември – в Скопие, и финал – на 7 октомври в София. Топимената в турнето освен него са Криско, Слаткаристика, Гери-Никол, Тони Зен и „Ъпсурт”. - Кога започна да се занимаваш с музика и какво интересно научи от сцената до този момент? \n- Първото демо със САФ го пуснахме по радиото през 1993-а. Нямахме още тази популярност, опита, както сега. Бяхме няколко групи и като се качвахме на сцената, се учехме от грешките си в движение. - Какво значи за теб хип-хоп културата? Мнозина свързват този стил с нецензурни изрази, прекалена фриволност и твърде голяма дързост... \n- Малко звучи като клише, но за мен това е начин на живот. Ако не беше хип-хопа, кой знае какъв път щях да поема в живота си. - Издаваш първия си албум през 90-те – действителността тогава бе друга. Какви прилики и разлики виждаш днес, ако трябва да го съпоставиш с онова време? \n- Музиката тогава беше по-искрена. Беше и по-подкрепяна от медиите, обръщаха й повече внимание – и не само на хип-хопа, но и на по-твърдата музика, метъл, грънч и т.н. \nДнес има само мейнстрийм поп и различен тип шоу програми. Няма я тази музика отпреди години. - Има ли история от живота ти, която те вдъхновява, докато твориш музика? Труден момент? Весела история? Или просто послание, което те мотивира...  \n- Всяка емоция, която минава през мен, се отразява на творческия процес след това. Затова и всяко парче, която правя, съдържа толкова много енергия и емоция. Най-много ме мотивират пътуванията, които по някакъв начин са свързани с музика. Също така обичам много да посещавам магазини за втора ръка винилови плочи или така наречените create diggin. - Казват, че трудните моменти каляват духа. В този смисъл кои са твоите досега? \n- Има доста. Дълго време със САФ бяхме бойкотирани от държавните (а и от частните) медии в Македония заради социалната тематика на песните си. Днес, от дистанцията на времето, дори сме им благодарни за това (усмихва се). - Кой стои по-конкретно зад DJ Гоце САФ? \n- При мен няма Брус Уейн/Батман момент (смее се). - Теб често те представят като македонска легенда, но ти самият чувстваш ли звездния си статут? Не всички умеят да понасят разумно славата… \n- Легенда е определение, което обикновено използват другите за теб. Самият аз не се чувствам по този начин (усмихва се). Имам огромно желание за работа и творческа енергия като на тийнейджър. От друга страна, си мисля, че Македония е прекалено малка страна, за да се има някой за звезда (смее се). - Концертите, в които ще участваш сега, са част от първото по рода си българо-македонско турне. Какви впечатления имаш от България и българите? \n- До този момент имам няколко съвместни проекта със САФ и работата е едно прекрасно изживяване. Имам и много добър приятел и колега, когото много уважавам - DJ Skill от Пловдив, и с когото е наслада да си сътрудничиш. \nВашата сцена е феноменална, наслаждавам се изцяло когато ме повикат да бъда част от някой купон. Голям поздрав от мен за Sam The Man и екипа на Pop & Roll (усмихва се). - Успя ли да се запознаеш с Криско, Гери-Никол и Ицо Хазарта, които са звездите от българска страна? И какво мислиш за тях? \n- На този въпрос ще ти отговоря след турнето, когато ще съм имал достатъчно възможност да ги опозная, да работя с тях. До този момент сме имали само общи снимки и срещи по конференции за турнето. Все още нямам изградено мнение за тях (усмихва се). - Би ли се занимавал някой ден с политика? \n- Не! Всички позиции и мнения, които градя с години, ще отидат на вятъра. По-скоро ще бъда от другата страна – антивърхушката, от критиците (смее се). - Как би коментирал македонските политици, изобщо положението в страната? \n- Чуйте албума на САФ – „Сафизам”. Направен е през 1998 г. и за съжаление текстовете на песните в него са все още актуални. Там брилянтно се разказва за ситуацията у нас... - А как върви личният живот? Знаеш, че не са малко творците, които признават, че когато се отдадат прекалено много на музиката или някое друго изкуство, става така, че в един момент се оказват сами, самотни, неразбрани… \n- Аз съм семеен човек, щастливо женен, имам две деца, синът ми ще стане тийнейджър след един месец, а дъщеря ми е на 5 годинки. Мисля, че \nвсе още съм “готин” за децата - така, както казвате в България (смее се). - Кой е най-абсурдният слух, който си чувал или прочел за себе си? \n- Нищо грандиозно... имало е клюки, свързани с политика. От типа, че едва ли не съм се продал, от сорта, но скоро след това съм ги опровергавал изцяло (смее се). \n", "date": "2017.07.15", "title": "Македонската звезда DJ Гоце Саф пред в. \"Шоу\": Бяхме бойкотирани от държавните медии в Македония!"}
{"url": "https://www.blitz.bg/lyubopitno/nauka-i-tekhnologii/v-sashch-szdavat-kosmicheski-voyski-za-da-izprevaryat-rusiya-i-kitay-na-novata-frontova-liniya_news529392.html", "text": "Камарата на представителите в Конгреса на САЩ одобри мащабен законопроект за създаването на т.нар. „космически войски“, съобщи CNN. Новият космически корпус ще е под крилото на военновъздушните сили на Съединените американски щати, посочва агенцията.\n Председателят на подкомисията на стратегическите сили Майк Роджърс заяви, че космическите войски са нужни на Вашингтон, за да остане пред Русия и Китай в сфера, която мнозина смятат за следващата фронтова линия на воюване – космосът. \n Срещу идеята обаче се обявиха по високите етажи на Пентагона и Белия дом, посочвайки, че е нужно повече време за анализиране, преди да бъде дадена зелена светлина на подобен проект. \n Според защитници на нововъведението с оглед дейностите на армията в космоса и зависимостта й от сателитите трябва да бъде формирана структура, която да ги защитава. Макар да е малко вероятно новият род войски да се сформира незабавно, то американците правят важна крачка в космическата си амбиция. \n Според конгресмените, подкрепили космическите войски, създаването на нов тип армия е нужно най-вече заради зависимостта от космическите технологии по време на бойни действия. Сателитите и другите космически апарати осигуряват постоянен приток на данни от ключово значение за военните мисии. \n", "date": "2017.07.15", "title": "В САЩ създават космически войски, за да изпреварят Русия и Китай на новата фронтова линия"}
{"url": "https://www.blitz.bg/analizi-i-komentari/daily-mail-kitay-i-rusiya-se-tochat-s-evtini-protivokorabni-raketi-da-pravyat-ot-skpite-samoletonosachite-na-nato-gramada-skrap_news529319.html", "text": "Мощните и скъпи кораби на британския Кралски флот могат да бъдат повредени или разрушени от сравнително евтини ракети, например руско или иранско производство, пише британското издание Daily Mail. Затова Великобритания следва да се превключи към разработване на отбранителни мощности на корабите, които да не отстъпват на настъпателните.\nВ публикацията се отбелязва, че ракета на стойност под 500 хиляди паунда може „като минимум да лиши от боеспособност” новия британски авионосец „Кралица Елизабет”, спуснат на вода преди месец. \n  \n„Китай и Русия изглежда са концентрирали своите усилия да поставят под заплаха ключови обекти на западните страни, големи, малко на брой и скъпо струващи. Растящите възможности на потенциалните противници на Великобритания трябва да се превърнат в истинско безпокойство” – бие тревога изданието. \n  \nПодобен материал, но за американски кораби, написа в Strategic Culture военният експерт Алекс Горка. Според него, американските авионосци, включително новият „Джералд Р. Форд”, не могат да заплашват Русия в случай на атака, защото „след руския удар ще се окажат грамада безполезен метал”. Дори съветските разработки насаждаха страх у американските моряци, а „Русия тези страхове само ги увеличи, създавайки технологични новини за борба в морското пространство”. \n  \nРакетите с въздушно базиране поразяват със своята мощ: противокорабната ракета Х-22, създадена в СССР и пусната от ракетоносеца Ту-22М3, е способна да направи в най-новия американски авионосец „отвор с ширина 5 м и дълбочина 12 м”. При това такава ракета, според разчета на експерти, системите на САЩ могат да я свалят само модернизирани системи, които не се поставят на морска техника. Освен това в Русия скоро трябва да бъде приета на въоръжение ракетата Х-32, която може без проблем да преодолее всяка защита. А със снабдяване на руските кораби със свръхзвуковата ракета „Циркон” САЩ „изобщо могат да забравят за своите претенции за морско превъзходство. \n  \nБЛИЦ, въз основа на експертни мнения, счита, че цитираните от Daily Mail и Strategic Culture са в значителна степен преувеличени с цел да се оголи пробпемът. Истина е, че по преобладаващи оценки британският флот през последните е отслабнал „до безобразие”. Само че една ракета с конвенционален заряд не е в състояние да потопи авионосец, чието вътрешно пространство е разделено на множество водонепроницаеми сектори, следователно са нужни примерно 5-7 преки попадения. Ситуацията може чувствително да се промени, ако за двата британски самолетоносача се предвиди бойно охранение от по 5-6 кораба с модерна ПВО и ПРО. \n  Редакция БЛИЦ \n \n", "date": "2017.07.15", "title": "Daily Mail: Китай и Русия се точат с евтини противокорабни ракети да правят от скъпите самолетоносачите на НАТО грамада скрап"}
{"url": "https://www.blitz.bg/svyat/the-independent-terort-v-london-ne-spira-poredna-ataka-s-kiselina_news529407.html", "text": "Ново нападение с киселина е извършено в Лондон само 24 часа след серия от пет подобни инциденти, пише The Independent, цитиран от Фокус. Полицията съобщава, че в петък е имало опит за кражба на мотопед в квартал „Дагенхам“ в Лондон. Нападнатият е бил приближен от мъже, които са го облели с описана като „пагубна“ субстанция.\nМъжът е бил закаран в болницата без трайни наранявания.  \nТова се случва ден след като пет отделни жертви са били атакувани от нападатели в северните и източните части на столицата. Полицията е извършила два ареста, свързани с нападенията от четвъртък.  \n„Ставаме все по-често свидетели на нападения с корозивни субстанции в Лондон“, заяви инспектор Бен Кларк от британската полиция. Той посочи, че буди загриженост фактът, че нападенията с киселина се разпростират във Великобритания, след като преди са били свързани с „престъпления на честта“, при които мюсюлмани обезобразяват жени, най-вече в Южна Азия. \n", "date": "2017.07.15", "title": "The Independent: Терорът в Лондон не спира! Поредна атака с киселина"}
{"url": "https://www.blitz.bg/svyat/noviyat-pt-na-koprinata-iztochna-evropa-obrshcha-pogled-km-kitay-ima-shans-da-namazhem-i-nie_news529413.html", "text": "Oт десетилетия насам САЩ насочват пари към заводи за стомана и производители на автомобили в посткомунистическа Източна Европа. Днес обаче регионът обръща поглед към Китай, търсещ да заеме мястото във вакуума, оставено от политиката на Доналд Тръмп, анализира Bloomberg.\nОт Полша до Словакия, Унгария и България правителствата се опитват да накарат китайските инвеститори, а в някои случаи - да заменят американските компании, които се оттеглят. \nЗа президента на Китай Си Дзинпин 16-те страни от Централна и Източна Европа (ЦИЕ) и техните над 110 млн. потребители са първа стъпка към Европейския съюз. 11 от страните са членки на ЕС, а другите пет – включително Сърбия, се борят за влизане в блока. \nПроправянето на маршрут през континента е част от плана на Си Дзинпин да създаде Нов път на коприната, за да намери нови пазари за износ на местните компании, докато икономиката на Китай се забавя. През ноември Пекин обеща да насочи 10 млрд. евро капитал към страните от ЦИЕ, като много от тях са част от над 60-те държави по Новия път на коприната. \nГладните за кеш страни в развиваща се Европа, включително Полша, Чехия, Унгария и Словакия, бързо отговориха на стремежите, пращайки топ представители в Пекин тази година – точно когато местните им пазари бяха във възход. \nЛидерите на Източна Европа разчитат на целия си чар, за да омагьосат китайците. Когато Си Дзинпин осъществи регионална визита из различни столици миналата година, в Прага той бе посрещнат с парад по основните булеварди на чешката столица. Улиците бяха украсени с жълточервените китайски знамена по случая, но някои от тях бяха осквернени от протестиращи срещу политиките на Китай в Тибет. \n„Възможно е да има повече готовност въпросите с човешките права при Китай да бъдат поставени на заден план“, казва Иън Бонд, директор по външната политика в базирания в Брюксел Centre for European Reform и бивш британски дипломат. „В много отношения, от икономическа гледна точка, се изпитват силни тревоги в Европа за посоката, към която САЩ се насочват“. \nСътрудничеството между Източна Европа и Китай изнервя Западна Европа. ЕС налага натиск върху Си Дзинпин да даде на европейските компании същия свободен достъп за правене на бизнес в Китай, който китайските получават в Европа. Много се тревожат и че Пекин се опитва да спечели по-голямо политическо влияние, разединявайки страните основателки и по-новите членки на блока. \nВ противоречие с Европейската комисия по редица въпроси, включително върховенството на закона и мигрантската политика, управляващата партия на Полша Право и справедливост се опитва да се сприятели с Тръмп, който бе топло посрещнат при визитата си във Варшава миналата седмица. Чешкият президент Милош Земан в същото време иска по-силни отношения с Китай и Русия вместо с НАТО и ЕС. \nОтчуждавайки се от по-развитите си съседи, ухажвайки Китай, обаче може да не си заслужава, казва Кери Браун, изследовател в Chatham House в Лондон и бивш първи секретар на британското посолство в Пекин. \n„Източноевропейските очаквания са високи и се чудя дали това не е голям проблем“, казва Браун. „Китайците не са там просто, за да раздадат помощ и пари. Има големи очаквания, че Китай е благотворителна организация. Не смятам, че това е особено реалистично“. \nМакар че безусловният подход на Китай към инвестициите като цяло се приветства от развиващите се страни, те често има ниски кредитни рейтинги и съмнително управление. Китай изпитва трудности с връщането на заемите си във Венецуела и Африка, а няколко проекта в Централна Азия предизвикаха протести. \n„И за Китай има предизвикателства, например културните различия, а и политическите рискове“, казва Уан Хуейяо, директор на базирания в Пекин мозъчен тръст Center for China and Globalization. “Китайските компании не са добри в междукултурната адаптация и наистина трябва да усъвършенстват управленските си умения и да се изградят като мултинационални компании“. \nВъпреки това непрекъснато се сключват нови сделки. Китайските компании водят разговори за инвестиции в завод за производство на LED светлини и за въглищна мина в Полша, както и за ъпгрейд на високоскоростни жп линии между унгарската и сръбската столица. Унгарското правителство сигнализира и сделка през май с Bohong Group – производител на автомобилни компоненти и изпускателни системи, а китайският конгломерат CEFC купи дял в Travel Service и пивоварната Pivovary Lobkowicz в Чехия. \n \n", "date": "2017.07.15", "title": "Новият път на коприната: Източна Европа обръща поглед към Китай! Има шанс да намажем и ние"}
{"url": "https://www.blitz.bg/svyat/samo-mesets-sled-razhdaneto-bionse-pak-vzrivi-sveta-s-dekolte-minizhup-i-top-forma-snimka_news529410.html", "text": "Едва месец след раждането на близнаците си Сър Картър и Руми, Бионсе показа топформа. Певицата качи няколко селфита в Instagram, на които позира по доста къса пола с висока талия, бяла блуза, пухкава чанта и токчета. Провокативният тоалет на Би бе за парти на Roc Nation, което тя посети със съпруга си Джей Зи. Според очевидци, 35-годишната майка на три деца се забавлявала много в клуба като танцувала и поставяла свойски ръката си върху кръста на половинката си.\n Посетителите на партито пък не сваляли очи от дивата и по всяка вероятност са се възхищавали на пищната ѝ гръд, която буквално се изливала от деколтето. Фенове коментираха под селфитата, че тяхната кралица изглежда невероятно и я поздравиха за това, че е влязла отново във форма толкова бързо. \n По-рано същия ден звездата представи на света близнаците си като качи селфи, почти идентично с друг неин кадър, на който е изпъчила голия си корем месец преди раждането. \n", "date": "2017.07.15", "title": "Само месец след раждането: Бионсе пак взриви света с деколте, минижуп и топ форма! (СНИМКА)"}
{"url": "https://www.blitz.bg/layfstayl/vkusotii/video-retsepta-supa-ot-domat-i-patladzhan_news529344.html", "text": "Отново оставаме на вълна супи и търсим най-подходящите и свежи предложения от света на кулинарията. Днес ще обърнем внимание на една класическа комбинация – тази на доматите с патладжана.\n И тъй като сега е времето да се възползваме от пресните и вкусни зеленчуци, ето как да си приготвите зеленчукова супа с така любимото съчетание. \n  \n Ще ви бъдат необходими: \n 650 г домати \n 450 г патладжан \n 250 г чушки \n 60 г босилек \n ½ ч. ч. готварска сметана \n 1 с. л. доматено пюре \n 1 малък лук \n 400 мл зеленчуков бульон \n зехтин \n сол и черен пипер \n \n", "date": "2017.07.15", "title": "ВИДЕО рецепта: Супа от домат и патладжан"}
{"url": "https://www.blitz.bg/svyat/sheft-na-pentagona-komentira-reshenieto-na-turtsiya-da-zakupi-zrs-s-400-triumf-ot-rusiya_news529352.html", "text": "\n Министърът на отбраната на САЩ Джеймс Матис обяви, че решението на Турция да закупи Зенитно-ракетни системи С-400 \"Триумф\" от Русия е нияно суверенно право. \"Това е суверенно решение и точка\", каза Матис, отговаряки на въпрос одобрява ли той такава крачка на Анкара, предаде ТАСС. \nВоенният министър на САЩ отбеляза обаче, че комплексите С-400 не са съвместими с военната техника на НАТО, чийто член е Турция.  \n\"Проблемът е в това, как да се осигури оперативната съвместимост на системите на НАТО с руската. Те никога няма да бъдат оперативно съвместими\", подчерта шефът на Пентагона.  Превод: БЛИЦ \n \n", "date": "2017.07.15", "title": "Шефът на Пентагона коментира решението на Турция да закупи ЗРС С-400 \"Триумф\" от Русия"}
{"url": "https://www.blitz.bg/svyat/grtskoto-pravitelstvo-ne-spira-da-gubi-doverieto-na-khorata_news529361.html", "text": "Само 13% от гърците са имали доверие на правителството през 2016 г. според доклад на Организацията за икономическо сътрудничество и развитие. Тя е сред четирите страни с най-рязък спад на доверието към техните правителства, съобщи агенция Фокус.\nСпоред доклада на базираната в Париж организация, показващ данни от 2016 г., Гърция е заедно с Чили, Финландия и Словения по размера на загубата на доверие на гражданите към правителството, спадайки в периода между 2014 и 2016 г. от 19 на 13%. \n \n", "date": "2017.07.15", "title": "Гръцкото правителство не спира да губи доверието на хората"}
{"url": "https://www.blitz.bg/svyat/popular-mechanics-ilon-msk-uspeshno-prevzema-kosmicheskiya-pazar_news529365.html", "text": "Откакто през 2010 г. SpaceX стартира своята първа ракета Falcon 9, тази корпорация бавно, но сигурно пое своя път към върховете на космическата индустрия, пише Джей Бенет в Popular Mechanics. Според изданието, неотдавнашните договори, включително извеждането през май в орбита на спътник-шпионин на Националното управление на Военнокосмическото разузнаване на САЩ и планираното за август изстрелване на безпилотен самолет Х-37В, показват, че американското правителство започна да доверява на SpaceX товари от национална важност.\nВниманието на Пентагона е привлечено и от „относително ниската” стойност на старта на Falcon 9 – само $62 млн. Преди американските военни разчитаха на United Launch Alliance, съвместно предприятие на Boeing и Lockheed Martin. \n  \nВ конгреса на САЩ е обсъждано възможното сътрудничество на корпорацията с държавата по проекти, посветени на изследването на дълбокия космос. Там вицепрезидентът на SpaceX Тим Хюз демонстрирал график за мястото на корпорацията в космическия пазар. \n  \nСпоред Хюз, през 2013 г. SpaceX заела едва 5% в доминирания от Русия космически отрасъл. Сега делът й възлиза на 45%, а през 2018 г. корпорацията разчита да получи „безумните 60 или повече проценти” от световния пазар. \n  \nПрез 1998 г. САЩ заемаха лидерско място, извеждайки 66 спътника. През 2011 г. този показател стана нула и Щатите изоставиха ресора на Русия и Франция. Сега SpaceX върна този многомилиарден пазар на САЩ. \n  \nСега, когато ракетите SpaceX успешно се приземиха вече 13 пъти, стойността на старта може да стане още по-малка. Затова от компанията започнаха да се интересуват космически агенции и фирми от други страни, които търсят надеждни и достъпни по цена стартове, обобщава Джей Бенет. \n  Превод и редакция: БЛИЦ \n \n", "date": "2017.07.15", "title": "Popular Mechanics: Илон Мъск успешно превзема космическия пазар"}
{"url": "https://www.blitz.bg/svyat/kasapnitsa-v-metroto-na-tekheran-ochevidtsi-sobshchavat-za-izstreli_news529371.html", "text": "Неизвестен мъж, въоръжен с нож, атакува граждани в Иран. Екшънът се е разиграл тази сутрин на една от станциите на метрото в южната част на столицата Техеран.\nПо данни на агенция Мехр, въоръженият се е нахвърлил върху свещеник.  Очевидци на инцидента са се намесили.  \nПолицията е открила огън, за да обезвреди нападателя. Най-малко 15 души са получили наранявания. \n", "date": "2017.07.15", "title": "Касапница в метрото на Техеран, очевидци съобщават за изстрели"}
{"url": "https://www.blitz.bg/svyat/koshmarna-sluchka-puma-skochi-v-krevata-na-spyashcha-amerikanka-video_news529376.html", "text": "Пума скочи в леглото на спяща жена. Кошмарната случка се разиграла в американския град Колуза, щата Калифорния, съобщава UPI.\nГолямата котка скочила през прозореца и се озовала директно в кревата на американката. Инцидентът е станал на 4 юли, но запис от него бе разпространен едва тези дни. \nПриродозащитници са проучили записи от камерите за видоенаблюдение, за да изяснят откъде е дошло животното. На тях се вижда как пумата пресича улицата, след това е минала през паркинга на сградата и е скочила през прозореца. \nПо думите на управителя на сградата, в която е станал инцидентът, в първия момент жената не осъзнала, че хищникът в постелята й е реалност, а не сън. Тя запазила желязно спокойствие, отворила вратата и отпратила неканения гостенин. \n  \n", "date": "2017.07.15", "title": "Кошмарна случка: Пума скочи в кревата на спяща американка (ВИДЕО)"}
{"url": "https://www.blitz.bg/svyat/igrachkite-na-sauditskite-bogatashcheta-v-lskaviya-svyat-na-svrkhbogatite-svsem-ne-sa-kato-na-drugite-mladi-khora-snimki_news529337.html", "text": "Не е тайна, че потребителите в Instagram обичат да се хвалят и да показват по какъв начин прекарват ежедневието си. Милиони публикуват снимки от свои почивки, подаръци и преживявания. Когато става въпрос за Саудитска Арабия, обаче, нещата са малко по-различни. Богатите деца на кралството се забавляват с други „играчки“. Животът им е луксозен, разточителен, бляскав.\n Популярна страница в Instagram е създадена специално в чест на богатите деца в Саудитска Арабия и техният начин на живот. Суперколите далеч не са единственото, с което се хвалят богаташите. \n Младежите имат необичайни за останалата част на света домашни любимци, включително гепарди, тигри и шимпанзета. Те се хвалят с тях в социалните мрежи. \n Някои от „играчките“ обаче будят притеснение, пише The Sun. Такива са златни огнестрелни оръжия, включително пистолети и автомати. Вижте снимки: \n", "date": "2017.07.15", "title": "Играчките на саудитските богаташчета в лъскавия свят на свръхбогатите съвсем не са като на другите млади хора! (СНИМКИ)"}
