{"url": "https://www.blitz.bg/layfstayl/ptuvane/zabranikha-dvizhenieto-na-avtomobili-v-turkmenistan-no-samo-za-edin-den_news532778.html", "text": "\n Туркменистан въведе в големите градове забрана за жителите на да ползват автомобилите си за един ден. С усилията си правителството иска да насърчи карането на велосипеди и здравословния начин на живот. \nЖителите на столицата Ашхабат и на окръжните градове нямаха право да ползват автомобилите си днес от 7 часа сутринта местно време до 19 часа без изрично разрешително, след като правителството организира масово каране на велосипеди, включително с участието на високопоставени представители на властта. \nКметството в Ашхабат призова гражданите да оставят  колите  си паркирани, тъй като по всички пътища ще се движат единствено велосипеди.  \nНе бе обявено дали са предвидени санкции за онези, които не се подчинят на забраната за автомобили. Много жители на столицата предпочетоха да отидат на работа пеш при температури от над 40 градуса по Целзий. Улиците бяха напълно пусти, с изключение на някоя линейка или държавни таксита. \nПрезидентът Гурбангули Бердимухамедов, който бе преизбран през февруари с над 97 процента от гласовете, приветства \"значението и вдъхновяващата роля на масовото колоездене в живота на страната\" на заседание на кабинета, съобщи държавната информационна агенция.  \nБердимухамедов често е показван как участва в спортни и фитнес събития, най-вече конна езда. \nКолоездачната инициатива съвпада с 50-те дни преди домакинството на  Туркменистан  на Азиатските игри на закрито по бойни изкуства - събитие, което досега не е било на такава голяма висота. \nБившата съветска република, която до голяма степен беше затворена за чужденци, гледа на игрите като на ключово събитие за трупане на престиж, за да даде тласък на туристическия сектор. \n", "date": "2017.07.29", "title": "Забраниха движението на автомобили в Туркменистан, но... само за един ден"}
{"url": "https://www.blitz.bg/layfstayl/ptuvane/samo-smelchatsi-minavat-po-mosta-evropa-snimki_news532752.html", "text": "\n Най-дългият висящ мост в света беше отворен в близост до швейцарския град Зермат. Мостът е кръстен \"Европа\" (Europabrücke), дълъг е 494м. и виси на 85 м. над пролома Грабенгуфер. \n Съоръжението ще се ползва от планинари, обхождащи този район на Швейцария. То е част от двудневен маршрут между градчетата Зермат и Грехен. \n \"Европа\" заменя предишен  мост , унищожен от паднали скали. \n  \n \n Само кабелите, поддържащи новото съоръжение, тежат 8 тона. То е снабдено и със система, която да предотвратява опасно клатене. \n От туристическата служба на Зермат твърдят, че това е най-дългото подобно съоръжение в света. Друго подобно е 405м.  мост  в Ройте, Австрия, който виси на 110м. над земята.  \nИзточник: Vesti.bg. \n", "date": "2017.07.29", "title": "Само смелчаци минават по моста \"Европа\" (СНИМКИ)"}
{"url": "https://www.blitz.bg/politika/trmp-v-tuitr-imam-udovolstvieto-da-vi-informiram-che-toku-shcho_news532744.html", "text": "\n Американският президент Доналд Тръмп назначи министъра на вътрешната сигурност  , съобщава Би Би Си. Но преди часове лично Тръмп реши да потвърди новината с пост в личния си Туитър акаунт. \nИнформация за назначението идва от пост на Тръмп в социалните мрежи, след като новият шеф на комуникациите в  Белия дом Антъни Скарамучи  заклейми  Прибъс , че е предоставял информация на медии. \n\"Имам удоволствието да ви информирам, че току-що назначих  Джон Ф. Кели  за началник на канцеларията на Белия дом\", пише  Тръмп . \nПо думите му  Кели  е велик американец и е доказал, че може да постига забележителни резултати в качеството си на министър на вътрешната сигурност. \n \n \n \nПрипомняме, на 27 юли, четвъртък, досегашният началник на кабинета на  Донлад Тръмп Рейнс Прийбъс  обяви, че подава оставка.  \nПред CNN  Прийбъс  одобри новото назначение на поста с думите, че генерал  Кели  е \"блестящ избор\" за началник на кабинета на  Тръмп . \n \n", "date": "2017.07.29", "title": "Тръмп в Туитър: Имам удоволствието да ви информирам, че току-що..."}
{"url": "https://www.blitz.bg/layfstayl/za-damite/zabravete-za-tesnite-pantaloni-snimki-na-pet-oslepitelni-znamenitosti-pokazakha-khita-na-sezona_news532720.html", "text": "\n Леко широките панталони са много шик, а в тях ще изглеждате прекрасно, ако добре ги съчетаете с останалата част от облеклото! Основният трик се състои в това да не комбинирате две широки дрехи. Вторият трик е да направите издължаване на кръста. \n \nСинди Крофорд \n \n Идеално женствената и ултра красива Синди е истински пример за това, как може да се обличате, дори ако не сте на 20 или 30 години. Едно просто и едно подчертано парче, тениска и панталон, голяма чантата и един детайл, който действа елегантно. Не е трудно! \n Лора Фантачи \n \n Блузата с този вид ръкави наистина отива в комбинация с всичко. Ако я носите в комбинация с широки панталони или пола, не покривайте кръста и не позволявайте дрехите да ви \"поглъщат\". Цикламеното е една от най-големите изненади за този сезон. Помислете за панталони точно в този весел цвят. \n Камил Шарие \n \n Панталонте с вертикални линии няма да ви \"разширят\", така че не се колебайте да опитате един такъв чифт. Те са натрапчиви и впечатляващи, а е достатъчно да ги комбинирате с бяла тениска. \n Алекса Чанг \n \n Дънките успяха да се преборят за своето място, така че точно затова си струва да се инвестирате в един чифт, който Ви пасва перфектно, а е и много модерен. Тези дънки може да носите почти с всичко. \n Карли Клос \n \n Широките и цветни панталони са достатъчни, за да уважите тазгодишната тенденция. Горната част в един цвят в комбинация с панталони с ивици е печеливша комбинация.  \n", "date": "2017.07.29", "title": "Забравете за тесните панталони! СНИМКИ на пет ослепителни знаменитости показаха хита на сезона"}
{"url": "https://www.blitz.bg/svyat/izvnredno-ot-ostrova-podivyala-tlpa-bezchinstva-v-london-troshi-i-vzrivyava-nared-politsai-okupirakha-ulitsite-snimkivideo_news532761.html", "text": "Един полицай е ранен, а 17-годишно момиче е арестувано след безредици при протест в Лондон, предизвикан от смъртта на 20-годишен чернокож младеж, предаде АВС News.\nХвърляне на бутилки, използване на фойерверки и взривоопасни вещества и поставяне на барикада, потрошени са прозорци, автомобили и един банкомат - с това ще се запомнят сблъсъците по време на протести в източната част на Лондон. Демонстрантите носиха и плакати с надпис „Черният живот е от значение“, уточнява БГНЕС.  \n \n \n", "date": "2017.07.29", "title": "Извънредно от Острова: Подивяла тълпа безчинства в Лондон - троши и взривява наред! Полицаи окупираха улиците (СНИМКИ/ВИДЕО)"}
{"url": "https://www.blitz.bg/svyat/spipakha-plevneliev-i-prokopiev-na-sladka-razdumka-v-grtsiya-snimka_news532759.html", "text": "\n Мила родна българска картинка се разиграла миналия петък вечерта в ресторанта Критикос в гръцкото селце Урануполи – бившият президент Плевнелиев седнал на сладка раздумка и вечеря с обвиняемия Иво Прокопиев, пише  \nКакто е известно господин  Прокопиев  понастоящем е обвиняем като помагач във финансово престъпление, ощетило държавата с десетки милиони лева при приватизацията на енергийно разпределително дружество. Вероятно по чисто съвпадение, същият г-н  Прокопиев  продава панически своето дружество Булброкерс, което е замесено не само в тази скандална сделка, но и в редица други. \nСъс сигурност е и трето съвпадение, че финансово-медийната империя на г-н  Прокопиев  от единия си край е затънала в над 250 000 000 лева дългове към български банки, а от другия изпомпва пари към офшорни дружества по далечния Пасифик. Този господин  Прокопиев , уж еталон за корпоративна чистота и етика, затънал в дългове, прокурорски обвинения и офшорни компании, вечеря с бивш президент – също прокламирал себе си като еталон за политическа чистота и етика. \nВ същото време медиите на г-н  Прокопиев  в България неуморно публикуват поредните международни индекси, поставящи България на дъното на Европа по корупция.\n", "date": "2017.07.29", "title": "Спипаха Плевнелиев и Прокопиев на сладка раздумка в Гърция (СНИМКА)"}
{"url": "https://www.blitz.bg/svyat/eto-go-geroya-koyto-povel-atakata-sreshchu-kasapina-v-khamburg-snimka_news532750.html", "text": "\n Всичко мина много бързо, чух една жена да крещи и хора да бягат, спомня си Джамел Шрайет, който се превърна в герой след клането в супермаркета в Хамбург. Той е бил в съседно кафене, което е било пълно. Джамел и приятелите му решили да действат.  \n Взехме по един стол и след това тръгнахме след него, казва мъжът, който е родом от Тунис пред ДПА. \"Имаше и други хора, които крещяха нещо след него. И го видяхме - човек с дълъг нож\", продължава той. Действат като на кино и кураж, като онзи британец, който се опълчи сам срещу териростите на Лондон бридж.  Ахмед  А., както се казва убиецът, се обръща и  Джамел  и приятелите му започват да го замерят със столовете. Опитват се и да говорят с него, но той им отвръща на неразбираем език. \n Не знам какво не е наред с него, продължава  Джамел . \"Всично стана много бързо, но в същото време вървеше дяволски бавно\", казва още той. \"Не сме герои, това бе просто нормална реакция\", завършва  Джамел .  Той е прекарал 27 години в Германия и работи за железница. \n \"Тези мъже наистина са герои\", прекъсва го  Ахмет Доган , който движи пекарната до кафенето.  \"Кой знае какво щеше да се случи още, ако те не го бяха спрели\", допълва  Доган .  \n Джамал  си тръгва. Трябва да изпълни задачите, които му е поставила съпругата му - списък с покупки, уточнява \"Стандарт\".  \n  \n \n", "date": "2017.07.29", "title": "Ето го героя, който повел атаката срещу касапина в Хамбург (СНИМКА)"}
{"url": "https://www.blitz.bg/intsidenti/katastrofi/shoforka-stvori-zrelishchna-katastrofa-video_news532768.html", "text": "\n Шофьорка сътвори невероятно зрелищна катастрофа на Ярославското шосе в Москва. Видеорегистратор е фиксирал инцидента на видео, информира тв 360.   \nНа кадрите се вижда как шофьорката на малолитражка с цвят на маруля не успява да реагира, когато колата отпред набива  спирачки . Тя успява да избегне сблъсъка, но заради рязката маневра губи контрол над  автомобила  си. \nТой се удря в мантинелата, рикошира и пресича перпендикулярно всички платна за движение докато спре в отсрещната предпазна и шумозаглушителна стена. \nАвторът на видеото свидетелства, че  момичето  е получило сътресение на мъзъка и е с няколко счупени ребра след зрелищната  катастрофа .  Превод: БЛИЦ \n  \n", "date": "2017.07.29", "title": "Шофьорка сътвори зрелищна катастрофа (ВИДЕО)"}
{"url": "https://www.blitz.bg/stsena/shanaya-tueyn-smenya-poprishcheto_news532765.html", "text": "\n Поп звездата Шаная Туейн започва актьорска кариера, пише „Контакт мюзик“. Тя ще вземе участие в екшъна \"Trading Paint\", където ще си партнира с Джон Траволта.  \nИзточник на в. „Сън“ посочва:  Шаная  e един от най-добрите текстописци и композитори в света и няма проблем с изразяването на чувствата си. Тя показваше това в музиката и е време да се изяви и на кино сцената“. \"Последните 10 години бяха трудни за нея. След разпадането на брака й през 2008 г., тя се страхуваше, че никога повече няма да пее, но успя да се възстанови и е по-силна от всякога. Новият албум доказва, че и талантът й е още тук“, казва приближеният до певицата. Шаная  наскоро призна, че отново се страхува, че няма да може да пее, след като бе диагностицирана с  лаймска болест . \"Това е много изтощително заболяване, много дегенеративно“, сподели тя.  \n \n", "date": "2017.07.29", "title": "Шаная Туейн сменя попрището"}
{"url": "https://www.blitz.bg/layfstayl/ptuvane/mechtanite-ktcheta-za-sbirane-na-yak-ten-video_news532710.html", "text": "\n Търсенето на луксозни, усамотени вили за почивка на прекрасни места расте в световен мащаб. Някои предпочитат синия простор на тропически острови, други зелената прохлада на планината. \n Ето кои са някои от най-луксозните  вили  под наем със зашеметяваща гледка, според tripadvisor.com. \n Вила Bayuh Sabbha - Бали, Индонезия \n Къщата на бризовете  - бягство от реалността. Вижте залеза над океана потопени в басейна на терасата. \n Вила Hawksbill - Търкс и Кайкос, Кариби \n Тропическа екзотика на самия бряг в лукс и разкош. Побира 16 души само за $6 800 на нощ. \n Вила Heinz Julen  - Цермат, Шевйцария \n Планинска прелест от дърво и стъкло с невероятна гледка към Алпите и топъл лукс с боров аромат. \n Вила Cliff  - о-в Некер, Вирджински о-ви \n Луксозна вила, кацнала на скалистия бряг. Супергледки към тюркоазените води на океана. \n Вила Sand Club - о-в Сейнт Барт, Кариби \n Тази зашеметяваща  вила  е разположена на самия бряг, с прекрасна гледка към океана. Сейнт Бартс е любимия остров на богатите звезди. Плажове с бял пясък и сините води на Карибите. \n Вила Bonita - о-в Барбадос, Кариби  \n Разкошната вила предлага романтични морски преживявания в пълен лукс. Има и киносалон. \n Вила Horizon - Фукет, Тайланд \n Обградена от тучна зеленина и с невероятна гледка към водите на Андамандско море и красивия бряг. Вилата има 6 спални, 9 бани и прекрасен басейн. Може да настани 16 души на цена от $2 650/нощ. \nИзточник: Vesti.bg. \n", "date": "2017.07.29", "title": "Мечтаните кътчета за събиране на як тен (ВИДЕО)"}
{"url": "https://www.blitz.bg/svyat/uzhas-kray-ostrov-tasos-tragichna-smrt-zastigna-izvesten-episkop-snimka_news532722.html", "text": "Трагичната смърт намери този следобед, на възраст от 78 години, митрополитът на Филипи, Неаполис и Тасос – Прокопий. Благословеният пастир бе намерен удавен в морската зона на остров Тасос от дякона, който го чакал за обяд, уточнява в. Български новини.\nСпоред предварителна информация, епископът е претърпял сърдечен арест при плуване на плажа пред Митрополията на острова.  \nТялото на епископът ще бъдат прехвърлено към Комотини за  аутопсия .  Епископ Прокопий  е роден през 1939 г. в Хиос и в продължение на 41 години е служил в епархията на Филипи, Неаполис и Тасос. \n \n \n \n \n", "date": "2017.07.29", "title": "Ужас край остров Тасос! Трагична смърт застигна известен епископ (СНИМКА)"}
{"url": "https://www.blitz.bg/analizi-i-komentari/srbite-sa-troyanskiyat-kon-na-rusiya-v-es_news532712.html", "text": "\n Сърбите не са троянски кон на руските интереси в Европа, въпреки че ценим подкрепата на Москва за нашите интереси. Това заяви сръбския министър за европейска интеграция Ядранка Йоксимович в интервю за вестник „Вечерне новости“, цитиран от БГНЕС. \nВъв връзка с искането на Литва за преразглеждане на политиката на разширяване на ЕС към някои страни, „които преговарят за членство, а участват във военни учения с  Русия “,  Йоксимович  каза, че „това трябва да се разглежда в контекста на факта, че някои държави, преди всичко около Балтийско море, имат различно отношение към Москва заради собственото си историческо минало“. \n„Все пак мисля, че повечето държави-членки на  ЕС  разбират нашата различна политика. От друга страна, ние сме имали много повече съвместни военни учения със страните от  ЕС  и  НАТО , отколкото с  Русия “, отбелязва  Йоксимович .  \nТя напомни за изявлението на председателя на Европейския съвет  Доналд Туск , че „вратите на  ЕС  ще бъдат отворени за  Сърбия , когато страната бъде готова да мине през тях“. \n„Това значи, че политиката на разширяване не е приключила, въпреки че мнозина искат нещата да изглеждат по различен начин. Държавите от  ЕС  също се възползват от новите членове, тъй като това не е едностранен процес, от който полза има само новата членка“, посочи министърът.  \nПозовавайки се на резултатите от проучване, според което 25% от сръбските граждани смятат, че „ ЕС  постоянно нещо иска от  Сърбия “,  Йоксимович  каза, че никой за нищо не принуждава Белград и че европейската интеграция е собствен избор.  \n„Не е в интерес на Сърбия да прилага политиката „не искаме нищо, не искаме никъде и не искаме никого“, ако се има предвид, че страната е заобиколена от държави членки или кандидати за членство в  ЕС “, каза още тя. \n \n", "date": "2017.07.29", "title": "Сърбите са троянският кон на Русия в ЕС?"}
{"url": "https://www.blitz.bg/svyat/nevizhdan-uspekh-svetovnoizvestna-turistitcheska-atraktsiya-popada-v-rtsete-na-bokova_news532723.html", "text": "\n Ирина Бокова влиза в управата на „Колизеума”. Българката ще управлява мащабен археологичен парк в Рим. \nСлед правни спорове с кметството на Рим Министерството на културата в Италия успя да прокара правото чужденци да влязат в управата на националните паметници на културата. \nВ новия археологически парк влизат „ Колизеума ”, „ Фори империали ”, където са разположени много от останките на древния Рим и  Палатинския хълм  във вечния град. \nСтава въпрос за вторият по посещаемост и важност туристически обект на Италия и един от най-големите в света, уточнява Нова телевизия. \nИрина Бокова е начело на  ЮНЕСКО , но мандатът й като генерален директор изтича до края на годината. \n \n", "date": "2017.07.29", "title": "Невиждан успех: Световноизвестна туриститческа атракция попада в ръцете на Бокова"}
{"url": "https://www.blitz.bg/svyat/ruskiyat-boen-flot-se-styaga-za-utreshniya-si-praznik_news532678.html", "text": "Утре, в последния ден на юли, руският Военноморски флот ще посрещне своя празник. За първи път в най-новата си история той ще бъде отбелязан с главен флотски парад в историческата част на Санкт Петербург и Кронщадт.\nСамо преди 10 дни  Владимир Путин  подписа указ за основите на държавната политика в областта на военноморската дейност до 2030 г., в който постави за цел русия да стане втората държава в света по военноморска мощ. \n  \nТрадиционни  паради  ще се състоят и в главните военноморски бази във Владивосток, Североморск, Балтийск, Севастопол, Астрахан и в местата за базиране силите на  флота . В празничните мероприятия ще вземат участие около 200 кораба, катери и съдове за осигуряване. \n  \nЖителите и гостите на Санкт Петербург ще видят на парада над 60 съвременни бойни надводни и подводни кораба на  ВМФ  от всички класове, 40 летателни апарата на морската авиация. \n  \nАко по-рано корабите се построяваха в парадна линия, закотвени във фарватера на Нева, то на този главен военноморски парад те ще преминат с еднаква скорост в килватерен строй. \n  Превод и редакция БЛИЦ \n", "date": "2017.07.29", "title": "Руският боен флот се стяга за утрешния си празник"}
{"url": "https://www.blitz.bg/svyat/putin-napravi-neshcho-unikalno-za-damite-mariya-i-annik-koeto-shche-preobrne-zhivota-im_news532730.html", "text": "Руският президент Владимир Путин помилва две жени, които бяха осъдени за държавна извяна. Указите му бе публикуван на официалния портал за правна информация, обяви \"РИА Новости\".\nЖителките на Сочия  Мария Джанджгава  и  Анник Кесян  бяха осъдени за това, че през 2008 г. са изпращали есемеси до свои грузински приятели. С тях те ги уведомявали за движението на руските войски в региона. Мария отнесе 12 години затвор, а Анник - 8.  \n\"Прощавам на  Кесян Анник Ованесова , родена през 1959 г, осъдена на 17 август 2015 г в Краснодарския районен съд, освобождавайки я от по-нататъчно изтърпяване на наказанието лишаване от свобода\", пише в първото постановление. \nСледва второ такова за  Мария Джанджгава .  \n \n", "date": "2017.07.29", "title": "Путин направи нещо уникално за дамите Мария и Анник, което ще преобърне живота им"}
{"url": "https://www.blitz.bg/politika/1000-dushi-ot-burgaska-oblast-prevzemat-buzludzha-masraft-se-plashcha-ot-bsp-i-mestnite-deputati_news532636.html", "text": "\n Автобусите от Бургаска област за традиционния събор на БСП на Бузлуджа са потеглили тази сутрин в 5,30 ч. по план. Това каза пред „Флагман“ депутатът от партията Николай Тишев. От вчера той е в района на Казанлък, където се провеждат различни събития по повод 126 години от сформирането на лявото движение в България, съобщава \"Флагман\". \nОколо 1000 човека общо пътуват от областта – със 17 автобуса и около 30 автомобила. \nРазходите за екскурзията се покриват от местните депутати, както и от централата на партията. \nБСП разполага с четирима народни представители от Бургаска област – Николай Тишев, Димитър Стоянов, Тодор Байчев и Петър Кънев. \nТази седмица новият общински лидер на БСП-Бургас Живко Господинов се похвали с организацията: „Общо над 1000 човека от областта и 400 от Бургас ще вземат участие в тазгодишния събор. За максимално сме направили удобна транспортна схема, не като общинската. Автобусите ще минат по населените места, хората ще се вземат от място. По същия начин сме организирали и по комплекси, за да не се струпват автобусите в центъра на града. Връщането ще е по същия начин, като целта е максимално удобство за всички участници.\"\n", "date": "2017.07.29", "title": "1000 души от Бургаска област „превземат“ Бузлуджа, масрафът се плаща от БСП и местните депутати"}
{"url": "https://www.blitz.bg/layfstayl/shoubiznes/lord-minchev-spusna-gilotinata-poseche-bratyata-bakharovi-sonya-nemska-i-snimki_news532706.html", "text": "Евгени Минчев заби поредните модни плесници в рубриката си за вестник \"Телеграф\" - \"Гилотина\".\n БАХАРОВИ  -ХВАНИ ЕДИНИЯ, ОБЛЕЧИ ДРУГИЯ \nКъде са престояли тези слушалки на вратлето на Яворчо, та са така кафеникаво-жълтеникави на цвят? Якето на брадърчето с непокорно поведение , е познато на модните коментатори, като рецидивист на СДВР. Бахаров го е показвал по-често от буйния с нрав, но това е едно простимо условие, предвид очевидния му моден непукизъм. Къдравите коси сигурно за били оставени на произвола на лошото време тези дни, но той би отвърнал навярно, че няма нищо по-хубаво от лошото време. Е , аз знам, кое е по-хубаво от лошото време- един сешоар, например. Брат му има поглед който пита- къде си брат, а черното сако и обща визия подтикват към отговор, иначе може да се сбъдне някоя от телевизионните му роли. И в модата настанаха времена, в които брат, брата…Продължението напишете сами. НЕМСКА  ОБЛЕЧЕНА В ГНЕЗДО \nВалежи от велурени ресни притискат Соня Немска в ъгъла на неудобството. Тя дори прикляква от тежестта на ненужната ризница, сълзяща от натоварващи елементи. Колко ли въображение и труд са похарчени за да летят ресните в различни посоки, да следват те движенията на певицата? И си позволявам да предположа, че накрая някой е получил пари за „произведението” си , да кажем 25, 35 или с много условности- 36 лева. Роклята може да има приложение в пилчарската промишленост, за развъждане на бройлери, които лесно могат да си помислят, че това е майка им. Не Соня, роклята имам предвид. Ако разбира се, при този експеримент се измътят свраки, вината ще е отново нейна- на роклята, де. ХАЗАРТА - ПЪЛЕН ЕСТЕТСКИ ЪПСУРТ \nПълен Ъпсурт е да похваля това, което виждам. Талантлив, предизвикателен и донякъде секси, Ицо Хазарта рядко е доставчик на удовлетворителни модни емоции. Най-вече е такъв на забавни, отегчителни или пък просто безсмислени. Като способно дете, което вместо да рисува акварел, прави рисунки на асфалт и нарича това изложба. Тениската е обречена на вечен провал, представляваща неясни драскотини , които еволюират в рога и лъвска муцуна, но никой не може да се зарече какво точно представляват. Скучен панталон едва се крепи в общата съботно-неделна концепция, която би се срутила в понеделник , сряда и петък, ако бъде показана на неподходящи места. \nПЪРВАТА ДАМА- ВТОРАТА  КАТРИН ДЕНЬОВ \nНастроенията, съпътстващи появите на Първата дама, днес не може да не претърпят редакция. Вярвам в развитието на хората, на Жената най-вече. В нейната интуиция и вътрешен магнит към красотата.  Деси Радева  показва рокля, която придава стабилност и характер на визията и. Цветовете, макар и да зъзнат в своето черно - бяло, мъждукат от лека топлина и чувственост. Радева изглежда уютно в роклята, напипала точките на сексапил и сериозност, овладяни сръчно и с много вкус. Дантела и цветя, прическа без много помпозност и лице като  в ранните години на Катрин Деньов- ето един днешен портрет на Първата дама, който може да бъде поставен в училищата по мода.", "date": "2017.07.29", "title": "Лорд Минчев спусна гилотината: Посече братята Бахарови, Соня Немска и... (СНИМКИ)"}
{"url": "https://www.blitz.bg/svyat/blgarin-e-kandidat-za-kongresmen-v-sashch_news532666.html", "text": "\n Кой е първият българин, кандидат за конгресмен в САЩ? Бил е морски пехотинец, военен пилот в Ирак и има осем деца. За американеца с български корени разказва екип на Нова телевизия.  \n Крис Досев избира да прекара семейната си лятна ваканция в България. Син е на българин и испанка и е роден в Чикаго. Въпреки че никога не е живял в родината на баща си, корените му винаги го връщат в свищовското село Алеково. \n Семейството на Крис живее във Флорида. През 2016 г. американецът с български корени участва в надпреварата за Конгреса. Става трети, но има амбициите да спечели избирателите на следващия тур през 2018 година. Член е на Републиканската партия, както президента Доналд Тръмп. \n Преди да се занимава с политика, Крис е морски пехотинец и военен пилот, участвал в мисията „Пустинна буря” над Ирак. Когато не е политик, пилот или бизнесмен, Крис е баща и съпруг. \n За Крис е трудно да си спомни първия път, когато стъпва на българска земя. Тогава е само на 16 години. \n", "date": "2017.07.29", "title": "Българин е кандидат за конгресмен в САЩ"}
{"url": "https://www.blitz.bg/svyat/zhul-udari-koravoto-za-vtori-pt-pecheli-milioni-ot_news532685.html", "text": "\n Канадският късметлия Жул Паран за втори път през последните 9 години успя да улучи щастливата комбинация и да се сдобие с милионна печалба от лотарията. \n Шейсет и девет годишният пенсионер от Квебек сега прибра чек за 1,22 милиона долара, участвайки в онлайн лотария и закупувайки билет за скромната сума от 3,2 долара. Шансът да се уцелят печелившите числа бил едно на двайсет и три милиона, уточнява bTV. \n Паран спечелил 1 милион и през 2008 година. Той довери, че участието в лотарии е едно от любимите му занимания, редом с разходките, лова и риболова. Той възнамерява да продължи с игрите и да си изгради нов дом. \n", "date": "2017.07.29", "title": "Жул удари кьоравото! За втори път печели милиони от..."}
{"url": "https://www.blitz.bg/svyat/teroristi-ot-id-ranikha-komandira-na-siriyskoto-voenno-razuznavane_news532686.html", "text": "Руската новинарска агенция ФАН с позоваване на сирийски военни източници съобщи, че при минохвъргачен обстрел от страна на ИД е ранен командирът на военното разузнаване Абу Али Салхаб (Аbu Аli Salhab).\nИнцидентът станал при обстрелване на колона от правителствени войски в северната провинция  Хама  край селището Саламия. \n  \nОфицерът получил осколочни рани по долните крайници, откаран е в болница и състоянието му е стабилно. Превод и редакция:  БЛИЦ \n \n", "date": "2017.07.29", "title": "Терористи от ИД раниха командира на сирийското военно разузнаване"}
{"url": "https://www.blitz.bg/svyat/dokde-se-dokarakha-politsiyata-ne-pipala-kasapina-ot-khamburg-zashchoto-bil-registriran-kato-islyamist-a-ne-kato-dzhikhadist_news532695.html", "text": "\n \n  \n \n \n  \n \n \n", "date": "2017.07.29", "title": "Докъде се докараха: Полицията не пипала касапина от Хамбург, защото бил регистриран като ислямист, а не като джихадист"}
{"url": "https://www.blitz.bg/svyat/antiteroristi-obsadikha-sidni-natrshkata-chetirima-planirali-da-vzrivyat-snimki_news532694.html", "text": "\n Четирима души бяха арестувани в Сидни при антитерористична операция. Това предадоха световните медии. Те са заподозрени в предполагаем заговор за взривяване на бомба на борда на самолет. \n \"Претърсванията и разследването продължават. Още информация ще бъде разкрита, когато дойде подходящото време\", съобщиха от полицията в комюнике. \n Претърсвания са извършени в предградията Лакемба, Съри хилс, Уайли парк и Пънчбоул. \n Вестник \"Сидни морнинг хералд\" цитира полицейски източници да казват, че операциите са били свързани с  терористична клетка  и  заговор  за взривяване на бомба в самолет. \n Те не са били планирани – полицията е реагирала бързо на получена информация, посочи вестникът. \n Премиерът  Малкълм Търнбул  каза, че е бил уведомен за операциите. \"Целта им е да осуетят и предотвратят планове за извършване на терористични нападения в Австралия\", каза той в комюнике. \n \nИзточник: bTV, Снимки: Reuters\n", "date": "2017.07.29", "title": "Антитерористи обсадиха Сидни! Натръшката четирима, планирали да взривят... (СНИМКИ)"}
{"url": "https://www.blitz.bg/svyat/video-razkri-kak-vlakt-se-zabi-v-buferite-na-stantsiya-fransiya-v-barselona_news532702.html", "text": "\n Камерите за сигурност на станция \"Франсия\" в Барселона снимаха ужасяващия сблъсък на влак от линия R2 право в буферите в края на релсите,  . Ударът е свиреп, но композицията не дерайлира. Сред най-зле пострадалите са пътниците, застанали в коридора пред вратите, за да слязат първи. \nОбщо 56 души бяха ранени, от тях трима тежко, други 19 със средни наранявания (сред тях и машинистът) и 36 пътници с леки, уточнява Канал 3. Машинистът  даде отрицателна проба за алкохол и наркотици. Той ще бъде разпитан в рамките на разследването за причините за  катастрофата , като ще бъдат анализирани и данните на черната кутия на влака. \n", "date": "2017.07.29", "title": "ВИДЕО разкри как влакът се заби в буферите на станция \"Франсия\" в Барселона"}
{"url": "https://www.blitz.bg/layfstayl/ptuvane/skandal-v-grtsiya-kurorti-otkazvat-da-priemat-poveche-britanski-turisti-krit-ne-bilo-myasto-za-seks-narkotitsi-i-orgii_news532611.html", "text": "\n Хотелиерите в Малиа, Крит са взели радикални мерки срещу младите, предимно британски туристи – и отказват да приемат резервации, пише \"Български новини\". \nДеветдесет и пет на сто от хотелите в курорта са подписали план за забрана на достъпа на хора, от прословутия сектор 18-30. Заместник-кмет на Херсонисос,  Ефтимос Мутракис  закова вината върху туроператорите, които продават почивки „където всичко е позволено“. Той каза за Лондон Таймс: \n„Дадохме на тези туроператори свобода, да създават представа за нашите курорти, която няма нищо общо с действителността. „Малия не е място за секс наркотици и оргии.“ Хотелиерите вярват, че ще бъдат в състояние да запълят хотелите си предимно със семейства от Германия, Холандия и Австрия. Един хотелиер заяви пред вестника: \n„Ние нямаме нищо против тези деца и  британския народ като цяло, но тези туроператори работят на ръба на престъплението. Със свирка в ръцете си, те водят тийнейджърите вече в състояние на кома и групово през поне 17 бара на нощ. Резултатът е потресаващ! “ \n \n", "date": "2017.07.29", "title": "Скандал в Гърция! Курорти отказват да приемат повече британски туристи, Крит не било място за секс, наркотици и оргии"}
{"url": "https://www.blitz.bg/svyat/skandalniyat-milenko-nedelkovski-dogovort-za-dobrossedstvo-mezhdu-blgariya-i-makedoniya-e-vreden-video_news532630.html", "text": "\n „Договорът е вреден за Македония и мисля, че не е добър за нас, защото нямаме обща история. Не виждам кого от историята ни трябва да почитаме заедно. Вие си имате ваша история, ние си имаме наша. Ние уважаваме вашата история. Би трябвало и вие нашата. Сега всичко това е силно преувеличено по отношение на историята между двете държави, и на хората”, заяви пред Нова телевизия скандалният журналист Миленко Неделковски относно дългоочаквания договор за добросъседство между България и Македония. \nПротиворечивият журналист Миленко Неделковски е отявлен противник и на новото македонско правителство. за нас „Да, Зоран Заев е на власт. А парламентът и всички останали институции са избрани незаконно, криминално и противоконституционно в Македония. \nС голяма помощ от страна на американското посолство в Скопие. Те имат силно влияние тук и първо удрят най-слабите – политиците и от управляващите, и от опозицията. В момента имаме незаконна и криминална власт. Властта си прави каквото си иска. Заев си прави каквото си иска”, каза журналистът. \n  \n", "date": "2017.07.29", "title": "Скандалният Миленко Неделковски: Договорът за добросъседство между България и Македония е вреден (ВИДЕО)"}
{"url": "https://www.blitz.bg/svyat/kitay-s-priziv-km-severna-koreya_news532589.html", "text": "Прессекретарят на МВнР на Китай Ген Шуан призова Северна Корея „да спазва резолюциите на Съвета за сигурност на ООН и да прекрати действията, които могат да доведат до ескалация на напрежението, предаде ТАСС, цитирана от Фокус.\n„Китай е обезпокоен от развитието на ситуацията. Китай се обявява срещу нарушенията от страна на КНДР на резолюциите на Съвета за сигурност на ООН и призивите на международната общност“, заяви Шуан. \n„Китай призовава КНДР да съблюдава резолюциите на Съвета за сигурност на ООН и да прекрати действията, които могат да доведат до ескалация на напрежението на Корейския полуостров“, добави дипломатът.\n", "date": "2017.07.29", "title": "Китай с призив към Северна Корея"}
{"url": "https://www.blitz.bg/razvlechenie/ot-portite-na-ada-do-reshetkite-na-aresta-istoriyata-na-dzho-robinsn-gadzheto-na-zakopchanata-v-turtsiya-khubavitsa-mira_news532643.html", "text": "\n „Нормален 23-годишен млад мъж, който излиза с приятели за питие, работи от 9 до 5 и не е твърде заинтересован от политиката и международните конфликти” – по този начин описва миналото си Аз един боец от Частите за народна защита, една от кюрдските групировки, които изнасят на гърба си някои от най-тежките сражения с „Ислямска държава” в Сирия, предава bTV.  \n За високия, светъл и червенокос англичанин Джо Робинсън разбрахме заради сагата с ареста на българската му приятелка Мира и майка й в Турция. За южната ни съседка британецът е предполагаем терорист. Как обаче той възприема себе си? \n Профилът на Джо в социалните мрежи има препратка към блога му в платформата „Медиум”. Там е публикувал своеобразен пътепис под заглавие \"Пътешествие до портите на Ада\", в който описва не само преживяното в Сирия, но и мотивите си да отиде в раздираната от гражданска война арабска страна. \n Трябва веднага да отбележим, че Робинсън далеч не е „нормален 23-годишен мъж” към момента, в който решава да замине. Поне доколкото не всички нормални 23-годишни мъже са бивши професионални войници, които са служили в Афганистан. \n „През юли 2015 г., след като бях изключително разярен от липсата на емпатия у моето правителство, което, по това време, не помагаше на хората в Сирия чрез бомбардировки по „Ислямска държава”, аз реших да взема нещата в свои ръце”, разказва Джо. \n Излъгал втория си баща, че отива във Франция, за да кандидатства за втори път в Чуждестранния легион и отлетял за Иракски Кюрдистан, където се свързал с Частите за народна защита (ЧНЗ). \n \nСнимка: bTV\n Още по време на полета се запознал с двама американци, които отивали със същата цел в кюрдските територии. Единият вече имал боен опит с ЧНЗ и знаел езика. \n \nСнимка: bTV\n „В колата беше смъртоносно тихо. Мисля, че всички си мислехме едно и също. Наградата за заловен гражданин на западна страна, предаден на „Ислямска държава”, жив или мъртъв, беше 10 000 долара”, пише британецът. В крайна сметка обаче страховете, че всичко може да е капан, излезли неоснователни. \n Чак тогава Джо се обадил на близки и приятели и им съобщил къде е и какво е решил да прави. Признава, че така ги е обрекъл на „5 месеца Ад”. \n За него пък предстояли 8-часово пътуване в жегата до планините по сирийско-турската граница. Там, в подготвителен лагер, той видял доброволци от Великобритания, САЩ, Канада, Нова Зеландия, Австралия, Румъния, Испания, Германия, Швеция, Дания, Норвегия и други. Сред тях имало както бивши военни, така и хора без никакъв боен опит. \n Джо Робинсън разказва за срещата си с друг бивш британски войник, Джо Акерман, който в рамките на дни два пъти пострадал сериозно от самоделни бомби. Единият от взривовете убил негов другар австралиец. Шведски доброволец на 24 години пък бил с тежки наранявания от подобна адска машина. \n „Чувствата ми бяха смесени към този момент. Това нямаше да е като Афганистан. Не бяхме със стандартна армия. Трябваше да излизаме без бронежилетки, с АК-47 от Студената война, без металотърсачи за самоделките, без никакво разузнаване, с ограничена въздушна поддръжка с със зле екипирани и зле финансирани отряди, които прилагат партизански тактики… Срещу най-добре финансираната и брутална терористична организация в модерния свят”, признава Робинсън. \n Тя обаче има своите по-трудни за четене глави след завръщането на британеца на родна земя. Останал без пари и работа, той е с тежки травми от ужаса на битките с джихадистите. Освен това в продължение на близо година е разследван за връзки с терористични организации и няма право да напуска Великобритания.„Това не е история за битки, а история за моето пътешествие на място, където има толкова смърт и разрушения, но и толкова надежда и доброта. Историята е и за хората, които срещнах по пътя, които дават толкова много и получават толкова малко в името на човечеството” – текстът завършва като предговор на книга. \n В крайна сметка той си намира работа, а до себе си има Мира, която, ако се съди по публикациите й в социалните мрежи, също силно вярва в бъдещето на Кюрдистан като независима държава. Кюрдският народ е разпилян в Ирак, Иран, Турция и Сирия и е може би най-големият, който живее само в чужди граници. \n За южната ни съседка това е сложна тема. След годините на истинска война с ПКК, и правителствените сили, и кюрдските бойци са дали големи жертви. Атентатите срещу военни и полицаи често отнемат живота на невинни граждани… като същото може да се каже и за антитерористичните операции, след които цели градове са в руини. \n Новата обществено-политическа ситуация в Турция след опита за преврат срещу Реджеп Ердоган също не дава големи надежди за скорошен мир. Анкара втвърди тона към всякакви опозиционни действия (да не говорим за сепаратизъм), а кюрдите, които се бият с ИДИЛ, настояват да получат независимостта си в замяна. \n Така за Великобритания ЧНЗ не е нелегална противодържавна организация, докато Турция смята милициите за терористични (и даже ги вини за военни престъпления в Сирия). Това е един от парадоксите на Близкия изток през последните години – и от двете страни на фронта може да имате бойци, които за някого са терористи. \n Дали Джо Робинсън е опасен екстремист, или е идеалист, който иска да помага на хората - това би трябвало в момента да изясняват турските власти. Дали ще се върне отново у дома? Фактът е, че на Острова никой не знаеше официално за ареста му в петък вечер. \n", "date": "2017.07.29", "title": "От „портите на Ада” до решетките на ареста: Историята на Джо Робинсън - гаджето на закопчаната в Турция хубавица Мира"}
{"url": "https://www.blitz.bg/svyat/nasha-zhurnalistka-s-prestizhna-nagrada-za-razsledvane-na-religiozna-sekta_news532622.html", "text": "Преди месец млада българска журналистка спечели награда с разследването си за религиозна секта във Великобритания. Янита Георгиева е само на 22 години, но вече работи в арабския отдел на Би Би Си и владее 5 езика. Историята на свещеника Муун, основател на религиозната секта във Великобритания, дава началото на едно мащабно разследване, пише bTV.\n В продължение на три месеца Янита Георгиева изучава структурата на религиозната група, като се среща с бивши и настоящи нейни членове. \n„Тези хора вярват, че Муун е наследникът на Исус Христос и той, заедно с жена си, са истинските родители на всички хора. През 80-те са били изключително опасна група. Свещеникът Муун всъщност е бизнесмен, има над 120 бизнеса. Групата е била изключително силна, изолирали са хората от семействата им, приятелите им”, разказва Янита.  \n Но обстоятелствата в сектата се променят след смъртта на основателя й.  \n „Единствените млади членове са деца на бивши членове, но пък тези стари членове си вярват и за тях това е единственият отговор. Много от хората, които са били членове, в момента обясняват как да се предпазим от тях. Първото нещо, което казват, е,че никой не решава да стане член на секта. Те използват тактики за контролиране на мисленето. Първото нещо, което правят, е да променят начина на хранене, променят диетата ти, лимитират колко часа ще спиш на ден”, допълва младата журналистка.  \n В разследването се разказва и за масовите сватби, с които общността става известна. \n „Всички членове на сектата се събират и се женят в Южна Корея на едни изключително огромни сватби и свещеникъ Муун избира кой за кого ще се ожени. В повечето случаи те не си знаят имената, не говорят един и същи език, единственото нещо, което ги свързва, е тази вяра”, посочва още Янита. \n Тя се е свързала с лидера на тази група в Шотландия, казала му, че е момиче, което се интересува от църквата и иска да стане член. \n „Този свещеник в шотландия започна да ми звъни всеки ден , искаше да ме запознае с жена си, с децата си, почна да ми праща видео по имейл. Но започнах да си мисля защо не ме убеждава и отговорът е лесен - защото в повечето случаи  хората не търсят сектата, сектата намира тях, а на мен никой не ми проми мозъка, напротив, аз търсих информация и затова  не се получиха нещата и не успяха да ме убедят, но така отне около 3 месеца да финализирам всичко”, изтъква Янита.  \n С труда си тя печели награда за журналист на годината, която ежегодно се присъжда на студенти във Великобритания. \n „Наградата беше огромен шок, нямам идея как и защо избраха мен. Наградата означава абсолютно всичко за мен, защото всеки ден се будя, чувствайки се изключително благодарна, че съм част от тази индустрия и че мога да работя като журналист”, посочва младата журналистка.  \n След като живее 13 години в Бейрут, днес българката работи в арабския отдел на Би Би Си и владее 5 езика. Преди дни взе своята диплома от университета Робърт Гордън в Абърдийн. \nНо в бъдеще не планира да се върне у нас. \n „Много искам, но не мисля, че там мога да бъда журналистката, която искам да бъда. Професията е трудна навсякъде, но изключително трудна в България”, смята Янита. \n", "date": "2017.07.29", "title": "Наша журналистка с престижна награда за разследване на религиозна секта"}
{"url": "https://www.blitz.bg/layfstayl/skorost/kray-na-dizelovite-avtomobili-v-4-golemi-svetovni-grada_news532660.html", "text": "Кметовете на четири големи града заявиха, че ще работят за забрана на дизеловите автомобили до 2025 г.\n Градоначалниците на Париж, Мексико сити, Мадрид и Атина заявиха, че мярката е необходима, за да се подобри качеството на въздуха. В замяна на спирането на превозни средства с дизелови двигатели, те ще предложат стимули за алтернативен транспорт, пише \"Български новини\". \n Ще се насърчава придвижването пеша или с велосипеди. „Нашата цел е в крайна сметка да се премахнат всички автомобили от центъра на Атина през следващите години“, каза кметът на Атина-Каминис и прикани правителството да приложи своите ангажименти по международни договори в областта на климата и да участват в общото усилие, за да се подобри качеството на въздуха, който дишаме. Дизеловите двигатели допринасят за проблеми по два много основни начина: чрез производство на фини прахови частици (PM) и азотни оксиди (NOx), които засягат белите дробове и допринасят за сърдечно-съдови заболявания. \nСъщо така могат да доведат до сериозни проблеми с дишането, дори и при здрави хора.\n", "date": "2017.07.29", "title": "Край на дизеловите автомобили в 4 големи световни града"}
{"url": "https://www.blitz.bg/svyat/vzriv-raztrsi-pakistan-ima-zhertvi_news532640.html", "text": "Четирима души са загинали, а петима са ранени при взрив на бомба край път в пакистанската провинция Белуджистан, предаде РИА Новости, цитирана от Фокус.\nСпоред началника на регионалното правителство Джабар Балуч инцидентът се е случил тази сутрин в град Панджгур. Той добави, че все още не е ясно кой е поставил взрива. \nПолицията провежда разследване. \n", "date": "2017.07.29", "title": "Взрив разтърси Пакистан, има жертви"}
