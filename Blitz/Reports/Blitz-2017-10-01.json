{"url": "https://www.blitz.bg/svyat/kakvo-shche-se-sluchi-s-ispanskata-ikonomika-ako-kataloniya-se-ottsepi_news547615.html", "text": "Каталуния представлява около една пета от икономиката на Испания. В региона се произвежда около 25% от износа на цялата страната към ЕС и трети страни. Ето защо евентуално отцепване на региона може да се окаже пагубно за икономиката на Испания, пише Money.bg.\n Данъците, които внася Каталуния, са много повече от тези, които получава обратно от Мадрид. Около 21% от налозите, които хазната събира, идват точно от Каталуния.  \n Подкрепящите независимостта посочват тези числа, като твърдят, че ако трансферите спрат, дефицитът на Каталуния ще се превърне в излишък. \n Регионът привлича и около една трета от чуждестранните инвестиции в Испания. Volkswagen и Nissan имат фабрики край Барселона. \n Има обаче и много рискове. Остават отворени множество въпроси -- включително членството в Европейския съюз. И ако Каталуния трябва да кандидатства наново, то регионът трябва да спечели одобрението на всички останали страни, включително Испания. \n Излизането от ЕС пък означава лоши икономически новини, най-малкото заради повишената цена на стоките, предвидени за износ, както и редица търговски бариери. Скок ще има и в цената на вноса, както и на безработицата. \n Независимостта може да донесе и по-високи цени за заемите. \n", "date": "2017.10.01", "title": "Какво ще се случи с испанската икономика, ако Каталония се отцепи?"}
{"url": "https://www.blitz.bg/obshtestvo/kultura/golemiyat-rezhisor-vladimir-gurfinkel-szhalyavam-putin-i-vsichki-polititsi-tova-sa-tezhko-bolni-khora_news547610.html", "text": "\n Той е един от най-популярните режисьори на политическа сатира в Русия. Ще го чуете да казва, че политиците са болни хора. С Владимир Гурфинкел разговаря Леда Цветкова. У нас гостува неговата най-нова постановка „Руски мармалад”. \n Владимир Гургинкел е руски театрален режисьор предимно на политическа сатира, предава bTV. Роден е в Уман, Украйна през 1962 г. Завършва Ленинградския и Киевски университет със специалност режисура. Женен е и има 3 деца. Увлича се от машини и готварство. 21-вото издание на театралния форум у нас бе открито с премиерата на новата му постановка „Руски мармалад”. \n – Здравейте, много ми е приятно. \n –  Здравейте, взаимно е. \n – Как се чувствате в България? \n – В Пловдив, там много често казват „ние сме малка страна, това е един малък град и ние нямаме особени претенции”. Това за мен е една велика провинциалност, защото хората не се стремят въпреки всичко да бъдат първи. И това им дава възможност, по-съсредоточено да осмислят света. \n Мегаполисът изисква непрекъсната борба, а провинцията дава понякога възможност да се погледне небето, на мен това повече ми харесва. \n – Интересни заглавия режисирате: „Не Ромео и Не Жулиета”, сега „Руски Мармалад”. За тези, които не бяха на премиерата, какво е руският мармалад? Що за постановка е? \n – Може ли да спомена още една премиера от миналия сезон, която аз направих. Много исках да направя спектакъл по текста на конституцията на руската федерация. Защото всяка конституция е мечта, за щастлив и свободен живот. Това винаги е един документ, който е роден с огромно количество кръв и нещастия и пречупени съдби. \n Пиесата „Руски мармалад” е създадена от една от най-добрите писателки на XX и XXI век. Людмила Улицка е един невероятно мислещ философ на нашето време. Tя e избрала теми и сюжети и е пренесла тези герои стотици години напред. \n – Може ли да ви върна малко назад във времето. Как всъщност избрахте тази професия? Кога разбрахте, че това е нещото, което искате да правите? \n – Знаете ли, светът като че ли е пълен със случайности. Мен много ми се искаше, като всяко еврейско дете, да лекувам хора. Имах много роднини лекари. В един определен момент аз самият се разболях. Когато попаднах в болница, тогава бях тийнейджър, на съседното легло до мен лежеше режисьор. Той вече беше на една почтена възраст, но той ми каза една забележителна фраза: „Слушай, хората с болни тела са много, но хората които имат души на инвалид, са значително повече, само че това не се забелязва”. \n И да лекуваш душите на хората и да постигаш това чрез способите на изкуството е много по-интересно, защото когато ти лекуваш други болести ти можеш да излекуваш себе си. \n – Преди малко споменахте вашите роднини. Чела съм, че вашият дядо ви е водил на едно много интересно място, вярно ли е? Доста нетипично за дете. \n – Когато бях малък дядо ме заведе на гробищата. Гробището е едно забележително място, от което не бива да се страхуваме. Трябва да разберем, че животът има край. Аз като последовател на моя дядо, с главата и сърцето си вярвам, че ми предстои един друг живот, но този живот има своя край. И трябва точно да се разбере. Дори едно малко момче трябва да знае, че всяка секунда е неповторима,че  ако днес той е проспал или не е съумял нещо да направи, той не е мъж, той не е направил онова, което е трябвало и той няма да може да предаде нищо на своите деца. \n Точно на гробището действително виждаш колко е краен животът. И на гробището човек се зарежда, аз лично се зареждам с оптимизъм, защото разбирам, че аз не си губя времето, разбирам, че само един радостен човек, който не живее в потиснатост или депресия, на него му се усмихва съдбата. И именно в този момент, аз много искам да работя. \n Ако стана президент един от първите закони, които бих издал, ще е да обявя национален ден за размисъл относно живота на гробищата. \n – Като споменахте президента, познавате ли президента Путин? \n – Слушайте, всички политици аз ги съжалявам, тяхната работа е много нещастна. В тази работа ти не можеш да бъдеш щастлив. Работа така мъчителна, да мислиш за онези неща, които не са свойствени за човека, един човек да отговаря за милиони, това не е възможно. \n В края на краищата всяка власт деформира човека. Положителни чувства у мен може да създаде само човек, който е бил много малко във властта, а всички останали, които пребивават дълго във властта. За мен това са болни хора. Те са нещастни, аз към тях се отнасям като към тежко болни хора. Отговорих ли ви на въпроса? \n – Питах ви как виждате България, а как виждате Русия днес? \n – Знаете ли аз мога да видя Русия само от гледна точна на своята специалност. Последните събития свързани с арестуването на много скъпи за мен хора, Малабровски и Серебреников, театралните, за които каквото и да ми разказват, че ги подозират в икономически нарушения, аз със сърцето си вярвам, че това е лъжа. Аз виждам как човек е арестуван на снимачната площадка, това е една част от ужаса. Така се борят в целия свят само с хората, които не са съгласни с техните мисли. \n Кажете ми поне една съдба на велик творец, който е бил щастлив в Русия. Обезателно първо ще убият, а после ще кръстят на теб кораб, ще ти издигнат паметник и ще те възхваляват. За съжаление, за огромно съжаление, руската история трагично се повтаря. Това е много тъжно.  \n", "date": "2017.10.01", "title": "Големият режисьор Владимир Гурфинкел: Съжалявам Путин и всички политици, това са тежко болни хора!"}
{"url": "https://www.blitz.bg/svyat/uzhas-ot-marsiliya-zhertvite-na-napadatelya-kreshchyal-allakh-akbar-sa-zheni_news547613.html", "text": "\n Френският вътрешен министър Жерар Колон съобщи, че две жени са били намушкани и убити при атаката, извършена днес на главната железопътна гара в Марсилия, предаде Ройтерс. \nПо-рано полицията каза, че нападател е намушкал двама минувачи на гара \"Сен Шарл\" и е бил застрелян. Преди това той извикал \"Аллах акбар\". По-късно полицейски източник каза, че едната жена е намушкана в корема, а другата е с прерязано гърло. Разследването се води от антитерористичната прокуратура в Париж. \nВъв Франция е в сила извънредно положение. То бе въведено след поредица от нападения на ислямсти през последните две години, включително атаките в столицата Париж през ноември 2015 г., при които загинаха 130 души. Във връзка с инцидента, в който мъж нападна с нож и уби двама души на гара Сен Шарл в Марсилия, препоръчваме следното: \nДа се избягва районът на гарата до нормализиране на обстановката - Да не се използва влак - движението на жп композициите е отменено - Да следят съобщенията на местните медии и властите - Онези, които са се намирали в района на гарата по време наинцидента, да се свържат с близки или да отбележат в социалните медии, че са невредими. \n", "date": "2017.10.01", "title": "Ужас от Марсилия! Жертвите на нападателя, крещял \"Аллах акбар\", са жени"}
{"url": "https://www.blitz.bg/lyubopitno/otmenikha-mzhki-konkurs-za-krasota-uchastnitsite-bili-prekaleno-grozni-snimki_news547608.html", "text": "\n В мексиканският щат Табаско трябвало да се състои конкурс за красота сред мъжете. Преди началото на събитието организаторите на Mr. Model Tabasco 2017 посочили редица изисквания към участниците  - ръст 178 см, също така не трябвало да упражняват професията на стриптийзьори, да не са ергени, да имат деца и да са с хармонична външност и телосложение. \n Накрая организаторите успели да подберат едва шест кандидата, донякъде отговарящи на изискванията. Заради липсата на достатъчно мъже накрая се наложило да отменят конкурса. \n „Организаторите на Mr. Model Tabasco 2017 са принудени да съобщят, че конкурсът се отменя заради участниците, които не отговарят на установените физически изисквания“, пише на сайта на конкурса. \n Превод БЛИЦ \n", "date": "2017.10.01", "title": "Отмениха мъжки конкурс за красота, участниците били прекалено грозни (СНИМКИ)"}
{"url": "https://www.blitz.bg/svyat/kataloniya-iska-es-da-osdi-ispaniya-za-narusheni-choveshki-prava_news547617.html", "text": "\n Каталунските власти са установили контакт с Европейска съюз и са поискали от него официално да осъди Испания за накърняване на основните права и свободи на каталунците по време на днешния референдум за независимост, съобщи на пресконференция Раул Ромева – ръководител на департамента по външните работи на Каталуния. \n „Важен момент е и това, че нарушаването на тези права и свободи на каталунците става чрез използването на военизирани полицейски сили – Гражданската гвардия”, допълни още Ромева. \nПо думите ѝ правителството на Испания е нарушило член 7 от Лисабонския договор, който формулира неприкосновеността на демократичните права и свободи в страните от общността. \n", "date": "2017.10.01", "title": "Каталония иска ЕС да осъди Испания за нарушени човешки права"}
{"url": "https://www.blitz.bg/svyat/ispanski-medii-grmyat-v-kataloniya-izbukhva-grazhdanska-voyna-nablyudatel-politsiyata-bie-nared-zheni-startsi-i-detsa-snimkivideo_news547620.html", "text": "\n Броят на пострадалите при сблъсъците в полицията по време на референдума в Каталония достигна 460 души. Това съобщи кметът на Барселона Ада Колау, а някои медии описват случващото се в Испания като „гражданска война“. \n„В Каталония са ранени над 460 души. Като кмет на Барселона, настоявам действията на полицията по отношение на беззащитното население да бъдат прекратени незабавно“, пише Колау на профила си в Туитър. \nОт своя страна министерство на здравеопазването на Каталония съобщава за 465 пострадали. \nВътрешното министерство на Испания разкриав, че са задържани трима души, сред които и един непълнолетен заради неспазване на реда по време на референдума. \nКоординаторът на френското движение OUI au Pays Catalan (OPC) Жорди Вера, който присъства на референдума като наблюдател, съобщи, че полицията проявява насилие, което описва като „немислимо“ и описва ужаса от днешния ден в Барселона: \n„Те бият старци, деца, жени. И независимо от всичко това вече над 50% от каталонците вече гласуваха“, разказва той. \nПолицията в Барселона съобщи, че е успяла да вземе под контрола си по-голямата част от 2215 участъка, където преминава гласуването за референдум. От своя страна властта в Каталония твърди, че гласуването преминава успешно в 96% от избирателните участъци. Световните медии определиха бруталните действия на полицаите като  \n\"безпрецедентни\". \nКаталонец показва гумените куршуми и топки, които полицаите употребяват \nсрещу мирното население  \nПревод БЛИЦ \n", "date": "2017.10.01", "title": "Испански медии гърмят: В Каталония избухва гражданска война! Наблюдател: Полицията бие наред жени, старци и деца! (СНИМКИ/ВИДЕО)"}
{"url": "https://www.blitz.bg/svyat/udarna-grupa-na-sashch-nachelo-ss-samoletonosacha-ronald-reygn-nastpva-km-kndr-video_news547619.html", "text": "\n САЩ отправиха днес самолетоносачът \"Роналд Рейгън\", съпроводен от още няколко бойни и спомагателни кораби, към бреговете на Южна Корея за провеждането на съвместни учения.  \nЦелта на операцията е отработване на ответни действия при пуск на балистични ракети от КНДР. Ударната армада ще пристигне в Японско море в средата на октомври, предават осведомителните агенции.  \nЗаедно със самолетоносача в групата влизат ескадрен миноносец, въоръжен с комплекси за противоракетна отбрана, атомна подводница и ракетен крайцер. Датата на началото на операцията е 20 октомври. \nСитуацията на Корейския полуостров остава крайно напрегната, заради не спиращите опити на КНДР на развива ракетната си програма и периодично да изстрелва ракети. Градусите на напрежението пък се повишават още повече, когато САЩ и Южна Корея провеждат съвместни военни маневри.  Превод: БЛИЦ \n \n \n", "date": "2017.10.01", "title": "Ударна група на САЩ начело със самолетоносача \"Роналд Рейгън\" настъпва към КНДР (ВИДЕО)"}
{"url": "https://www.blitz.bg/svyat/trmp-kultov-pregovorite-s-malkiya-chovek-raketa-sa-zaguba-na-vreme_news547629.html", "text": "\n Президентът на САЩ Доналд Тръмп заяви днес, че е бил предупредил държавния секретар Рекс Тилърсън да не прави напразни опити да преговаря със Северна Корея, предаде Ройтерс. \"Казах на Рекс Тилърсън, нашия чудесен държавен секретар, че си губи времето, като се опитва да преговаря с малкия Човек ракета\", написа Тръмп в Туитър, визирайки севернокорейския държавен ръководител Ким Чен-ун. \nВчера Тилърсън разкри, че Съединените щати комуникират директно със Северна Корея за нейната ядрена и ракетна програма. Пхенян обаче не проявява интерес към диалога с Вашингтон, призна той. \n\"Пести си енергията, Рекс, ще направим това, което е необходимо!\", се обърна днес Тръмп към Тилърсън. Американският президент се е заканвал да удари Северна Корея, ако тя заплаши Съединените щати. \n \n", "date": "2017.10.01", "title": "Тръмп култов: Преговорите с малкия Човек ракета са загуба на време"}
{"url": "https://www.blitz.bg/layfstayl/shoubiznes/ludiya-reporter-s-shokirashch-razkaz-17-godishen-gey-sednal-v-skuta-mu-i_news547577.html", "text": "\n Свикнали сме да наблюдаваме как Лудия репортер Даниел Петканов се шегува много често на гей тематика. Имало моменти, в които всяка шега му се връщала и то ударно, пише Secret.bg. \nВ Къщата на „ВИП Брадър“ той разказа за парти, на което е бил гост и нямало скоро да го забрави. „Един познат гей, при това доста популярен, който никога не ми е правил намеци, ми беше споделил, че се е преместил в центъра. Каза ми, че прави партита през ден и ме покани на гости. Един ден ми беше казал, че ще направи страшно парти, покани ме да си поговорим. Обещах да отида, но реших да не ходя. Към полунощ си измислих оправдание и не отидох. След два дни ми писа, че пак ще прави купон“, разказва репортерът на Милен Цветков. \nТой откликнал на втората покана, тъй като момчето му казало, че ще бъде и съквартирантката му там, а тя била македонска моделка. „Отивам, посреща ме момичето, което беше по-висока и от Александра. Качваме се горе, а там само мъже. Всички бяха популярни, някои от тях модели. Имаше едно момче, което беше на 17 години. Той беше най-агресивно сексуален. Аз си седя на дивана и той идва и сяда в скута ми, Аз си мълча няколко секунди и го попитах дали така ще си стои и той стана. След малко обаче се върна и ме хвана за чатала, махам му ръката… Аз търпях всичко заради момичето“, продължава Петканов. \nПо-късно се стигнало до разговор за бройки и непълнолетният хлапак се похвалил, че бил с почти 70 мъже. „Не съм демонстрирал интерес, просто ми беше интересно. Другите бяха доста по-обрани, за единия никога не бих предположил, че е обратен“, приключва разказа си Дани.\n", "date": "2017.10.01", "title": "Лудия репортер с шокиращ разказ! 17-годишен гей седнал в скута му и..."}
{"url": "https://www.blitz.bg/svyat/v-kataloniya-stava-strashno-mestnata-politsiya-otkaza-da-se-podchinyava-na-ispanskite-vlasti-pozharnikari-se-protivopostavikha-na-grazhdanskata-gvardiya-nasilieto-prodlzhava-snimkivideo_news547561.html", "text": "Органите на реда на Каталония отказаха да изпълняват постановлението на Конституционния съд на Испания за противодействие на провеждането на референдума за независимост в региона. Това съобщи изданието El Pais. Отбелязва се, че каталонските служители на полицията не пречат на гласуването, но следят за спазването на обществения ред в местата на неговото провеждане.\nНа свой ред испанското правителство обвини каталонските органи на реда в политически пристрастия и неизпълнение на професионалните задължения. „Националната полиция и гражданска гвардия ще трябва да действат. Каталонската полиция постави политическите критерии над професионалните. Ние сме принудени да правим това, което не искахме“, заяви пред журналиста официалният представител на испанското правителство в Каталония Енрик Мело.   \n  \nТрябва да отбележим, че в момента исканията на Мадрид за затваряне на избирателните участъци и недопускане на провеждането на гласуването се изпълняват само от националната полиция и Гражданската гвардия, специално изпратени в Каталония в навечерието на референдума. \nМеждувременно клип в интернет показа как местни пожарникари пречат на Гражданската гвардия да изнесе урни от избирателен участък в Каталония.  \n \n \n \nМеждувременно видеа в мрежата показаха полицейско насилие срещу гласоподаватели. Испанският журналист Хектор Янатей публикува кадри, на които полицаи извеждат насила гласоподаватели от избирателен участък на пазара Гуинардо в Барселона.   \n \n \n \n \n \n \n \n \nОт Гражданската гвардия нарушиха мълчанието след редицата видео и снимкови материали за насилие срещу гласоподаватели. Полицията \"се противопоставя на тормоза и провокациите, докато изпълнява своите функции въз основа на закона\", заявиха от там.  \n \n \n Превод и редакция: БЛИЦ \n \n", "date": "2017.10.01", "title": "В Каталония става страшно! Местната полиция отказа да се подчинява на испанските власти, пожарникари се противопоставиха на Гражданската гвардия, насилието продължава (СНИМКИ/ВИДЕО)"}
{"url": "https://www.blitz.bg/svyat/krvava-noshch-vv-viena-afganistantsi-i-chechentsi-se-sprechkakha-s-blgarin-i-srbin-ima-ubit_news547566.html", "text": "\n Кръв оплиска австрийската столица Виена тази нощ. Сърбин бе убит, а българин - тежко ранен, при конфронтация с афганистанци и чеченци, предаде австрийската национална информационна агенция. \nИнцидентът, в който са участвали шест души се разиграл тази нощ в района Отакринг. След като един от тях извадил нож, 21- годишен мъж получил тежки наранявания и малко по-късно е починал в болница. Човек, който е бил с него, е в тежко състояние с опасност за живота. Четирима души са задържани. Към 2 ч. тази нощ двете групи - 21-годишен сърбин и българин, от една страна, и четирима мъже от Афганистан и Чечения, от друга - влезли в конфронтация по неизвестни засега причини, съобщи полицейски говорител. \nИнцидентът станал близо до входа на метростанция. Както се посочва, единият от групата на четиримата, 22- годишен, извадил нож и наръгал сърбина и българина. И двамата получили много тежки наранявания. Някъде около час и половина по-късно 21-годишният сърбин починал в болница. След това четиримата мъже избягали, но малко по-късно били задържани. \nПо 22-годишния нападател е имало следи от кръв. По случая е образувано разследване. В рамките на днешния ден заподозрените ще бъдат разпитани. Засега не е ясно каква е причината за случилото се, дали са участвали и още лица, както и видът и местонахождението на ножа. \n", "date": "2017.10.01", "title": "Кървава нощ във Виена! Афганистанци и чеченци се спречкаха с българин и сърбин, има убит"}
{"url": "https://www.blitz.bg/svyat/izverg-otrovitelyat-na-bebeshki-pyureta-se-razbiral-samo-s-kucheto-i-zaychetata-si_news547573.html", "text": "\n Отровителят на бебешки пюрета, който хвърли в паника Германия и Европа, е признал престъплението си, както и че е действал сам, оповести говорител на прокуратурата в град Кобленц.  \nНаложена му е мярка за неотклонение постоянен арест и вече е в килия, където ще изчака процеса срещу него. 53-годишният германец изнудваше за 10 милиона евро големи търговски вериги – “Алди”, “Лидл”, “ДМ”, “Мюлер”, “Едека”, “Норма” , “Росман” и “Реве”. \nАко не получел сумата, се закани да наводни магазините им в Германия и Европа с отровени 20 вида храни. За да докаже, че е решен да осъществи пъкления си план, той постави бурканчета с отровена бебешка каша в супермаркет в град Фридрихсхафен, за което уведоми по имейл полицията. Отровените със съставката бяха открити и иззети. Престъпникът е бил задържан в петък в градчето с 4800 жители Офтердинген, община Тюбинген, федерална провинция Баден-Вюртемберг, оповестиха на пресконференция в събота представители на прокуратурата и полицията. \nПри обиск в дома му е била намерена наполовина пълна 500-милилитрова бутилка с отровата етиленглюкол. Най-вероятно останалите 250 мл са били използвани за отравянето на бебешките пюрета. Въпреки настойчиви журналистически въпроси по време на пресконференцията представителите на прокуратурата и полицията не посочиха подробности около самоличността на задържания. Според неделното издание на в. “Билд” – “Билд ам Зонтаг”, престъпникът се казва Йохен С. Той е живеел от две години в Офтердинген. Регистрирал е частна фирма за обучение на кучета. На интернет страницата си е рекламирал дейността си: \n“Не кучето е виновно за лошото си поведение, грешките прави стопанинът му.” Йохен С. е бил задържан в петък по време на разходка с кучето си Джина от породата ретривър, разкрива още “Билд ам Зонтаг”. Пред изданието съседите му го описват като любезен човек, който винаги поздравява, но и като самотник. “Той се разбираше единствено с кучето си и с двете зайчета Джин и Тоник”, казва един от съседите на Йохен С. Негов съученик споделя за изданието: “Никой не обичаше Йохен, в училище го ненавиждахме.” Отровителят на детски храни може да получи доживотна присъда, ако бъде признат за виновен в опит за убийство и то на повече от едно лице. Между 5 и 15 години предвижда германският наказателен закон за изнудване.\n", "date": "2017.10.01", "title": "Изверг! Отровителят на бебешки пюрета се разбирал само с кучето и зайчетата си"}
{"url": "https://www.blitz.bg/svyat/bebe-zabolya-ot-rak-a-sled-dlga-borba-bashcha-mu-izreche-nay-trudnata-lzha-zaradi-zhena-si-snimki_news547512.html", "text": "Малкият Ху Хаоянг от провинцията Хубей в Югоизточен Китай, преди година е диагностициран с рядко чернодробно заболяване – хепатобластом. През това време двугодишното дете преминава през курсове от химиотерапия. Лекарите отстраняват две трети от чернип му дроб. На снимките се вижда как Ху се бои от болка, докато безпомощното му семейство се опитва да го успокои, съобщава „The Sun”.\n Първоначално операцията по отстраняване на тумора е била успешна, но ракът се връща отново съвсем скоро. Сякаш няма как нещата да бъдат по-зле, но уви и това се случва. Майката на малкия Ху взима 22 000 паунда, които са били събрани за лечението на детето и бяга с тях. Бащата твърди, че все пак майката е върнала парите малко по-късно, след като е заплашена от полиция.\n \nБащата не може да каже на сина си истината и сега се налага да лъже, че майката е отишла да работи и да събира още пари. \n \n \n Превод и редакция БЛИЦ \n \n \n", "date": "2017.10.01", "title": "Бебе заболя от рак, а след дълга борба баща му изрече най-трудната лъжа заради жена си (СНИМКИ)"}
{"url": "https://www.blitz.bg/layfstayl/skorost/pokazakha-prviya-ruski-kabriolet-krim-snimki_news547575.html", "text": "\n Руски студенти представиха първия руски кабриолет, който е наречен \"Крим\", съобщават медиите в Москва. Серийното му производство ще започне след 2 години, а базовата му цена ще е 650 000 рубли (10 500 долара). \n Разработчиците са студенти от Московския технически университет \"Бауман\" заедно с доктора на техническите науки Дмитрий Онищенко. \n 70% от частите на \"Крим\" ще бъдат взети от \"Лада Калина\". Двигателят на новото кабрио е 106 конски сили и е с обем от 1,6 литра. Колата вдига от 0 до 100 километра за 8,5 секунди. Максималната й скорост е 200 км/ч. \n Името буди недоумение, защото Евросъюзът налага ограничения на всичко свързано с Крим, както и срещу всеки, който е бил на спорния полуостров. Нищо чудно \"Крим\" да бъде забранен за внос на Запад още от самото начало.  \n", "date": "2017.10.01", "title": "Показаха първия руски кабриолет \"Крим\" (СНИМКИ)"}
{"url": "https://www.blitz.bg/svyat/izvnredno-krvav-ekshn-s-zhertvi-na-gara-v-marsiliya_news547591.html", "text": "\n Двама души са са убити, след като неизвестен нападна с нож минувачи на главната гара „Сен Шарл“ в Марсилия. Нападателят е ликвидиран от войници, които патрулирали в района.  \n„Двама души бяха убити“, съобщи говорителят на властите в южния френския град Оливие де Мазире пред АФП, цитиран от БГНЕС. \nМестният прокурор Ксавие Тарабо призова хората в града да избягват района около гарата. \n", "date": "2017.10.01", "title": "Извънредно! Кървав екшън с жертви на гара в Марсилия"}
{"url": "https://www.blitz.bg/svyat/kataloniya-potna-v-krv-desetki-sa-raneni-politsaite-nastpvat-brutalno-snimkivideo-18_news547582.html", "text": "\n Полицаи, които ритат хората, кръв и викове – така изглеждат в момента някои улици в Барселона, където днес се провежда референдум за независимостта на Каталония. Испанската полиция използва срещу хората и гумени куршуми. \nСпоред Ройтерс и АFP ранени са 38 души, някои от които тежко. Очаква се техният брой да нарасне. \nРанени са  и 11 полицаи, има и много арестувани. \nИспанското министерство на вътрешните работи съобщи, че в няколко случая се е наложило полицаите да изземат изборните урни. \nНезависимо, че Мадрид обяви референдума за незаконен, днес на улиците на Барселона излязоха хиляди, които настояват за правото си на глас. На някои места каталонците образуваха охранителни постове в случай, че полицията реши да нахлуе там. Според световните агенции, които следят ситуацията в Испания, има опасност напрежението да ескалира и ситуацията да излезе извън контрол. Превод БЛИЦ \n \n", "date": "2017.10.01", "title": "Каталония потъна в кръв, десетки са ранени, полицаите настъпват брутално (СНИМКИ/ВИДЕО 18+)"}
{"url": "https://www.blitz.bg/layfstayl/shoubiznes/mka-stoyan-aleksiev-s-dramatichna-izpoved-sled-skandala-s-ivana-v-chiyto-gashchi-be-spipan-da-brka_news547532.html", "text": "Не съм в Гърция. Живея в семейното ни жилище. Съпругата ми си живее тук с мен. На 20 октомври преди 30 години се оженихме с Надя в Пловдив, там се срещнахме. Тя е момиче с характер и способности. И двамата се чувстваме сякаш от вчера сме гаджета. Това заяви в ефира на \"Събуди се\" Стоян Алексиев в откровена изповед.\n\"Хората ме посрещат като герой. Като видях снимката, чак ми стана гнусно. Изглеждаше, че ръката ми бърка в гащите й. С Ивана сме колеги, тя завършва в момента. Прекрасна актриса и страхотен човек е. Ние с нея ще правим едно малко филмче. На този въпросния ден ние бяхме в театъра и точно си говорехме за планове и за неща\", поде Алексиев, който обясни, че всичко е било сценка и са се правели, че има папараци и са инсценирали сценка, а се е оказало, че наистина има хора, които ги снимат. \n\"Това са глупаци. Те нека се сетят, че винаги тялото излъчва неща, които са в комплекса на нещо\", каза той. \n\"Ние с Ивана сме роднини с нея по това, че сме влюбени в работата си. Тя е свято нещо, независимо, че имаме такава огромна разлика\", добави той.  \n\"Спрете да бъдете глупаци, спрете да бъдете нацисти, спрете да преследвате хората\", директно се обърна Алексиев към папараците. \"Някой просто те въвлича в сценарии и създава образ на човек, който аз не познавам и никой не познава\", каза още той и добави, че децата му искат да съдят вестника, в който е написано, че семейството на Алексиев се е отрекло от него.\n", "date": "2017.10.01", "title": "Мъка: Стоян Алексиев с драматична изповед след скандала с Ивана, в чийто гащи бе спипан да бърка!"}
{"url": "https://www.blitz.bg/svyat/polsha-iska-da-razpolozhi-na-svoya-teritoriya-dve-amerikanski-divizii_news547506.html", "text": "Варшава иска на територията на Полша да бъдат разположени две американски дивизии. Това заяви в ефира на телевизия министърът на отбраната на страната Антоний Мачеревич. Според него, това би било достатъчно за защита на страната.\n„От гледна точка на успеха на отбраната на Полша, то, вероятно, трябват минимум две дивизии“, отбеляза шефът на отбранителното ведомство.   \nТой подчерта, е разполагането на две дивизии няма да противоречи на международните ангажименти, включително и най-важния документ – акта „Русия-НАТО“, ограничаващ разполагането на силите на Алианса на изток.   \nВ момента в Полша в рамките на Atlantic Resolve се намира една бронетанкова бригада на САЩ, числеността на която е 3500 души. Въоръжението е танкове Abrams и самоходните гаубици Paladin. \nДивизията е основно тактическо съединение с числен състав от 10 000 до 15 000 души. Превод и редакция: БЛИЦ \n \n", "date": "2017.10.01", "title": "Полша иска да разположи на своя територия две американски дивизии"}
{"url": "https://www.blitz.bg/svyat/analiz-za-dvete-godini-operatsiya-v-siriya-ruskite-vks-nyamat-nito-edna-boyna-zaguba_news547480.html", "text": "Вчера, 30 септември, се навършиха кръгло 2 години от началото на операцията руските ВКС в Сирия, а това е добър повод за равносметка какво бе извършено. По всеобщо признание руската авиация с ефективните си действия обърна хода на конфликта. Всъщност по данни на руския Генщаб авиационната групировка в Сирия по времето на операцията никога не е превишавала 35 самолета, тоест един авиационен полк. Не трябва, разбира се, да се пропускат ударите на стратегическата авиация и ракетните удари от Каспийско и Средиземно море.\nНай-изразителният показател за оценката за ефективността в работата на военните летци се явява съотношението на броя бойни полети към броя на понесените загуби. Чисто статистическите загуби при бойното използване на всички войски, включително в авиацията, са неизбежни. Но ако се разгледа какво става в този смисъл с руската авиационна групировка, могат да се открият впечатляващи неща.\n За времето на операцията, по официални данни на руското МО, са извършени над 30 хиляди бойни полета (45 на денонощие) и около 92 хиляди удара по терористите (140 на денонощие), като са унищожени около 96 хиляди цели: 53 хиляди по струпвания на екстремисти, 17 хиляди опорни пунктове, 8 хиляди командни пункта, 7 хиляди склада за оръжие и ГСМ. Съкрушителен удар е нанесен на нефтодобивната и преработвателна инфраструктура, което прекъсна един от най-важните източници на финансиране. \nЗагубите на ВКС в Сирия до сега са три самолета: сваленият от турците Су-24, Су-33 и МиГ-29 на крайцера „Адмирал Кузнецов” при кацане, както и пет вертолета. Бойни загуби има само при вертолетите, свалени от огъня на терористите. \n  \nЗагубите при „Кузнецов” спрямо сравнително малкия брой полети (едва 420) говори за печалното състояние на руската Морска авиация, но крайцерът не влиза в състава на ВКС. \n  \nЗа сравнение, за над 9 г. война в Афганистан са изпълнени почти 1 млн полета (308 за денонощие). Ако числата се закръглят, то на всеки 10 хиляди полета е губен самолет и 3 вертолета. Ако тази пропорция се беше запазила, то ВКС трябваше да загубят в Сирия 2-3 самолета и около 10 вертолета. Не се отчита обаче факта, че в Афганистан съветската авиация летеше в условията на реално и тежко зенитно противодействие от земята, каквото в Сирия практически няма. \n  \nСтатистиката припомня, че в годините на Втората световна война до 60% от съветските самолети са загубени без въздействие на противника в резултат на аварии и катастрофи поради слаб професионализъм и лоша дисциплина. \n  Редакция БЛИЦ: по публикации в руски медии \n \n", "date": "2017.10.01", "title": "АНАЛИЗ: За двете години операция в Сирия руските ВКС нямат нито една бойна загуба"}
{"url": "https://www.blitz.bg/svyat/vsichki-chakakha-tozi-moment-prints-khari-tseluna-publichno-megn-markl-snimkivideo_news547504.html", "text": "Принц Хари бе придружен от своята приятелка Меган Маркъл на церемонията по закриването на „Игрите на непокорните“, но я скри във ВИП ложата с надеждата да двойката да не привлича много внимание, пише в. \"Дейли Мейл\".\n36-годишната актриса пристигна със своя най-добър приятел, канадската стилистка Джесика Мълрууни. Тя бе облечена в бяло палто и черен костюм. До Меган бе и най-добрият ѝ приятел сред мъжете Маркъс Андерсън, който я запознал с Хари миналата година. \nВсичко това се случваше под зоркия поглед на майката на Маркъл – госпожа Дория Рагланд, която е терапевт и инструктор по йога в Лос Анджелис. \nФактът, че майка ѝ си бе направила труда да пристигне от САЩ, за да прекара време с дъщеря си и принца, подчертава колко е сериозен романа между двамата. \nХари се присъедини към женската компания в ложата за малко.   \nАпогеят на вечерта обаче не бе бляскавия рок концерт на церемонията, а нещо, което всички много дълго очакваха да видят – как принц Хари целува Мегън Маркъл пред очите на всички. Той направи това преди да произнесе речта си по случай закриването на спортното състезание. Превод и редакция: БЛИЦ \n \n   \n \n", "date": "2017.10.01", "title": "Всички чакаха този момент! Принц Хари целуна публично Мегън Маркъл (СНИМКИ/ВИДЕО)"}
{"url": "https://www.blitz.bg/svyat/ispanskiyat-vnshen-ministr-poseche-glasuvaneto-za-nezavisimost-v-kataloniya-nyama-referendum-byuletini-i-izbiratelni-sektsii_news547509.html", "text": "Референдумът за каталонска независимост предстои, въпреки усилията на испанските власти, предава Sky News, цитиран от \"Фокус\". Поддръжниците на независимостта прекараха нощта в училищата, където трябва да се проведе гласуването, за да гарантират, че избирателните секции няма да бъдат затворени. Много от тях присъстваха и с децата си.\n По заповед на централната власт в Мадрид, хиляди полицаи бяха мобилизирани, за да затворят избирателните секции. Назначеният представител на испанското правителство в региона заяви, че технологичната инфраструктура за гласуването и преброяването на бюлетините е премахната. \n „Няма референдум. Няма избирателни секции. Няма бюлетини. Няма власти, които да проверят автентичността на резултатите. Може да има някакво пародийно гласуване на някои места и по улиците, но не мисля, че ще има референдум“, заяви испанският външен министър Алфонсо Дастис. \n „Демокрацията не е над върховенството на закона. Демокрацията е гарантирана от върховенството на закона“, добави той, пояснявайки, че референдумът за независимост е нелегален. \n Засега не е имало голямо напрежение между поддръжниците и противниците на референдума. В същото време не е ясно какво ще стане. \n „Служителите на реда показа въздържаност. От тяхна страна няма насилие. Има нападения от групите, които поддържат референдума. Ще направим всичко, което можем“, каза испанският външен министър. \n", "date": "2017.10.01", "title": "Испанският външен министър посече гласуването за независимост в Каталония: Няма референдум, бюлетини и избирателни секции"}
{"url": "https://www.blitz.bg/svyat/vnimanie-avstriya-vvede-klyuchova-zabrana-ss-spetsialen-zakon-ot-dnes-veche_news547516.html", "text": "\n В Австрия забранява носенето на бурки и други дрехи и аксесоари, които скриват лицето. Новите правила влизат в сила от днес със специален закон. \nОсвен бурките  се забраняват и ски маски и парти маски на обществени места. Забраната важи и за хирургични маски извън болниците. Глобата за нарушителите ще бъде в размер на 150 евро. \nЗаконът вероятно ще окаже влияние върху парламентарните избори на 15 октомври, на които се очаква антиимигрантските партии да победят и да формират коалиционно правителство. \nБурките са рядко срещани в Австрия, въпреки мигрантския наплив в Европа през 2015 г., но въпреки това подкрепата за закона е голяма \n \n", "date": "2017.10.01", "title": "Внимание! Австрия въведе ключова забрана със специален закон, от днес вече..."}
{"url": "https://www.blitz.bg/svyat/katalonskite-vlasti-kategorichni-referendumt-za-nezavisimost-shche-se-provede_news547524.html", "text": "\n Каталонските власти обявиха на пресконференция в неделя, че референдумът за независимост ще се проведе, въпреки всички усилия на правителството в Мадрид да блокира обявения за противоконституционен вот, предава AFP. \nСпоред съобщение на местните власти, „правителството е в позиция да увери, че можем да приветстваме референдума за самоопределение\". По данни на испанският ежедневник El Pais, правителството е разрешило гласуването с принтирани вкъщи бюлетини, като всеки гласоподавател ще може да упражни правото си в която и да е секция. \n \n", "date": "2017.10.01", "title": "Каталонските власти категорични: Референдумът за независимост ще се проведе"}
{"url": "https://www.blitz.bg/svyat/lidert-na-alternativa-za-germaniya-myusyulmanite-tryabva-da-razdelyat-lichnite-si-vyarvaniya-ot-politikata_news547521.html", "text": "Мюсюлманите могат да направят от Германия свой дом, ако осъзнаят, че религиозните им вярвания и политическите им цели трябва да са две отделни неща, заяви бившата съпредседателка на деснопопулистката партия \"Алтернатива за Германия\" Фрауке Петри в интервю за днешния брой на в. \"Велт ам зонтаг\".\n \"Стига да приемат напълно, че религиозните им убеждения са нещо лично и че от тях не трябва да следват политически искания, могат да направят от Германия свой дом, както сториха вече много други мигранти\", каза Петри. \n Тя предупреди, че \"политическият ислям, от друга страна, е културно несъвместим с нашето общество\". \n  Петри напусна партията заедно със своя съпруг Маркус Прецел и още няколко техни сподвижници броени часове след историческия успех на формацията на федералните парламентарни избори на 24 септември. АзГ влезе за първи път в Бундестага с резултат от 12,6 процента, което й осигури 90 депутати в долната камара на германския парламент.  \n Тя каза още, че ще опита да формира нова парламентарна група, която няма да е отворена за радикални поддръжници АзГ и ще е произраелска. \n", "date": "2017.10.01", "title": "Лидерът на \"Алтернатива за Германия\": Мюсюлманите трябва да разделят личните си вярвания от политиката"}
{"url": "https://www.blitz.bg/obshtestvo/vseki-shofor-v-sofiya-tryabva-da-prochete-tova-ot-dnes-v-stolitsata_news547501.html", "text": "\n От днес „синя“ и „зелена“ зона за платено паркиране в столицата работят с удължено работно време. Това съобщиха от пресцентъра на Центъра за градска мобилност. Зоните за платено паркиране в София ще работят от 8.30 часа до 19.30 часа в делнични дни.  \nВ съботните дни „синя“ зона ще работи до 18.00 часа, а не както досега - до 14.00 часа. От днес влиза в сила разширението на „зелена зона“ в районите „Средец“ и „Лозенец“. Маркировката е поставена, а екипите на ЦГМ ще проверят всяка улица за поставени знаци и ще подменят стикерите за работното време на зоните за платено паркиране. \nЩе работят и три пункта за издаване на винетни стикери - на метростанциите Европейски съюз и НДК и на ул. „Будапеща“ 17, от 7.00 до 17.00 часа. Ръководството на ЦГМ ще бъде на терен и ще контролира работата по промените в зоните.\n", "date": "2017.10.01", "title": "Всеки шофьор в София трябва да прочете това, от днес в столицата..."}
{"url": "https://www.blitz.bg/svyat/remontt-na-big-ben-se-ochertava-zlaten_news547483.html", "text": "Стойността на ремонта на Кулата на Елизабет (по-известна като часовниковата кула Биг Бен) на Уестминстърския дворец, в който заседава британският парламент, в Лондон нарасна два пъти, достигайки 61 милиона британски лири, предаде Бтв.\n След като първоначално се смяташе, че работата ще погълне 29 милиона лири, реставрацията на емблематичния монумент вече се очаква да бъде двойно по-скъпа, се казва в комюнике на парламента. \n Това повишаване се обяснява с по-цялостното изследване на обема и сложността на ремонта. \n Обновяването на механизма на часовника и на кулата, в която той се намира, бе одобрена от парламента. Камбаната Биг Бен, която бие от 158 години, бе отделена от часовниковия механизъм на 21 август, за да се извършат реставрационните работи, които ще продължат 4 години. \n", "date": "2017.10.01", "title": "Ремонтът на Биг Бен се очертава „златен”"}
{"url": "https://www.blitz.bg/svyat/prviyat-direkten-polet-ot-pekin-katsna-v-atina-prva-sleze-sprugata-na-premiera-tsipras_news547485.html", "text": "\nНа летището „Ел. Венизелос “ днес се приземи около 8 часа сутринта първия директен полет от Пекин до Атина. Перистера Базиана беше първият пътник, който слезе от Airbus 330-200 от Air China. Партньорката на премиера Ципрас беше сред 200-те пътници, тъй като беше в Пекин за събитие, пише \"Български новини\". Когато самолетът се приземи, на летището беше направена водна арка за посрещане. \nТам бяха кметът на Маратона, Илия Псинакис и министърът на транспорта Христос Спирзис. Новият маршрут на Air China ще бъде два пъти седмично и се очаква да се увеличи гръцкия туризъм. По разписание полетът от Пекин ще тръгва в 2,30 часа и ще пристига в Атина в 8,15 часа. Полет от Атина ще тръгва в 14.15 ч. \nИ пристигане в Пекин на 4.30 часа на следващия ден. Г-жа Базиана  бе провъзгласена за гостуващ професор в Университета по телекомуникации и пощи в Пекин миналата сряда на специално събитие в китайската столица. По време на тридневното си посещение изнесе научна лекция за учители и ученици от университета и се срещна с ректора и администрацията, преподаватели и изследователи от университета.   \n \n", "date": "2017.10.01", "title": "Първият директен полет от Пекин кацна в Атина – Първа слезе съпругата на премиера Ципрас"}
{"url": "https://www.blitz.bg/svyat/golyama-tragediya-s-merilin-mensn-se-sluchi-po-vreme-na-kontsert-sstoyanieto-mu-e-neizvestno-snimkivideo_news547489.html", "text": "Звездата Мерилин Менсън бе смазан тази нощ на сцената от два гигантски пистолета на концерта му в Ню Йорк. Състоянието му в момента не е известно. 48-годишната рок звезда е бил в средата на песента Sweet Dreams, когато подпорите на гигантските пистолети паднаха.\n Менсън опитал да се катери по тях. Няколко души се втурнаха към сцената да му помагат. След падането концертът е прекратен. Музиката е спряла и всичко е потънало в мрак. Не е ясно какво се случва със супер звездата. \n   \n   \n", "date": "2017.10.01", "title": "Голяма трагедия с Мерилин Менсън се случи по време на концерт, състоянието му е неизвестно (СНИМКИ/ВИДЕО)"}
{"url": "https://www.blitz.bg/stsena/stivn-king-obyasni-zashcho-se-provali-tmnata-kula_news547490.html", "text": "Писателят Ситъвн Кинг обясни защо според него филмът по „Черната кула“ не е имал успех, съобщи Screen Rant, цитирани от Факти бг. Филмът излезе през тази година, като главните роли в него изпълниха Матю Макхонакхи и Идрис Елба. Той обаче регистрира незадоволителни приходи и беше отхвърлен от критиката.\n „Голямото предизвикателство беше да се направи филм по серия от книги, дълга 3000 страници. Другият проблем беше да направим филмова адаптация, подходяща за 13-годишни, на книги, които са пълни с насилие и тежки сцени. Това трябваше да бъде преодоляно, макар и да смятам, че сценаристът Авива Голдсман свърши много добра работа. Сценарната част на книгата беше превърнат в нещо, за което смятах, че ще е добър филм. Да, в момента се работи по сериал. Той трябва да е пълен ребут. Ще видим как ще се получи“, заяви Кинг. \n Той допълни, че обича всяка филмова адаптация по своите романи. Все пак в миналото писателят е изразявал несъгласие с някои от филмите по работите си. \n", "date": "2017.10.01", "title": "Стивън Кинг обясни защо се провали \"Тъмната кула\""}
{"url": "https://www.blitz.bg/analizi-i-komentari/kataloniya-glasuva-krvav-stsenariy-za-nezavisimostta-na-barselona_news547444.html", "text": "Съдбата на Каталония до голяма степен зависи от поведението на силоваците. Местната полиция има заповед от Мадрид да не допуска провеждането на референдума, но много полицаи сами се обявяват за независимост или поне за правото на глас. Какви са прогнозите за развой на ситуацията?\n Мадрид не е подкрепян от международната общност \nМадрид се намира в много неприятна ситуация: официално референдумът е признат за неконституционен, на полицията (федералната и местната) е дадена заповед да не допуска отваряне на избирателните секции за гласуване. Но проведената наскоро силова операция по задържането на ръководното ядро на организаторите на референдума и изземането на бюлетини не помага за умиротворяването на обществото. В Барселона протестират студенти, на улиците всеки ден са между 20 000 и 80 000 души. Това е сила, която не трябва да бъде игнорирана.   \nСитуацията се усложнява от това, че ЕС се дистанцира от конфликта в Испания, наричайки го вътрешен. В едно от малкото изявления по въпроса на 14 септември председателят на Европейската комисия жан-Клод Юнкер предупреди, че ще разгледа решението на Конституционния съд на Испания и испанския парламент, преди да признае декларацията за независимост от Каталония, и напомни, че ако Каталония трябва да стане независима, то тя ще бъде извън Съюза и ще трябва да се бори за членство.   \nНо това е само половината беда: забраната на референдума в Каталония е критикувана и от независимите експерти от ООН. Дейвид кей и Алфред де Зайас заявиха, че опитите за предотвратяване на референдума в Каталония може да доведат до нарушаване на човешките права, „затруднявайки дискусията в критичен момент за испанската демокрация“, Интересно, защо същите експерти мълчаха, когато ставаше дума за Крим.   Силоваците между чука и наковалнята \nПри тези условия развоят на ситуацията ще зависи от поведението на силоваците. В Каталония има две полиции – федералната Guarda Civil и местната Mossos de Esquadra, която се намира под двойно подчинение – на каталонското правителство и на Guarda Civil. \nВъв връзка с предстоящите събития ръководството на Mossos de Esquadra заяви, че приоритет ще са заповедите на Мадрид. Но всичко е само на хартия. Португалският вестник Diario de Noticias взе интервю от двама представители на местната полиция. Алберто Донер е полицай от 2010 година. Той казва, че оглавява в Mossos de Esquadra движението „за независимост“. „Първо съм демократ и уважавам волята на онези, които искат да гласуват“, казва Донер и добавя, че „ще гарантира свободното протичане на изборите, избягвайки безредиците“. \nДругият полицай е Хосеп Микел Милагрос. Той е представител на профсъюза на автономните полиции на Каталония. „Намираме се между чука и наковалнята. Тази ситуация никак не ни харесва, все пак сме граждани на Каталония“, казва той.  Да добави, че има още и градска полиция на Барселона  - Guardia Urbana. Тя също е внушителна сила, нейните подразделения днес особено се забелязват по улиците на града.  Какво ще се случи след 1 октомври? \n„Не съм политик, но е ясно, че каталонското общество като цяло вече не чувства, че е част от Испания“, казва Хосеп Милагрос. Много е вероятно, ако има кръвопролития, местната полиция да се откаже да изпълнява заповедите на координационния център и тогава ситуацията ще излезе извън контрол.   \nТогава не е изключено и едностранно провъзгласяване на независимост. Впрочем то не е изключено и при мирния развой на събитията. Това казва експертът професор по право в Автономния университет на Барселона Рафаел Аренас Гарсия. Той заяви пред AFP, че в този случай Мадрид ще трябва незабавно „да арестува Карлес Пуджемон (премиерът на Каталония)“. В света това ще има негативна оценка, като смачкване на демокрацията, и „всички ще заговорят за защита на демокрацията от репресивната държава“, казва Енрика Мило, представител на централното правителство на Каталония, цитирана от AFP. \nДруг вариант за развой на събитията са преговорите след гласуването и търг за предоставянето на повече власт на регионалното правителство и подобряване на финансирането (На Каталония се падат 19% от бюджета на страната, но в региона се връщат само 5%). \n  \nТретият сценарий е разпускане на парламента и предсрочни избори в Каталония. Според поддръжниците на независимостта, това може да им даде по-голямо мнозинство в състава на следващия парламент, което може да продължи борбата за отделяне. Вариант с предсрочните избори ще има и в случай на гласуване против независимостта, макар и много експерти да прогнозират, че хората просто няма да отидат до избирателните урни и поддръжниците на независимостта ще спечелят референдума.   Превод и редакция: БЛИЦ \n", "date": "2017.10.01", "title": "Каталония гласува! Кървав сценарий за независимостта на Барселона?"}
{"url": "https://www.blitz.bg/svyat/silno-zemetresenie-razlyulya-kolumbiya_news547491.html", "text": "\n Земетресение разлюля Колумбия. Трусът удари северната част на страната с магнитут 5.7 по скалата на Рихтер. Това сочат данни от Европейския сеизмологичен център. \nИнформация на центъра сочи, че епицентърът на земетресението е на 43 км северно от град Букамаранга. \nТрусът е на дълбочина 128 км. Няма данни за пострадали хора от природната стихия, не е известно да има жертви и щети. \n \n", "date": "2017.10.01", "title": "Силно земетресение разлюля Колумбия"}
{"url": "https://www.blitz.bg/svyat/nasha-gurbetchiyka-trgnakh-si-ot-angliya-i-tsyal-zhivot-shche-szhalyavam-che-ne-ostanakh-da-bera-yagodi-tam_news547308.html", "text": "От начало бях убедена, че ще се справя бях предупредена за това от какво се състои работата но когато пристигнахме реалността бе друга. Настаниха ни е порт-кабина заедно с още 2 двойки с който деляхме една стая и т. н, казва българка в сайта spodeli.net.\n Баните, тоалетните и кухнята бяха общи на може би 20-30 метра от кабината. Работата беше изморителна и тежка (но пари се вадеха) Бяхме бавни берачи на ягоди и аз и приятеля ми но все пак се справяхме. Обаче дойде един момент в които нямаше достатъчно работа за всичките 300 човека и започнаха един по един да ни махат. \n Въпрос на време бе да махнат и нас затова решихме да се преместим в Лондон и така след почти 2 месеца работа напуснахме фермата и с всички пари който имахме се отправихме към Лондон. \n Отседнахме при наши познати за няколко дни докато намерим квартира подходяща за финансите който имахме, аз щях да чистя къщи и момчето ми да работи строителство но за целта трябваше да премине през CNC тест или нещо подобно, който тест обаче изискваше време и пари. Бяхме се отчаяли много но в този момент ни изкочи предложение за работа на флаиери. Естествено веднага приехме, нямахме избор! \n Преместиха ни в друг град и веднага започнахме.. Първите няколко дни бяха що годе добре разнасяхме по 1000 флаиера за неопределено време от деня на различни райони и минавахме по горе-долу 20 мили на ден пеша.. След няколко дни обаче краката ни се превърнаха буквално в гъби, появиха се ужасни болки, отичане и т. н \n Беше много страшно вали, гърми ти си навън и разнасяш флаиерите. Изкарах 2 седмици на тази работа и започнах да търся вариянт да се прибера в България. \nПриятеля ми искаше да остане но пък не искаше и да си тръгвам сама. В крайна сметка се прибрахме и съжалявахме като луди, че сме си тръгнали от фермата. \n Точно седмица след прибирането ни в България съжалявах адски много, че съм решила да се прибера. Надявам се всички който четат това да ме разберат правилно! Каквото и да ни се случваше там бяхме много по добре от тук, там може да се трепехме като животни но поне когато влизахме в магазина задоволявахме изцяло нуждите си. не сме се лишавали от нищо и знаехме за какво работим. Затова не се подавайте на носталгия и трудности НЕ СЕ ПРЕДАВАЙТЕ ЛЕСНО КАТО МЕН. Цял живот ще съжалявам, че поисках да си тръгна А можеше да сме толкова добре там сега. \n", "date": "2017.10.01", "title": "Наша гурбетчийка: Тръгнах си от Англия и цял живот ще съжалявам, че не останах да бера ягоди там!"}
