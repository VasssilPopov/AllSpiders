{"url": "https://www.blitz.bg/svyat/prodlzhava-koshmart-v-kaliforniya_news563677.html", "text": "Огнената стихия, която бушува вече цяла седмица в южната част на американския щат Калифорния, все още не е овладяна от пожарникарите, а силните ветрове през уикенда заплашват да допринесат за разрастването на пламъците, пише вестник USA Today.\nНационалната метеорологична служба издаде предупреждение с червен код за части от окръг Сан Диего, като най-силните ветрове се очакват в планините и в долината. \nСъщевременно синоптиците съобщиха, че не се предвиждат никакви валежи в района. Условията в южната част на щата Калифорния остават опасни заради сухата почва и високите температури, предупредиха компетентните органи. \nПредварителните оценки показват, че в окръг Вентура пламъците са изпепелили 143 акра земя, а в района на Лос Анджелис – около шест хиляди акра земя.\n", "date": "2017.12.09", "title": "Продължава кошмарът в Калифорния"}
{"url": "https://www.blitz.bg/layfstayl/za-damite/mlada-krasavitsa-pravya-seks-s-prizratsi-i-privideniya-zhestoko-e-video_news563566.html", "text": "27-годишна жена от Великобритания разказва, че без проблем може да се свързва с отвъдното, влизайки в контакт с привидения. Освен това, Аметист Реалм, която живее в английския град Бристъл, твърди, че може да прави секс с пришълците от ония свят, пише Езорейтер.\nПо думите на британката, тя прави секс с най-малко 20 призраци и фантоми. При това на нея толкова много й харесва, че въобще се е отказала от мъжете от плът и кръв. В момента тя мечтае да намери единствения и неповторим призрак, с който да прекара остатъка от живота си, а после да се присъедини към него и в отвъдното.   \nЗа своите специфични секс предпочитания Аметист разказа на зрителите в британското предаване „This Morning“. Водещите Филип Шофилд и Холи Уилоби разбраха от Реалм, че сексът с привидения и призраци, въпреки безграничността на чувствата, все пак е доста сходен с този с живите хора: всеки фантом партньор има своя енергия, която трябва да съвпадне с енергията на Реалм, за да може отношенията да продължат дълго. \nЖената разказа още, че най-дългата ѝ връзка с призрак продължила 3 години. След това обаче любовниците се разделили по взаимно съгласие. Оттогава \nАметист се надява да се срещне с дух, който да я направи щастлива завинаги – преди и след смъртта. За съжаление, засега търсенето не се увенчава с успех. \nИнтересно е, че първите „паранормални“ отношения на британката са започнали преди 7 години, когато тя възнамерявала да се омъжи за истински мъж. Реалм и годеникът ѝ наели къща, там обаче Реалм почувствала, че в новото жилище има нещо свръхестествено. Когато веднъж годеникът заминал на командировка, жената се съблякла чисто гола и успяла да съблазни призрака. \nИменно тя, по думите ѝ, го е съблазнила, а той не ѝ досаждал. Случилото се толкова се харесало на британката, че не минало много време и тя изгонила мъжа си, за да остане насаме с новия си мистичен партньор. \nАметист уточнява за зрителите, че никога не е виждала своите партньори, но прекрасно чувство техния допир, ласки, енергия и всичко останало, което не може да бъде изразено с думи. Превод и редакция: БЛИЦ \n  \n", "date": "2017.12.09", "title": "Млада красавица: Правя секс с призраци и привидения, жестоко е! (ВИДЕО)"}
{"url": "https://www.blitz.bg/svyat/amerikanski-status-6-sashch-podgotvyat-otgovor-na-ruskoto-yadreno-torpedo_news563511.html", "text": "През изминалата седмица американската Агенция за авангардни разработки DARPA избра подизпълнител за програмата Hunter (Ловец) – система, способна да създава локални ядрени апокалипсиси.\nВ търга победи корпорацията Northrop Grumman, на която в рамките на проекта й предстои да разработи система за доставка на не назован „полезен товар”. \n  \nСпециализирани американски издания твърдят, че „Ловец” може да се използва за разузнаване, миниране и борба с подводници. Изказват се и по-смели предположения. \n  \nСпоред американски експерти обаче, проектът Hunter има пряко отношение към вече обявената програма за създаване на свръхголемия безпилотен подводен апарат Orca Extra-Large Unmanned Underwater Vehicle (XLUUV). В началото на октомври т.г. Пентагонът чрез конкурс възложи на компаниите Boeing и Lockheed Martin да проектират първите опитни образци на апаратите Orca („Косатка\") срещу сумите съответно 43,2 и 42,3 милиона долара. Според медии, апаратът може да достигне в дължина до 40 метра и Пентагонът възнамерявал да закупи 9 броя от този апарат. \n  \nВръзката между Orca и Hunter е там, че става дума грамаден дрон да пренася автономни дронове, действащи самостоятелно без връзка с центъра за управление. Този проект може да повлияе върху стратегическия баланс на силите между Русия и НАТО, тъй като необитаемата платформа „Косатка” многократно увеличава бойния радиус на морските безпилотни системи (напр. „Ловец”). \n  \nСъдейки по наличните информации, радиусът на „Косатка” може да достигне 12 хиляди км, а автономността за плаване е няколко месеца. \n  \nBoeing предлага за силова установка да се използва дизел-електрическа схема: двигателят и оборудването да се захранват с електроенергия от акумулатори, които периодично да се зареждат от дизелов агрегат. \n  \nВ американски форуми се обсъжда и хипотетичната идея „Косатката” да се използва за нанасяне на ядрени удари по бреговата инфраструктура на противника. В тази схема намират място няколко малки дрона „Ловец”. \n  \nВсъщност САЩ възпроизвеждат в друго изпълнение руския подводен апарат „Статус-6”, който на дълбочина 1000 м преодолява разстояния до 10 хил км и нанася ядрени удари по бреговата инфраструктура. По същество РФ и САЩ разработват „оръжие за възмездие”, което ще употребят към края на ядрената война, обобщава ria.ru. \n  Превод и редакция: БЛИЦ \n \n", "date": "2017.12.09", "title": "Американски „Статус-6”: САЩ подготвят отговор на руското ядрено торпедо"}
{"url": "https://www.blitz.bg/svyat/tochka-v-istoriyata-premiert-na-irak-obyavi-kray-na-voynata-i-pobeda-nad-idil_news563643.html", "text": "Иракският премиер Хайдер ал Абади обяви края на войната с терористите от ИДИЛ и възстановяването на контрола на границата със Сирия, предаде АФП.\n\"Нашите въоръжени сили са установили пълен контрол над иракско-сирийската граница и с това ние обявяваме края на войната срещу ИДИЛ\", каза ръководителят на иракското правителство. \nТой добави, че Ирак е победил терористите чрез единство и решителност. Превод и редакция: БЛИЦ \n", "date": "2017.12.09", "title": "Точка в историята: Премиерът на Ирак обяви край на войната и победа над ИДИЛ"}
{"url": "https://www.blitz.bg/svyat/the-jerusalem-post-prezidentt-na-palestinskata-avtonomiya-nyama-da-provede-sreshcha-s-mayk-pens_news563642.html", "text": "Президентът на Палестинската автономия Махмуд Абас няма да се срещне с американския вицепрезидент Майк Пенс по-късно този месец, потвърди старши съветник от Рамала в събота, три дни, след като държавният глава Доналд Тръмп обяви значителни промени в американската политика по отношение на Ерусалим, пише вестник The Jerusalem Post, цитиран от агенция \"Фокус\".\nКато част от обиколката си в Близкия Изток, Пенс трябваше да се срещне с Абас през втората половина на декември. „Няма да има среща с Пенс, защото решението на САЩ премина червената линия“, заяви Майди ал Халиди, съветник по дипломатическите въпроси на Махмуд Абас. \n„Ще търсим нов посредник от нашите арабски съюзници и от международната общност, посредник, който може да помогне за постигането на двудържавно решение\", заяви на свой ред министърът на външните работи на Палестинската автономия. Същевременно от Белия дом уточниха, че Пенс „все още планира да се срещне с Абас по график\" и „смята, че би било контрапродуктивно да се откаже от срещата\". \nВ сряда в реч в Белия дом Тръмп призна Ерусалим за столица на Израел и обяви, че дипломатическото представителство на САЩ ще бъде преместено от Тел Авив в града. Американският лидер подчерта обаче, че остава привърженик на двудържавното решение на конфликта между израелци и палестинци\n", "date": "2017.12.09", "title": "The Jerusalem Post: Президентът на Палестинската автономия няма да проведе среща с Майк Пенс"}
{"url": "https://www.blitz.bg/svyat/nenormalna-istoriya-19-godishno-momiche-pochina-ty-kato-chetiri-bolnitsi-prenebregnakha-anoreksiyata-snimki_news563648.html", "text": "Аверил винаги е бил перфекционистка. Тя завършва Кралската гимназия в Колчестър с \"отличен\" и влиза в Университета на Източна Англия във Факултета по бизнес мениджмънт, пише Daily Mail.\nЗаради многото учене и стрес момичето често нямало време да яде и в резултат на това многото умора повлияла на телесното й тегло. На 18-годишна възраст тя тежала само 45 килограма. Тогава баща й отменил обучението й и я поставил в болница. \nМомичето прекарала около година в кабинета на разстройствата на храносмилателната система в Кеймбриджката болница. Индексът на телесна маса все още не отговарял на нормата, но лекарите решили да оставят момичето да се прибере вкъщи през август 2012 г. и да й позволят да се върне в училище. Аверлил е била последвана от местни специалисти от медицинския център в Норич, но до 20 септември тя отново е намалила теглото си до 42 килограма. \n \n \n \nКогато бащата на момичето Ник Харт и сестра й Имоген посетиха Аверил през декември 2012 г., те не могли да повярват на очите си: момичето загубило една трета от теглото си и тежало едва 30 килограма. Тогава разтревожените роднини отищли в същата болница в Кеймбридж, където студентката лежала около година. Те прегледали Аверил и не сметнали, че момичето трябва да се върне в болницата. \nТогава бащата взел съдбата на детето в собствените си ръце и повел дъщеря си на прегледи. Местни специалисти обещали да предприемат действия, но нищо не било направено. Чистачка открила Аверил в безсъзнание в университетската стая на 7 декември 2012 г. \n \n \n \nПървоначално Аверил е приета в университетската болница в Норфолк, но експертите нямали необходимото оборудване. В резултат на това специалистите в местната болница не могли дори да възстановят правилно момичето, което според доклада от късното разследване ускорило смъртта му. \nСамо 3 дни по-късно Аверил била прехвърлена в обществена болница в Кембридж Фълборн. Местните лекари не отчели спад в нивата на кръвната й захар, което било грешка. Четири дни по-късно Аверил починала. \n \n \n \nБащата на момичето съди всичките четири здравни заведения, а производството е започнало. Разследването за небрежност от страна на лекарите е провеждано пет години. От самото начало, представители на четирите здравни центрове са изтрили всички имейли, свързани с Аверил, и в хода на разследването си прехвърлят отговорността един на друг. Превод и редакция: БЛИЦ \n \n \n \n \n", "date": "2017.12.09", "title": "Ненормална история! 19-годишно момиче почина, тъй като четири болници пренебрегнаха анорексията (СНИМКИ)"}
{"url": "https://www.blitz.bg/goreshtite-novini/cnn-s-grandiozna-izdnka-obrka-blgariya-s-snimka_news563649.html", "text": "\n Рекламната статия, публикувана в CNN през тази седмица, съдържа любопитна грешка. Текстът, който представя 10 причини да посетим Пловдив \"преди да стане модерен\", е подкрепен от няколко снимки. Една от тях е карта, на която е отбелязано местоположението на България в Европа и на Пловдив в България, пише podtepeto.com \nГрадът ни е отбелязан коректно, но на картата на Европа е маркирана Румъния, под надпис \"Bulgaria in Europe\", тоест \"Къде е България в Европа\".  \nСамата статия представя Пловдив като интересен град с много скрити и неочаквани ценности за туристите. \nВ последните години множество световни медии пишат за града ни, като интересна туристическа дестинация, което вероятно допринася за ръста на посетителите в Пловдив.\n \n", "date": "2017.12.09", "title": "CNN с грандиозна издънка! Обърка България с... (СНИМКА)"}
{"url": "https://www.blitz.bg/politika/britanskoto-ministerstvo-na-otbranata-s-rusiya-sme-v-sstoyanie-na-khladna-voyna_news563650.html", "text": "Британският министър на отбраната Гавин Уилямсън каза, че в момента Русия и Обединеното кралство са в състояние на \"хладна война\", пише DailyMail.\nСпоред него Русия се бори в различни посоки, по-специално, опитвайки се да \"навреди на интересите на Великобритания\". \n\"Русия води война срещу Великобритания на няколко нива. Ние сме в състояние на хладна война, но в която Русия се опитва невероятно да навреди на британските интереси \", заяви Уилямсън. \nСпоред него \"методите на войната се променят\", Русия ще използва \"всякакви средства за подкопаване на британските и западните интереси\". \nПо-рано британският заместник-външен министър Алън Дънкан заяви, че Лондон ще продължи диалога с Москва, без да крие различията. Превод и редакция: БЛИЦ \n", "date": "2017.12.09", "title": "Британското министерство на отбраната: С Русия сме в състояние на \"хладна война\""}
{"url": "https://www.blitz.bg/layfstayl/kameliya-vzrivi-efira-grdite-y-izskochikha-po-vreme-na-intervyu-a-vodeshchata-snimki-18_news563574.html", "text": "Фолк дивата Камелия нажежи страстите в мрачната съботна сутрин. Хитовата изпълнителка, която не пропуска да демонстрира прелестите си, цъфна в студиото на bTV по спортен екип, за да разкаже за двумесечното си турне зад Океана.\nСлучайно или не обаче, тя бе забравила да си сложи сутиена. \nНе беше закопчала и ципа на горнището си и гърдите й лъснаха за пореден път, този път в национален ефир. \nЗа да демонстрира пред всички, че няма целулит и не е качила килограми, въпреки двумесечния си престой в Щатите, певицата бе готова да остане по бикини и да покаже стегнат бедър, но се отказа и заголи само коремче. \nВидимо отпочинала и с хубав тен, певицата не спря да пръска сексапил. \nВ един момент успя да смути дори водещата Петя Дикова. „С това деколте да не мислиш, че ми е лесно”.  \n \n", "date": "2017.12.09", "title": "Камелия взриви ефира! Гърдите й изскочиха по време на интервю, а водещата... (СНИМКИ 18+)"}
{"url": "https://www.blitz.bg/svyat/eto-kakvo-se-sluchi-s-ostankite-na-general-slobodan-pralyak-koyto-se-otrovi-v-khaga_news563599.html", "text": "Останките на бившия лидер на босненските хървати Слободан Праляк, който се самоуби при произнасяне на присъдата му за военни престъпления в Международния трибунал, са били кремирани тайно в Загреб в четвъртък. Това се е случило в присъствието само на няколко най-близки роднини и приятели, предава хърватската телевизия ХРТ.\n При аутопсията бе установено, че Праляк се е отровил с цианид. Тялото му бе прехвърлено от Хага в Загреб, а за кремирането му не е съобщено дори на сайта на гробището Мирогой в хърватската столица. \nПреди две години Праляк написа прощално писмо, в което посочи последното си желание - да не бъде погребван, а пепелта му да бъде разпръсната в Мирогой. В понеделник в 12 часа е предвидена възпоменателна церемония за Праляк в концертна зала \"Ватрослав Лисински\" в Загреб, а по-късно ще бъде отслужена и меса в негова памет.  \n", "date": "2017.12.09", "title": "Ето какво се случи с останките на генерал Слободан Праляк, който се отрови в Хага"}
{"url": "https://www.blitz.bg/analizi-i-komentari/prezidentt-trmp-sashch-spechelikha-dve-svetovni-voyni-i-postavikha-komunizma-na-kolene_news563610.html", "text": "\n Американският президент Доналд Тръмп в реч пред свои привърженици във Флорида нарече САЩ нация, която е победила в две световни войни и е поставила комунизма на колене, предаде телевизионният канал Fox Business. \n\"Ние сме нация, която прокопа Панамския канал, спечели две световни войни, изпрати човек на Луната и постави комунизма на колене\", заяви Тръмп. \nСлед това той се обърнал към привържениците си с ободряващи призиви, отбелязва  \nFox Business. Превод: БЛИЦ \n \n", "date": "2017.12.09", "title": "Президентът Тръмп: САЩ спечелиха две световни войни и поставиха комунизма на колене!"}
{"url": "https://www.blitz.bg/goreshtite-novini/zhestoko-otmshchenie-spetsialni-chasti-likvidirakha-bandata-na-idil-ubila-ruskite-dobrovoltsi-v-deyr-ez-zor-snimki-18_news563612.html", "text": "Тази седмица обучената от руски военни сирийска специална група „Ловци на ИДИЛ“ откри и ликвидира банда екстремисти от „Ислямска държава“ заедно с техния главатар, ръководил отвличането на двамата руски доброволци Роман Заболотний и Григорий Цуркан в района  Дейр ез-Зор. Това съобщи официалното медийно крило Isis Hunters.\nЗа потвърждение на думите си „Ловците на ИДИЛ“ разпространиха снимки, доказващи ликвидирането на терористите.   \n„Възмездие: Ловците на ИДИЛ намериха и ликвидираха лидер и група наемници на ИДИЛ, които по-рано плениха и убиха нашите двама руски братя“, се казва в съобщението. \n„Специалната операция е била проведена северно от Абу Кемал в региона на Ефрат в провинция Дейр ез Зор“, уточняват сирийците.   \n  \n \n", "date": "2017.12.09", "title": "Жестоко отмъщение: Специални части ликвидираха бандата на ИДИЛ, убила руските доброволци в Дейр ез Зор (СНИМКИ 18+)"}
{"url": "https://www.blitz.bg/obshtestvo/kultura/bolen-zb-prati-nositelyat-na-oskar-irzhi-mentsel-v-koma-sstoyanieto-mu-e-mnogo-tezhko_news563614.html", "text": "\n Носителят на Оскар – чешкият режисьор Иржи Менцел е в много тежко състояние в болница. Той е в реанимацията на пражка болница, където го поддържат в изкуствена кома. \nВсичко започнало съвсем невинно. Прези два месеца 79-годишният Менцел усеща сибна болка в зъбите. Пил обезболяващи с надеждата, че ще мине от само себе си. Вместо облекчение започнали да го болят ушите и главата. Накрая се оказало, че мозъкът на режисьора е бил атакуван от агресивен менинкоков вирус. \nБлизки на режисьора разкриват, че той сам е причинил състоянието си. Не отишъл на лекар и не взел антибиотик. \nСлед шест седмици тялото му отказало и режисьорът припаднал в дома си. \nМенцел е опериран на другия ден и от 20 ноември досега е поддържан в изкуствена кома. Състоянието му продължава да е критично с опасност за живота. Превод БЛИЦ   \n \n", "date": "2017.12.09", "title": "Болен зъб прати носителят на Оскар Иржи Менцел в кома, състоянието му е много тежко"}
{"url": "https://www.blitz.bg/obshtestvo/kultura/dva-chasa-predi-da-umre-aktort-leonid-bronevoy-poiskal-neshcho-eto-poslednoto-mu-zhelanie_news563615.html", "text": "\n Два часа преди смъртта си руският актьор Леонид Броневой помолил да му купят сладолед. За това разказа актрисата Елена Шанина. Тя последна е говорила с него. \n \"Представяш ли си - сладолед ми се прияде! Изпратих момчетата да ми купят\", й казал по телефона 89-годишният актьор. \n \"Не е за вярване какво обикновено детско желание е това. Оставил е зад гърба си и забравил напълно за огромните актьорски амбиции и си поискал сладолед\", разказва Шанина. \n Тя припомня че последното желание на бившия директор на театъра \"Ленком\" - Екимян, било да похапне варени картофи. Антон Павлович Чехов пък поискал да пие шампанско. \n Легендарният Леонид Броневой ще бъде погребан на Новодевичите гробища в Москва. \n", "date": "2017.12.09", "title": "Два часа преди да умре актьорът Леонид Броневой поискал нещо, ето последното му желание"}
{"url": "https://www.blitz.bg/foto/praznichnata-vakkhanaliya-neka-da-zapochne-britantsite-pikha-i-se-bikha-po-sluchay-nastpvaneto-na-koleda-i-nova-godina-snimki_news563588.html", "text": "Наквасени британци показаха истинския си празничен дух в петък вечер, давайки старт на сезона на всенародните гуляи по случай Коледа и Нова година.  Купонджийте започнаха празненствата в гащеризони и костюми, а малко по-късно медиците от бърза помощ започнаха да пристигат, за да прибират препилите и сбилите се, пише в. \"Сън\".\nСнимките са от улиците на Нюкасъл и Бристъл. На тях се вижда как местните посрещат началото на почивните дни. \n  Превод и редакция: БЛИЦ \n \n", "date": "2017.12.09", "title": "Празничната вакханалия нека да започне! Британците пиха и се биха по случай настъпването на Коледа и Нова година (СНИМКИ)"}
{"url": "https://www.blitz.bg/svyat/arkheolozi-napravikha-senzatsionno-otkritie-v-luksor-snimka_news563624.html", "text": "Египетски археолози откриха гробниците на две знатни личности от 18-ата древноегипетска династия в Луксор, съобщават световните осведомителни агенции.\nЕгипетският министър по въпросите на паметниците на културата Халед ел Анани Ез направи съобщението за откритието в Луксор, град, прочут с богатството си на древни находки. \n  \nВ гробниците има мумии, статуи, глинени съдове и цветни надписи. \nЕдната гробница има пет входа, водещи към правоъгълна зала. В нея са открити дървени погребални маски, глинени съдове и мумия, завита в платно. \nВтората има четири камери и съдържа части от дървени ковчези и други артефакти. \n  \nФараоните от 18-ата древноегипетска династия управлявали преди около 3500 години.\n", "date": "2017.12.09", "title": "Археолози направиха сензационно откритие в Луксор (СНИМКА)"}
{"url": "https://www.blitz.bg/svyat/amerikanski-kongresmen-podava-ostavka-zaradi-seksualen-tormoz-nyama-da-povyarvate-kakvo-e-pravil_news563559.html", "text": "\n Американският конгресмен Трент Франкс обяви вчера, че подава оставка незабавно, след като етичната комисия на Камарата на представителите започна разследване срещу него за сексуален тормоз. \n  \nТой обяви първоначално, че ще се оттегли в края на януари, но измести тази дата напред, след като съпругата му е била приета в болница. \n  \nФранкс казва, че никога не е оказвал принуда или опитвал да осъществи сексуален контакт със свои колежки, а е разказал на две свои подчинени служителки как с жена си имат близнаци, които са родени от сурогатна майка и това според него ги е накарало да се почувстват неловко. \n  \nБивша сътрудничка на Трент обаче заяви пред АП, че конгресменът неколкократно я е увещавал да износи бебето му, като дори й е предложил 5 млн. долара да стане сурогатна майка.\n", "date": "2017.12.09", "title": "Американски конгресмен подава оставка заради сексуален тормоз, няма да повярвате какво е правил"}
{"url": "https://www.blitz.bg/svyat/elena-poptodorova-kaza-kakvo-shche-stava-s-yerusalim-ottuk-natatk_news563558.html", "text": "Ерусалим е на света. Той е на всички ни. Той е християнски, мюсюлмански, еврейски. Това далеч не облекчава реакциите, които са подсилени за Ерусалим, като място на целия свят. Занапред ще става още по-сложно. Това каза Елена Поптодорова, коментирайки решението на президента на САЩ Доналд Тръмп да признае Йерусалим за столица на Израел.\nТя обясни, че всеки шест месеца президентът на САЩ е подписвал решение за отлагане на влизането в сила на резолюцията, която урежда статута на Израел. „Свикнали сме на блокаж на преговорите за мир, на усилия за преговори. Но Тръмп разклати лодката“, добави тя. \nСпоред нея, по-важно е да се търси решение, отколкото да се поддържа инерция и статуквото. „Статуквото е смразяващо за напредъка. Ще минем през един много напрегнат обострен период, но това ще е своеобразен стимул, ще инжектира енергия. Трябва да се готвим обаче за негативни последици“, добави тя. \nСъщо така, решението на Тръмп дава основание на ХАМАС, което се бе примирило с водещата роля на ФАТАХ в палестинските територии, да претендира, че меките мирни мерки не помагат, нужна е сила. \nПоптододова поясни още, че решението за Йерусалим е последователното антиОбама поведение на Тръмп. По време на предизборната кампания цялата му реторика бе насочена срещу преразглеждане на решенията на Обама, припомни тя. \n„През 2016 в ООН за първи път се прие резолюция срещу Израел. Това не се бе случвало десетки години благодарение на ветото на САЩ. Тогава Обама обаче прие резолюция против израелските селища. Тогава Тръмп изригна срещу това решение. Затова тук няма изненади“, каза още дипломатката. \nПоптодорова пак подчерта, че решението на Тръмп ще доведе до „максимално изливане на негативна енергия, ще има сблъсъци, ще се премине на религиозна основа“. „Това обаче ще премине и трябва да се захващаме на работа. Иначе, позицията на ЕС е за две държави. Но как? Израел няма да се откаже от искането си за сигурност. Няма друг държава в ООН, която пряко да е заплашвана с унищожение“, каза още тя. \nПопитана за престоя си в Полша, Поптодорова каза, че не поглежда назад. По думите ѝ, имало \"е злоупотреба с една нелепа случайност\". \n", "date": "2017.12.09", "title": "Елена Поптодорова каза какво ще става с Йерусалим оттук нататък"}
{"url": "https://www.blitz.bg/razvlechenie/tova-sa-pet-ot-nay-krasivite-golf-igrishcha-v-sveta_news563580.html", "text": "\n Старото игрище в Сейнт Андрюс (Шотландия) \n Започнете обиколката от родното място на голфа в Шотландия в Старото игрище \"Сейнт Андрюс\", управляванж от Кралския голф клуб \"Сейнт Андрюс\". \nСлед игра на емблематичното игрище, се отправете към известния Old Course Hotel и се потопете в Kohler Waters Spa, след което се пригответе за изискана вечеря в техния реномиран ресторант Road Hole. \n The K Club (Ирландия) \n \n Двете игрища, с 18 и 36 дупки, са проектирани от Арнолд Палмър. След това се отправете към техния спа център за кална баня или се отбийте в бара, за да изпиете чаша уиски. \n Kauri Cliffs (Нова Зеландия) \n \n То се появи на голф картата през 2000 година и до ден-днешен е основна атракция. \nОт хълмовете се открива неповторим изглед към Тихия океан, а величественият пейзаж осигурява спиращи дъха гледки. Тук има дори ферма, която произвежда месо и зеленчуци. \n Heritage Le Telfair (Мавриций) \n \n Трудно е да съсредоточите поглед върху топката, при положение че сте заобиколени от величествените планини и Индийския океан. \nАко не ви се играе голф, наблизо има резерват, в който можете да опитате сафари или да се отдадете на отпускащ масаж. \n Остров Laucala (Фиджи) \n \n С вулканичен фон и стъпаловидни скали, които се спускат до Тихия океан, играчите тук са поставени пред различни предизвикателства на терена. \nА гледката, която се открива, е просто несравнима.  \n", "date": "2017.12.09", "title": "Това са пет от най-красивите голф игрища в света"}
{"url": "https://www.blitz.bg/blits-tv/bashcha-narita-deteto-si-kato-chaynik-zashchoto-to-ne-mozhe-da-stoi-pravo-na-led-video_news563578.html", "text": "Баща е разследван от полицията, след като нарита малкия си син за това, че той не може да стои прав на лед. Инцидентът е бил заснет от прозорец на разположена на близо сграда, пише в. \"Метро\".\nСлучката е станала в Бишкек, столицата на Киргизстан. \nРитникът на таткото е толкова силен, че детето започва да се пързаля по заледения тротоар.    Превод и редакция: БЛИЦ \n", "date": "2017.12.09", "title": "Баща нарита детето си като чайник, защото то не може да стои право на лед (ВИДЕО)"}
{"url": "https://www.blitz.bg/svyat/avtobus-se-preobrna-v-san-frantsisko-ima-mnogo-raneni-video_news563583.html", "text": "29 души са пострадали, след като автобус се е преобърнал в американския град Сан Франциско, щата Калифорния, съобщава Mercury News, като се позовава на информация от противопожарните служби на града.\n„20 души са били приети в местните болници, като състоянието на четирима от ранените е сериозно. Девет души са получили наранявания от средна степен. 16 човека са с незначителни травми“, съобщават в „Туитър“ от противопожарните служби на Сан Франциско.\n Посочва се, че автобусът е собственост на частна компания, като е превозвал пътници за празненство в друга част на щата. \nШосето, на което е станал инцидента, временно е затворено. \nОт полицията предупредиха шофьорите да използват обходни пътища в района. \n \n", "date": "2017.12.09", "title": "Автобус се преобърна в Сан Франциско, има много ранени (ВИДЕО)"}
{"url": "https://www.blitz.bg/svyat/prvo-v-blits-skandal-s-blgarski-perverznik-v-angliya-napada-sami-zheni-i_news563517.html", "text": "\n Сексуален насилник, който набелязвал самотни жени във Фавърхам и Уитстейбъл бе арестуван, след като шефът му го разпознал от записи на охранителрни камери, пише KentOnline. Българинът Цветан Тодеров (навярно \"Тодоров\" - б. прев.) живеел в апартамент над местен бар, където работел, а също и провеждал атаките си. \nКогато полицията разпространила записите, неговият шеф го разпознал и сигнализирал. \nСлед като бил открит, в местния участък се оплакала още една жертва на 27-годишния източноевропеец. \nСега той е в ареста и навярно ще получи 28 месеца, след като признал извършването на две сексуални нападения и три акта на ексхибиционизъм на публично място. \nСъдия Хидър Нортън каза: \"Тези нападения са станали във време и обстоятелства, когато жертвите са били сами и е нямало никого наоколо - в метро и алеи в парка.\" \nПрез август \"Тодеров\" последвал една от жертвите си до Стейшън Роуд във Фавърхам, сграбчил я изодзад и я притиснал за стена. Жената обаче го настъпила по крака и успяла да се измъкне. \nМесец по-късно той извършил още едно нападение. Той съборил жената на земята, но до изнасилване не се стигнало, само си го показал и й казал, че ще правят секс. \nПерверзникът извършвал и ектове на ексхибиционтизъм на Кромуел Роуд в Уитстейбъл. \nПред съда той казал, че няма обяснения защо е извършвал всичко това и чувства силни угризения. Превод: БЛИЦ \n \n", "date": "2017.12.09", "title": "Първо в БЛИЦ! Скандал с български перверзник в Англия, напада сами жени и..."}
{"url": "https://www.blitz.bg/svyat/severna-koreya-otnovo-se-zakani-na-sashch_news563593.html", "text": "Северна Корея разкритикува САЩ за съобщенията за налагане на морска блокада на страната, съобщи Йонхап. По-рано държавният секретар на САЩ Рекс Тилърсън намекна, че може да бъдат блокирани търговските връзки на страната. От Северна Корея обявиха, че това представлява нарушаването на суверенитета на страната.\n Според Пхенян САЩ се опитват да потиснат икономиката на държавата. „Има план за ескалиране на политическата и икономическата блокада на Северна Корея“, се казва в материал на севернокорейската държавна агенция. \n Отбелязва се, че според законите на ООН, подобна блокада в мирно време би представлявала „незаконна инвазия“. От КНДР обявиха, че при подобни действия са готови на безмилостен отговор. \n Отношенията между САЩ и Северна Корея се обтегнаха отново през последните седмици. Това стана след последните ракетни тестове на Пхенян. Те предизвикаха нови санкции от страната на САЩ. \n", "date": "2017.12.09", "title": "Северна Корея отново се закани на САЩ"}
{"url": "https://www.blitz.bg/svyat/polsha-trgva-s-nov-premier-km-chelen-udar-s-es_news563518.html", "text": "\n Полските депутати приеха спорната съдебна реформа, която на практика им дава власт над избора на съдии, предаде „Ройтерс”. Мярката беше остро критикувана от ЕС, като Брюксел даже заплаши Варшава с отнемане на правото на глас. \n Последната дума имат Сенатът и президентът Анджей Дуда, но управляващите от консервативната „Право и справедливост” твърдят че радикалната промяна е единственият начин за прочистване на съдебната система от корупцията. За целта политическата квота в съдебния съвет ще придобие основна тежест, а голям процент от върховните съдии ще бъдат принудени да се пенсионират. \n \nПротест срещу законовите промени в Гданск Снимка: EPA\n Междувременно, Полша има и нов премиер, след като „Право и справедливост” принудиха Беата Шидло да подаде оставка. На нейно място идва министърът на финансите и икономическото развитие Матеуш Моравиецки. \n Въпреки задълбочаващия се конфликт с ЕС (откъдето идват критики за авторитарност и липса на солидарност с останалите страни членки), „Право и справедливост” се ползва с висок рейтинг заради ниската безработица, щедрото харчене в обществената сфера и непрекъснато демонстрираната от властта привързаност към традиционните католически ценности.Според анализатори, партийният лидер Ярослав Качински е предприел рокадата с цел намаляване на напрежението вътре в правителството в навечерието на три последователни изборни години. \n", "date": "2017.12.09", "title": "Полша тръгва с нов премиер към челен удар с ЕС"}
{"url": "https://www.blitz.bg/svyat/dyado-koleda-sshchestvuva-shche-povyarvate-i-vie-v-tova-kogato-vidite-tezi-snimki_news563522.html", "text": "\n Лапландия все още продължава да бъде най-вълшебното място, което да посетите през зимата, независимо дали сте обикновен турист или професионален фотограф. \n Не само, че е домът на звездното небе и ослепителните Северни сияния, но също така е дома на Дядо Коледа и неговите елени. Лапландия е най-приказната зимна дестинация. \n С наближаването на най-светлите празници и специално за тези от вас, които нямат възможност да посетят Лапландия, ние ви предлагаме да се потопите в разкоша, който предлага тази дестинация . \n Вижте този списък, който съдържа най-добрите снимки, уловили красотата на зимата в Лапландия. \n   Източник: \"Трафик\" \n", "date": "2017.12.09", "title": "Дядо Коледа съществува! Ще повярвате и вие в това, когато видите тези СНИМКИ"}
{"url": "https://www.blitz.bg/svyat/ne-draznete-sluzhitelite-v-mcdonalds-zashchoto-shche-vi-se-sluchi-tova-losho-neshcho-video_news563524.html", "text": "В пет часа сутринта в заведение на веригата за бързо хранене McDonald's в Ливърпул влезе гладен мъж и настоя за обедно меню. В заведението обаче е имало само менюта за закуска. В резултат се е разразил страшен скандал, пише в. \"Дейли Мейл\"\n Ненаспал се служител на ресторанта с празнични еленски рога на главата се е опитал вежливо да обясни на госта, че по това време пилешки хапки няма. Тогава гостът настоял за бекон, но в ресторанта и бекон нямало. Вследствие между посетителя и работника избухнал скандал.  \n В един момент служителят на McDonald's престанал да се кара, той заобиколил касата и внезапно нападнал клиента, удряйки го с глава. В момента кариерата на служителя във веригата за бързо хранене е под въпрос. Администрацията на ресторанта е започнала разследване.  \n  \n   \n", "date": "2017.12.09", "title": "Не дразнете служителите в McDonald's, защото ще ви се случи това лошо нещо (ВИДЕО)"}
{"url": "https://www.blitz.bg/svyat/krasivata-yana-zagina-pri-zverski-udar-s-mertsedes-stotitsi-plachat-za-neya-snimki_news563496.html", "text": "\n Известна чешка блогърка за козметика и стил загина при зверска катастрофа в град Оломоуц. Младата жена седяла на мястото до шофьора в суперлуксозен Мерцедес, който според свидетели буквално летял по пътя с изключително висока скорост. Колата се блъснала в стълб, Яна умряла на място. \nОт снимките на катастрофата се вижда, че тя е била наистина зверска, колата е била направо смазана. 46-годишният шофьор е приет в болницата с множество наранявания. \nДесетки оплакаха в интернет смъртта на красавицата Яна. \n„Не мога да повярвам, изпитвам огромна тъга. Ти беше моята сродна душа, ангел, който раздава усмивки. Не разбирам защо те няма вече, животът е несправедлив, ще ни липсваш много. Един ден ще се срещнем там горе, сбогом, моя сестричке”, пишеш във Фейсбук сестрата на Яна Катерина. Превод БЛИЦ \n", "date": "2017.12.09", "title": "Красивата Яна загина при зверски удар с Мерцедес, стотици плачат за нея (СНИМКИ)"}
{"url": "https://www.blitz.bg/svyat/zadrzhaniyat-saakashvili-shche-tryabva-da-seriozno-da-otslabva-eto-zashcho-snimka_news563539.html", "text": "Адвокатът на задържания вчера вечерта бивш грузински президент Михаил Саакашвили Руслан Чернолуцкий съобщи, че скандалния политик е обявил гладна безсрочна стачка. \"Саакашвили обяви гладна безсрочна стачка. Той също ще се противопоставя на всички опити за принудително хранене\", заяви адвокатът.\n Той добави, че ако съдът вземе решение за промяна на мярката за задържане на неговия клиент във вида на арест за срок от два месеца, Саакашвили \"ще продължи гладната стачка още по-жестоко\".  \nАдвокатът заяви още, че здравословното състояние на Саакашвили засега е удовлетворителни, но е бил посетен от медици заради високото си кръвно налягане. Самият Саакашвили в предадена на адвоката бележка твърди, че делото срещу него има политически характер и властите по този начин искат да изплашат украинците. Той призовава своите поддръжници да не се страхуват, а да участват в демонстрацията \"за импийчмънт\".  \nСъщо така станаха известни подробности около задържането на Саакашвили. Изясни се, че Саакашвили се е укривал в апартамента на своя поддръжник Юрий Покинборода,  който през 2015 и 2016 година е заемал поста ръководител на националната полиция в Луганска област.  \n  \nИсточник: http://rusvesna.su/news/1512797216\n", "date": "2017.12.09", "title": "Задържаният Саакашвили ще трябва да сериозно да отслабва, ето защо (СНИМКА)"}
{"url": "https://www.blitz.bg/svyat/frantsiya-dnes-se-sboguva-s-dzhoni-kholidey_news563535.html", "text": "На обяд в Париж музикалният идол ще бъде изпратен като национален герой. На церемонията ще присъства и френският президент Емануел Макрон. Кортежът ще тръгне от Триумфалната арка и ще стигне до катедралата Мадлен.\n", "date": "2017.12.09", "title": "​Франция днес се сбогува с Джони Холидей"}
{"url": "https://www.blitz.bg/svyat/ruskite-sili-za-sigurnost-likvidirakha-trima-dushi-planirali-atentati_news563544.html", "text": "Руските сили за сигурност ликвидираха три въоръжени лица в град Ставропол, които планирали да извършат терористични нападения на места с масова концентрация на хора. Това съобщи днес източник от правоохранителните органи в региона.\n \"Престъпниците бяха ликвидирани\", каза източникът. \n По-рано бе съобщено, че на територията на Ставропол е въведен режим на антитерористична операция с цел предотвратяване на атентат и силите за сигурност обкръжиха частен дом, където са се барикадирали тримата заподозрени. \n", "date": "2017.12.09", "title": "Руските сили за сигурност ликвидираха трима души, планирали атентати"}
