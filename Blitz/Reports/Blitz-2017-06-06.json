{"url": "https://www.blitz.bg/obshtestvo/angel-dzhambazki-izrigna-zashcho-dezinformatsionnite-kloaki-dnevnik-klubz-mediapul-dv-terminal3-mlchat-za-shveda-koyto-rita-v-glavata-kleknala-zhena_news519174.html", "text": "Евродепутатът Ангел Джамбазки написа гневен пост във фейсбук. Причината за недоволството му двуличието, Сорос и липсата на новини в определени медии. Ето целият му пост, без редакторска намеса.\n \"Ценности\", а? Този ретард е от това поколение \"мъже\", което беше отгледано с розови ценности и политическа коректност. \n Поколението \"мъже\", което видяхте онзи ден да бяга на тълпа от трима главорези и да си пази биричката, за да не се разлее при бягането. Мъжете, които разказваха пред камерите как точно е пищяло момичето, което ислямистите са клали пред очите им, но те не са можели да направят нищо. Защото убийците са били цели били трима, а те сами. Сами в една тълпа от има-няма стотина човека. \n Но друга ми е мисълта. Хвърлете поглед на електронните издания на Дневник, КлубЗ, Медиапул, ДВ, Терминал3 към този момент. За да НЕ видите това видео. Странно, нали? \n Когато клетия циганин изрита момичето в берлинското метро, същите тези дез-информационни клоаки изригнаха със заглавия тип \"Българин преби жена в Германия\". После се оказа, че \"българинът\", не е никакъв българин, а е чист циганин(ще ме прощавате за каламбура) и стана малко неудобно. Всъщност стана МНОГО неудобно, защо Сорос, Америка за България и прочее розови болшевики НЕ ДАВАТ ПАРИ, за да се пише за това, как циганин ритнал безпричинно непозната жена в метрото. Не. Тяхната политическа задача е съвсем друга. \n След това дойде блокадата на границата и немотивираното нападение в Бургас, извършено над възрастна жена на автобусна спирка. Появиха се информации, че извършителят е болен от шизофрения. \n Но тогава горните трибуни на грантовия розов болшевизъм взеха реванш. От сутрин до вечер бяха коментари, репортажи, анализи, сълзи, сополи, всичко на въоръжение, за да бъде разкрит и заклеймен българинът като насилник. Като пещерен човек. Като примат с анцунг \"Адидас\" и пакетче семки. \n Е да де, ама хубавецът долу не е българин. Швед е. Швед, европеец, който рита от воле в главата клекнала жена. С боц. \n И някак си няма как розовите да мъцнат. Не е удобно да се пише, още ги няма опорните точки, не са съгласувани с чичко Сорос и \"Америка за България\". Още не са разкрили извършителя като лице в амок, фен на Путин и Тръмп, крайно.десен тъп нацюга, бил бабички по границата и гласувал за Брекзит. \n Ех, клети розови болшевики, ех, бедни двулични лицемери... Кога ли ще ви срещне някой подобен \"европеец\". Или някой от другите ви приятели, клети рефюджис, от религията на мира, които напоследък проповядват с мачетета, а вие им отвръщате с танци и любов. \n  \n \n", "date": "06 Юни 2017, 23:10", "title": "Ангел Джамбазки изригна: Защо дезинформационните клоаки Дневник, КлубЗ, Медиапул, ДВ, Терминал3 мълчат за шведа, който рита в главата клекнала жена"}
{"url": "https://www.blitz.bg/politika/mikhail-mikov-udari-po-masata-zaradi-ktb_news519164.html", "text": "Настоявам от 2 години да се разсекретят стенограмите за КТБ. Тогава ще стане ясно кой каква позиция е имал и кой за какво е настоявал. Това каза в предаването \"Лице в лице\" по bTVбившият лидер на БСП Михаил Миков.\n\"Всичко трябва да се извади на масата, защото има обществен интерес и на този интерес трябва да се даде отговор. Президентът Румен Радев трябва да разсекрети и двете стенограми. Трябва да се спре със спекулациите. Не искам сега да правя преразказ и да интерпретирам спомените си. Имаше предложения за банкова ваканция на срещите, но стабилността на системата говореше, че по-скоро не трябва да се отива към такава ваканция. Не мисля, че това щеше да помогне по някакъв начин на КТБ. \nПо-скоро ставаше въпрос за цялата банкова система. Всички експерти заеха категорична позиция, че не трябва да се стига до банкова ваканция. За да се приложи банковата ваканция, трябваше да се приеме закон. Аз прецених, че няма нужда да се свиква извънредно заседание на Народното събрание през уикенда и да се приеме такъв закон. Не искам да говоря повече по тази тема преди да се разсекретят стенограмите. В БСП бяхме единни в тази позиция\", разкри Михов.\n", "date": "06 Юни 2017, 18:13", "title": "Михаил Миков удари по масата заради КТБ"}
{"url": "https://www.blitz.bg/obshtestvo/boyko-borisov-pristigna-v-berlin-za-seriozni-razgovori-s-shchaynmayer-i-merkel-video_news519137.html", "text": "По-късно започва и официалното посещение в Берлин, където българският министър-председател ще се срещне с президента на Федерална република Германия Франк-Валтер Щайнмайер. Утре Бойко Борисов ще разговаря с федералния канцлер Ангела Меркел.\nРазвитието на двустранните отношения и сътрудничеството в рамките на Европейския съюз са предвидените насоки на официалните разговори. Целта е България да получи подкрепа за присъединяването към Шенген. \n  \nВ  хода на визитата си в Германия министър-председателят е придружаван от вицепремиера Томислав Дончев и от министъра на финансите Владислав Горанов.   \n \n \n \n  \n", "date": "06 Юни 2017, 16:47", "title": "Бойко Борисов пристигна в Берлин за сериозни разговори с Щайнмайер и Меркел (ВИДЕО)"}
{"url": "https://www.blitz.bg/obshtestvo/zdraveopazvane/tpistrankata-s-vazhno-reshenie-po-otnoshenie-na-telk-ovete_news519163.html", "text": "\n Националният съвет за тристранно сътрудничество прие постановление на Министерския съвет за наредба за медицинската експертиза и даде ход на ТЕЛК-овете, съобщава Канал 3. \n С решение на Върховния административен съд (ВАС), с което се атакува нормативния документ за работа на ТЕЛК-овете, работата им бе блокирана. Проблемът с ТЕЛК-овете и реформата в системата продължава да е на дневен ред в работата на социалните партньори, увери Димитър Манолов. \n Манолов коментира, че е извън съмнение фактът, че трябва по нов начин да погледнем на системата за неработоспособността и свързаната с нея трудова експертиза. \"В момента имаме проблем, който се появил по силата на съдебно решение и който по същество е блокирал работата на комисиите за трудова експертиза\", обясни той. \n Затова е и реакцията от днес на тристранния съвет за приемане на въпросната наредба. \"Да наредбата не е добра. Разбира се, че тя трябва да бъде преправена заедно с цялата нормативна база, но за да се отпуши трудовата експертиза, трябва своевременно да бъде приета нова наредба и нашият апел към МС беше това да се случи колкото е възможно по-бързо\", обясни Манолов. \n Председателят на Асоциацията на индустриалния капитал Васил Велев обясни, че няма нова наредба за ТЕЛК-овете. \n \"Има спазване на процедурата, за да се утвърди досегашната, която закрепва практики срещу които всички са декларирали, че организирано трябва да се борим. Поради тази причина ние се въздържахме от подкрепа, защото не се дава срок, в който всичко това трябва да се случи. Тази реформа постоянно се отлага\", констатира Велев. \n \"Ние държахме да видим такъв срок и в постановлението, с което се препотвърждава старата недобра наредба\", посочи още той. \n Заместник-министърът на здравеопазването Мирослав Ненков констатира, че ТЕЛК-овете са изпаднали в ситуацията, в която нямат законова база, на която да стъпят, за да определят процента на нетрудоспособност на хора с повече от едно заболяване. \n \"Те нямат правно основание да определят какъвто и да е процент на нетрудоспособност. Това затрудни работата на всички тях. Забави работата им и остави много хора без трудово-експертна лекарска оценка\", посочи Ненков. \n Сред отменените текстове на наредбата от Административния съд, има много важен текст за методиката, по която се определя процентът на нетрудоспособност на хората с повече от едно заболяване, допълни зам. здравният министър. \n", "date": "06 Юни 2017, 18:47", "title": "Тpистранката с важно решение по отношение на ТЕЛК-овете"}
{"url": "https://www.blitz.bg/obshtestvo/prvo-v-blits-prezidentt-unizi-zhestoko-lozan-panov-dade-mu-dobr-urok-snimki_news519129.html", "text": "Президенът Румен Радев даде ясен знак, че няма да участва в интригите на председателя на ВКС Лозан Панов. Това стана ясно след съвместната им среща, която продължи по-малко от час в сградата на \"Дондуков\" 2, предаде репортер на БЛИЦ.\nДържавният глава отказа да придружи Лозан Панов, който слезе сам по стълбите на институцията, за да отговори на въпросите на репортерите. \nПо идентичен начин постъпи преди 10 дни и премиерът Борисов, който търпеливо изслуша Панов в кабинета си в Министерския съвет, но отказа да позира за обща снимка. \nПо този начин Радев и Борисов показаха, че не са съгласни с мантрите около кухата съдебна реформа, която се опитват да прокарват Лозан Панов, \"Агнешките главички\" и главатарият им Иван Костов - българския Фетуллах. \nСконфузеният Панов все пак изсъска, че иска прокуратурата да е по-отделена от съдебната власт, но така и не се аргументира. \nПроливният дъжд явно се оказа спасителен пояс на Панов от неудобните въпроси на журналистите от БЛИЦ и той потъна в комфорта на държавния \"Мерцедес\" заедно с говорителката си Роза Георгиева. \nСлед шамаросването от първите държавни мъже сега Панов и \"главичките\" ще се опитат да скалъпят нова интриги. Те обаче са прозрачни за будното българско общество, което няма как да бъде излъгано. \n \n \n \n \n \n \n \n \n \n \n \n", "date": "06 Юни 2017, 16:16", "title": "Първо в БЛИЦ! Президентът унизи жестоко Лозан Панов, даде му добър урок! (СНИМКИ)"}
{"url": "https://www.blitz.bg/politika/g-n-nosach-na-tenis-i-drugi-sakove-vremeto-vi-svrshva_news519145.html", "text": "Злополучното писмо, с което председателят на Софийския градски съд Калоян Топалов се оплаква от задълбочената проверка на прокуратурата показва само едно. Парализиращ страх от истината.\nНяма как по друг начин да си обясним хленченето на Топалов, разпространено от жълтите медии на Прокопиев, срещу проверката, която държавното обвинение извършва в най-големия окръжен съд в държавата. \nВероятно паниката е завладяла тотално Топалов, който наскоро се прочу с решението на негови колеги съдии да разпоредят предсрочното освобождаване на двама от най-кръвожадните представители на бандата за убийства и отвличания \"Наглите\". \nПо негово време СГС се превърна в оазис на спокойствието за извършителите на тежки криминални престъпления. \nТопалов, обаче бяга от неудобните въпроси за липсата на ефективни присъди в подопечния му съд и вместо това атакува прокуратурата, която извършва легитимна проверка на дейността на Софийския градски съд. \nНа човека с черните очила му е много по-лесно да носи саковете за тенис, а вероятно и някой други на шефа си Лозан Панов. \nФормалният председател на ВКС пръв даде лош пример на последователите си в СГС и СРС, като вместо да си върши работата се хвърли в дебрите на политиката. \nСега Панов и компания са в истерия, защото играта им приключва. А тогава носенето на сакове за тенис и нещо друго няма да е достатъчно, за да запазят високите си постове. \nЖертвите на тежки престъпления няма как да простят на хората, които отвориха широко вратите на затвора за рецидивистите. \nЕдин по един проектите на Костов фалираха. \"Дай България\" загуби битката на корта. Знае го и Малеева! \nЗащото от другата страна на мрежата е българският народ. А той не прощава, когато усети, че го мамят със съдийска помощ! \nСъвсем скоро ще го разбере и носачът на сакове за тенис и други неща! \n \n", "date": "06 Юни 2017, 17:09", "title": "Г-н Носач на тенис и други сакове, времето ви свършва!"}
{"url": "https://www.blitz.bg/politika/benovska-s-ekskluzivni-vprosi-km-tsatsarov-za-lozan-panov-radev-i-bandata-naglite-vizhte-kak-otgovori-obvinitel-1_news519121.html", "text": "Журналистката Илиана Беновска отправи няколко блиц въпроса към главния прокурор Сотир Цацаров по горещи теми. Водещата зададе актуални питания за Румен Радев, Лозан Панов и бандата за отвличания \"Наглите\". Вижте как протече интервюто.\n  Искам да попитам г-н Цацаров три въпроса. След около 3-4 минути започва среща на председателя на ВКС Лозан Панов с президента. Това е поредица от срещи, които той иска, състоя се с министър-председателя, вероятно ще иска и с Народното събрание. Вие планирате ли такива срещи и как ще коментирате нуждата от тях? \n  Не мога да планирам такива срещи, защото не мога да планирам кога президентът на Републиката ще ме покани на такава среща. \n  Лозан Панов е поискал да се срещне. \n  Ами отговарям Ви, Вие правилно казахте, че това е поредица от срещи, вчера е осъществена среща с г-н Колев, днес с г-н Панов, малко преди да вляза тук получих покана и утре в 11 часа такава среща при президента ще се състои и с мен. Аз не виждам в това нищо необичайно. \n  Какви въпроси ще му поставите авансово на президента? Каква роля има той в съдебната реформа? \n  Вижте, президентът е държавен глава, авторитетът на държавния глава е важен. Не можем да говорим за роля на президента в съдебната реформа, имам предвид пряка роля, пряка намеса или всичко друго. Можем да говорим за авторитет на президентската институция, за национален авторитет и всичко друго, но не изисквайте от мен да предпоставям позиция на президента, няма да стигна дотам да му пиша писма! \n  А с оглед на това, което се случи по възможното освобождаване на двама от „наглите“ от съдии от СГС, Вие подкрепяте ли предложението на председателя на правната комисия Данаил Кирилов да се поиска европейска проверка на съда, такава, каквато беше приложена към прокуратурата и малко по-широко да коментирате казуса „наглите“? \n  Казусът „наглите“ няма как да го коментирам широко, ще повторя това, което казах вчера – съдебната реформа е „наглите“ да са в затвора, това е съдебната реформа - пострадалите да не остават пострадали цял живот. А що се отнася до това, което Вие казвате, в това няма нищо лошо. Както аз не съм го възприел като проверка на прокуратурата, така и ако бъде поискано, то няма да бъде възприето като проверка на съда. Точният термин, с който ЕК работи е „техническа помощ“, та нима има нещо лошо това да се направи спрямо съдилищата така както беше направено спрямо прокуратурата. Съвсем отделен въпрос е, че хора го използваха като форма на политическа спекула – проверка, одит и така нататък. Аз мисля, че това е полезно за цялата съдебна власт. В крайна сметка в доклада от проверката, наречена така, тоест в доклада за техническа помощ, по нашия доклад се съдържаха констатации колкото за прокуратурата, толкова и за съда. Не пречи това да бъде направено и спрямо съда и един доклад в крайна сметка спрямо съдилищата аз съм сигурен, че ще съдържа и препоръки отново и за нас. Така че въпросът е доколко може да се вслушаме в него. \n  И последният ми въпрос, с оглед на противопоставянето между Лозан Панов и Вас, прокуратурата и съда от друга страна, може ли да кажете какъв опит натрупахте и бихте ли искал да направите законодателни предложения за регулиране на подобен род отношения и поставяне на местата ми, къде се намира съда, къде прокуратурата? \n  Аз съм бил съдия, в момента съм прокурор. Имам много много ясно съзнание къде трябва да стои съда и къде е мястото на прокуратурата. \n  Къде? \n  Там, където е разписано в закона – към съда с уважение, към политиците в съда с усмивка. \n  Към Лозан Панов с? \n  С усмивка. \n  Иронична? \n  Не приятелска, просто усмивка. \n  Благодаря! \n", "date": "06 Юни 2017, 15:53", "title": "Беновска с ексклузивни въпроси към Цацаров за Лозан Панов, Радев и бандата \"Наглите\"! Вижте как отговори обвинител №1"}
{"url": "https://www.blitz.bg/politika/svetlozar-lazarov-razkaza-za-chlenstvoto-si-v-ataka-priyatel-li-e-s-volen-i-za-edno-interesno-poseshchenie-v-rusiya-zaradi-partiyata-na-putin_news519155.html", "text": "В партията един човек кани. Господин Сидеров ме покани, с него се познаваме от 2013 година. Имахме съвместна дейност, която стана и публично известна - \"Атака\" влезе първа искането за ограда по границата. Това заяви в \"Лице в лице\" бившият главен секретар на МВР и национален координатор на „Атака” Светлозар Лазаров.\n\"Аз съм човекът, който прегърна и работи по тази идея. Първо бяха изградени 30 километра. После аз бях първият, който проговори за изграждане на такова съоръжение по цялата граница\", обясни той. \n\"Учуден съм от политическите боричкания по отношение на оградата. Това е едно от малкото неща, по които имаме приемственост. Учуден съм от боричканията за метри и т.н. Има институции, които трябва да проверят и установят съответните факти. Всичко останало е политическо говорене\", добави Лазаров. \n\"С господин Сидеров работим коректно и професионално. Приятелството е нещо много сложно, но ще се радвам да станем приятели с него. Вече съм член на партията. Първо бях сътрудник на Сидеров в парламента, после членството ми, а сега вече съм национален координатор, в това няма нищо странно\", каза Лазаров. \n\"Когато имаше проблеми с поведението му. Тогава се чухме по телефона, но нямам какво да коментирам, това са лични разговори. Тази тема е много дълбока, може и да я коментираме някой ден. Влизането на полиция във висши учебни заведения е тънък момент, нека да оставим нещата така. Когато имаше обсада на СУ, по мое време, не бяха предприети конкретни действия. Каква е разликата между политици и студенти, които нахлуват? Темата сега е друга, ще дойде време да я коментираме, нека в момента да не говорим за това\", пожела той. \nЛазаров призна, че сега е бил с Волен Сидеров в Русия. \"Бяхме единствените чужденци и единствените българи. Бяхме поканени на официално посещение от партията на Путин - \"Единна Русия\". Уважихме колегите, отидохме и присъствахме на един много интересен форум\", каза той.\n", "date": "06 Юни 2017, 17:37", "title": "Светлозар Лазаров разказа за членството си в Атака, приятел ли е с Волен и за едно интересно посещение в Русия заради партията на Путин!"}
{"url": "https://www.blitz.bg/politika/rokadi-v-agentsiya-mitnitsi_news519135.html", "text": "Министърът на финансите Владислав Горанов назначи Юлиан Мирков за заместник-директор на Агенция „Митници“. Той е предложен от директора на агенцията Георги Костов и заема мястото на Божидар Алексов, съобщават от финансовото ведомство.\nЮлиан Мирков е магистър по „Стопанска логистика“, придобита в УНСС. Той работи в системата на Агенция „Митници“ от септември 2004 г., като през годините е заемал различни длъжности. \nДо момента е заместник-началник на Митница „Столична“, а от юни 2015 г. до януари 2016 г. е оглавявал Митница „Свиленград“. \nМирков има опит и в областта на митническото разузнаване и разследване.\n", "date": "06 Юни 2017, 16:48", "title": "Рокади в Агенция „Митници“"}
{"url": "https://www.blitz.bg/obshtestvo/borisov-se-sreshcha-s-prezidenta-na-germaniya-snimkivideo_news519175.html", "text": "Премиерът Бойко Борисов се срещна с президента на Федерална Република Германия Франк-Валтер Щайнмайер. Борисов се ръкува с него и застанаха за няколко снимки пред медиите. След това двамата влязоха, за да проведат разговор на 4 очи.\n \n  \n \nУтре Бойко Борисов ще разговаря с федералния канцлер Ангела Меркел. Развитието на двустранните отношения и сътрудничеството в рамките на Европейския съюз са предвидените насоки на официалните разговори. Целта е България да получи подкрепа за присъединяването към Шенген.   В  хода на визитата си в Германия министър-председателят е придружаван от вицепремиера Томислав Дончев и от министъра на финансите Владислав Горанов.     \n  \n \n", "date": "06 Юни 2017, 19:13", "title": "Борисов се среща с президента на Германия (СНИМКИ/ВИДЕО)"}
{"url": "https://www.blitz.bg/politika/plen-tsirk-lozan-panov-si-izmisli-atentat-v-zhalk-opit-da-privleche-vnimanie_news519177.html", "text": "Формалният председател на Върховния касационен съд Лозан Панов за пореден път разигра цирк в жалък опит да привлече внимание върху собствената си персона.\nЛидерът на \"Агнешките главички\" пусна информация в медиите на обвиняемия бос на \"Капитал\" Прокопиев, че болтовете на гумите на служебния му \"Мерцедес\" са били разхлабени. \nЯвно Панов и кукловодите му са гледали много филми за мафията, в които се използват подобни прийоми. \nСамо, че този път изпълнението на Панов е не в стил \"Холивуд\", а \"Боливуд\". \nНяма как дори дете да се върже на подобна постановка, още повече, че мерцедесът, който превозва Панов е на НСО, а там дисципината е желязна. \nЕдинственото, което може да предизвика Панов от жалкия си напън, е да предизвика съчувствие за провалените си мечти да стане президент. \nКрайно време е държавата да постави на мястото им подобни наглеци, които в името на жаждата за слава са готови да вкарат в интрига не само институциите, но и да навредят на България. Самият Лозан Панов отдавна се е превърнал в жалък цирков артист и спокойно може да кандидатства за приза \"Краля на циркаджиите\". Клоунското му изпълнение от днес, обаче, ще бъде запомнено като поредния крах на \"Агнешките главички\". А това вече видно за цяла България.\n", "date": "06 Юни 2017, 19:24", "title": "Пълен цирк! Лозан Панов си измисли атентат в жалък опит да привлече внимание!"}
{"url": "https://www.blitz.bg/analizi-i-komentari/tsvetanov-razmaza-lozan-panov-i-mu-zadade-mnogo-vazhen-vpros-za-naglite_news519180.html", "text": "\n Желанията на Лозан Панов водят до задълбочаване на институционалната криза в съдебната система. От години наблюдаваме едно противопоставяне между ВКС и прокуратурата. Това не е добре, защото пада коефициентът на полезно действие.  Това каза в предаването \"Още от деня\" по БНТ Цветан Цветанов, председател на ПГ на ГЕРБ и зам.-председател на партията.  \nНие предприехме редица мерки за съдебната реформа. Тя може да се случи без да се правят промени в прокуратурата. За пример ще дам \"Наглите\". Прокуратурата няма нищо общо с тяхното желание за предсрочно освобождаване. Всичко е в ръцете на съда. На първа инстанция съдът е одобрил техните искания. Това няма нищо общо с промените в закона. Искам да попитам г-н Панов, какъв е неговия коментар? Не искам политиците в България да се намесват в противоречията между ВКС и прокуратурата. \nВисшият съдебен съвет също беше подложен на много критики, но този ВСС избра и главния прокурор, и председателя на ВКС, допълни той. Никога не съм пил кафе с главния прокурор. Той е публична личност и трябва да внимава какво прави. Не мога да дам оценка за този разговор в ЦУМ. За него се изприказва много. Политиците не трябва да дават оценки. Отчетност от страна на прокуратурата вече ще има. Аз съм убеден, че с антикорупционното законодателство ще можем да противодействаме на този недъг. Това е приоритет на правителството, категоричен беше Цветанов.  \nИмаме проблем с каналите за трафик на мигранти. Мащабът в момента е много по-малък, отколкото преди няколко години. От трафик на хора се печели годишно повече от 30 млрд. долара, сочат данните на ООН. Държават полага усилия, за да противодейства. Последният случай е разбития канал на аерогарата. Едно възпиращо съоръжение на границата не може да ограничи на 100% бежанския поток. Службите полагат всички усилия, за да се спряват с този проблем. БСП са в правото си да говорят и критикуват правителството, защото са опозиция, но не са в правото си да говорят лъжи. Днес направиха отново точно това. Твърдят, че отпуснатите 160 млн. евро не са усвоени, а това не е така, заяви той. Исканията на полицаите са увеличаване на заплатите са основателни. \nАз съм убеден, че средства има. Трябва да се направи добър анализ и какъв бюджет ще приемем за следващата година. Всичко е въпрос на разговори. В момента не сме в състояние да се увеличат веднага заплатите, но ще направим всичко възможно това да се случи в най-кратки срокове. Трябва да има диалог, за да намерим най-доброто решение, призова Цветанов. Нямаше никакви основания да се иска оставката на Димитър Главчев. Това беше политически блъф. БСП са ясни. Те искат да се задържат на вълната, на която се качиха след президентските избори, но виждат, че тази вълна ги захлупва. Не спират да говорят неистини. Нашето управление започва със срещи на премиера Бойко Борисов с Еманюел Макрон и Ангела Меркел, а тяхното последно управление започна със заграждения около парламента, завърши Цветанов.\n", "date": "06 Юни 2017, 19:38", "title": "Цветанов размаза Лозан Панов и му зададе много важен въпрос за \"Наглите\"!"}
{"url": "https://www.blitz.bg/politika/priklyuchi-razgovort-mezhdu-shchaynmayer-i-borisov-eto-kakvo-si-kazakha-snimki_news519194.html", "text": "\n Европа има нужда от Вас и Вашето правителство, Балканите имат нужда от Вас, България има нужда от Вас. С тези думи президентът на Федерална република Германия Франк-Валтер Щайнмайер се обърна към министър-председателя Бойко Борисов по време на срещата им в Берлин.  \nЩайнмайер поздрави премиера Борисов за третия му мандат начело на изпълнителната власт в страната и му пожела успех в отговорната му работа през следващите четири години. Двамата се съгласиха, че от взаимен интерес е да продължат да се развиват и задълбочават взаимоотношенията между България и Германия. \n„Високо ценим отличните и приятелски отношения с Германия“, изтъкна премиерът Бойко Борисов. По думите му интензивният двустранен политически диалог е ясен сигнал за волята и на двете страни да укрепват партньорството си по въпросите от взаимен интерес. Българският министър-председател добави, че страната ни ще продължи да разчита на германския опит и ценна подкрепа в приоритетни за България области. Той даде за пример важни теми като подготовката на българското председателство на Съвета на ЕС, сигурността и охраната на границите, инвестициите и дуалното образование. \n \n \n \nПремиерът Борисов благодари за разбирането и солидарната подкрепа, която България получава от Германия в рамките на партньорството в ЕС и в НАТО. Той специално акцентира върху усилията на страната ни за влизането в чакалнята на еврозоната и за присъединяването ни към Шенген. „Убеден съм, че добрите отношения между България и Германия, в духа на традиционното приятелство и споделените европейски ценности, допринасят за реализирането на общата цел - изграждане на силна, стабилна, просперираща и обединена Европа, която да отговори на очакванията на гражданите и успешно да се справи с предизвикателствата“, каза още министър-председателят. \n \n \n \nПрезидентът Щайнмайер прие българския премиер в двореца „Белвю“, който е една от най-известните сгради в Германия, а паркът му се причислява към най-красивите градини. Дворецът подслонява и първия музей за съвременно немско изкуство. От 1994 година „Белвю“ е първото седалище на Федералния президент. \n", "date": "06 Юни 2017, 20:18", "title": "Приключи разговорът между Щайнмайер и Борисов! Ето какво си казаха (СНИМКИ)"}
{"url": "https://www.blitz.bg/obshtestvo/bryuksel-km-blgariya-za-bezhantsite-podkrepyame-vi-no-tova-ne-e-shvedska-masa-i-sanktsii-tryabva-da-ima_news519195.html", "text": "\n \"Застанахме зад България преди 6 месеца. Ние подкрепяме България, Европейският съюз е зад вас\". Това заяви еврокомисарят по миграцията Димитрис Аврамопулос на семинар в Брюксел, посветен на справедливото разпределение на бежанците на Стария континент и създаване на обща система за убежище, пише  На него взеха участие над 130 журналисти. Той повтори, че страната ни е подложена на натиск и разбира мисията за защита на границите.  \n С промяна на Дъблинския регламент за прием на бежанци ще се налага и санкция на страните, \n които не се съобразяват с квотите. Обмисля се да им се спират пари от структурните фондове - това е идея на докладчика на ЕП по промяната на документа  Сесилия Викстрьом от АЛДЕ.  \"Ще започнем с процедура за налагане на санкции за нарушение. Аз трябва да защитавам договорите. Политически морално задължение е на страните-членки да прилагат това, което сме решили заедно\", посочи Аврамопулос за новата европейска политика за бежанците.  Солидарността ще е основният й принцип, \n и въпреки че предложенията за промени да търпят критики, докладчикът й Сесилия Викстрьом очаква да влезе за гласуване от Европейския парламент след лятото.  \n Много държави-членки тълкуват по различен начин солидарността и трябва да се сложи край на това, обединиха се представители на ЕП.  \n Викстрьом сравни сегашната ситуация с шведска маса, \n от която всяка държава членка слага в чинията си само това, което й харесва.  \n Шведският евродепутат посочи, че за приемането на тази реформа за изменение на регламента от Дъблин не е нужно единогласие, а квалифицирано мнозинство. Така се избягва моментът с несъгласието на Вишеградската четворка. Чехия, Унгария, Словакия и Полша категорично отказаха да приемат плана на ЕС за преразпределение на мигрантите. Става въпрос за преместването на 160 000 бежанци от Гърция и Италия.   \n \n \"Текущата система не работи. Тя се срина и се провали още при теста от 2015 година\", посочи Викстрьом.  \n В разгара на миграционната криза през 2015 г. \n държавите-членки приеха да предоставят убежище на 160 000 мигранти, достигнали бреговете на Италия и Гърция. До момента са преместени малко повече от 18 000 души, а крайният срок изтича през септември 2017 г. Тогава другите страни в ЕС обещаха, че ще поемат отговорността за част от търсещите убежище в израз на солидарност към страните, които ги посрещат първи.   \n Сред предложението е и това, ако мигрантът има връзки с дадена страна \n - знае езика или близките му са там, да може да заяви желание да отиде там. Търсещите убежище нямат право да избират в коя държава-членка да отидат, но може да изразят предпочитание.  \n Реформата включва и 5-годишен преходен период \n за въвеждането на квота за разпределение. Например - първата година да се усвоят 20% от квотата, втората година 40% и т.н. В началото тази квота трябва да се основава на броя на молбите за убежище.  \n По думите на Викстрьом споразумението с Турция е станало факт именно защото не функционира европейската политика.  \n \n", "date": "06 Юни 2017, 21:15", "title": "Брюксел към България за бежанците: Подкрепяме ви, но това не е шведска маса и санкции трябва да има"}
{"url": "https://www.blitz.bg/politika/iskren-veselinov-propovedite-v-khramovete-ni-tryabva-da-bdat-na-blgarski-ezik_news519198.html", "text": "Проповядването в религиозните храмове в страната трябва да бъде на български език, който е официален в държавата, заяви в \"Денят на живо\" по Канал 3 Искрен Веселинов, зам. председател на ПГ на Обединени патриоти.\nТова е изрично залегнало в проектозакона за вероизповеданията, подготвян от Обединени патриоти.  \n\"Не правим специален закон само за исляма, а за всички вероизповедания. Става дума за проповядването - проповедите трябва да бъдат на български, на официалния език в България. Не значи, че трябва всичко задължително да бъде на книжовен български - католиците четат на латински, от Корана се четат текстове на арабски. \nНо обръщенията към вярващите трябва да бъдат разбираеми за абсолютно всички в храма, вкл. и за хора, които не изповядват съответното вероизповедание.\" \nОще важни промени предвижда законопроектът, който се очаква да бъде окончателно изчистен до края на седмицата - за външното финансиране за религиозните общности и за контрола от страна на Дирекция по вероизповеданията у нас. \"На първо място трябва да се пресече веднъж завинаги да се финансират религионзи институции от чужбина - имаме огромен проблем с мюсюлманското вероизповедание\", изтъкна Искрен Веселинов . \n\"То се финансира от два източника - от Турция, чието ведомство доскоро уж следеше да се изповядва умерената форма на ислям в България. Те имат над 100 човека, работещи в България, за радост някои вече са изгонени. \nДругият източник, това са неправителствени организации от съзведието в Персийския залив, предлагат стипенции, обучение на духовници, които връщат после тук, изграждат джамии и определени дейности в България.\" \"Не можем да си позволим да отглеждаме тероризъм в България, затова държавата трябва да поеме обучението на духовниците на наша територия, по утвърдени от държавата стандарти, за да не се допускат радикални идеи отвън.\" \nИскрен Веселинов уточни, че даренията трябва да бъдат целеви - за конкретни дейности и проекти. И да се контролират от Дирекция по вероизповеданията. \n\"Друг важен момент в законопроекта е свързан с орган, който да следи как се развива дадено вероизповедание. \nНие нямаме текущ контрол - регистрира се дадено вероизповедание по невинен начин, след години то може да попадне под влияние на радикални проповедници и да стане по-различно. \"Ето това е фондаментално новото в тази закон - допълнителни правомощия на Дирекция за вероизповеданията, вкл. и искане за заличаване на дадено вероизповедание. ВМРО настоява за такъв още от времето на борбата със сектите\" . \nГотвеният законопроект ще бъде предложен за обсъждане на всички парламентарни групи, кто и за широко обществено обсъждане, с представители на съответните вероизповедания, каза Искрен Веселинов.\n", "date": "06 Юни 2017, 20:50", "title": "Искрен Веселинов: Проповедите в храмовете ни трябва да бъдат на български език"}
{"url": "https://www.blitz.bg/analizi-i-komentari/vnimanie-nagl-krlezh-plzi-km-prezidenta-radev-snimka_news519018.html", "text": "Лаком за политическа реклама кърлеж се е устремил към сградата на президентството, научи БЛИЦ.\nПаякообразното същество по съвместителство е и председател на Върховния касационен съд. \nПрезидентът е поредният политик, в който Лозан Панов иска да забие отровното си жило в жалък опит да извлече дивидент от кухата съдебна реформа. \nОще преди десетина дни, премиерът Борисов излезе с остро предупреждение: \"Когато се създават междуличностни конфликти между висши представители на съда, прокуратурата, а преди това и на следствието, и когато като кърлежи се прилепят към тях малки политически партии - нищо добро не чака съдебната система. И аз това нещо го казах на г-н Лозан Панов\". \nНещо повече - Борисов отказа да застане до Панов и по този начин се разграничи от маневрите на \"Агнешките главички\". \nКърлежът, обаче не се умори. И полази по уморените тела и лидерите на политически партии. \nСега пълзи към \"Дондуков\" 2, за да опита да извлече дивидент за себе си и ракетоносителя си \"Дай България\". \n \n \n \nИнтересно защо, ако Панов толкова настоява за реформа в правосъдието, не се срещне с жертвите от престъпната банда \"Наглите\" и да чуе болката им? \nИли да провери какви ги е свършил неговия приятел Христо Иванов, който направи всичко възможно, за да издейства повече права на... рецидивистите. \nСега същите тези криминални престъпници имат прекрасна възможност предсрочно да напускат затворите и да вършан нови злодеяния. При това законно. С подкрепата на Христо Иванов и \"Дай България\". \nВместо да се поинтересува колко осъдителни присъди е произнесъл ръководения от него ВКС, Панов неуморно обикаля телевизионните студия и кабинетите на политиците. Защото явно иска да е един от тях. \nСтава съвсем ясно, че тогата му е отесняла и той иска да я замени с президентска мантия, както му беше обещал неговия ментор от \"Драгалевци\". \nПървият опит на кърлежа да се забие в президента Радев около измисления скандал \"ЦУМ гейт\" претърпя тотален провал. \nПрезидентът го посъветва да не го занимава с разправиите в съдебната власт и му показа жълт картон. \nВреме е този път Радев да извади червен картон на Панов. Освен, ако не иска кърлежът да се впие в кожата му. \nЕдин български генерал знае как да действа в подобна ситуация. Ивайло КРАЧУНОВ \n", "date": "06 Юни 2017, 15:28", "title": "Внимание! Нагъл кърлеж пълзи към президента Радев! (СНИМКА)"}
{"url": "https://www.blitz.bg/politika/borisov-katsna-vv-frantsiya-makron-go-posreshchna-pred-portite-na-eliseyskiya-dvorets-snimkivideo_news519047.html", "text": "Премиерът Бойко Борисов пристигна в Париж. Очаква се всеки момент той да пристигне в Елисейския дворец.\nТой ще бъде четвъртият лидер, който ще се срещне с новоизбрания президент на Франция Еманюел Макрон.  \nОчаква се основна тема на разговорите им да е бежанската криза и сигурността в Европа.  \nПри визитите си във Франция Борисов е  придружаван от вицепремиера Томислав Дончев и от министъра на финансите Владислав Горанов. \n  \n", "date": "06 Юни 2017, 12:07", "title": "Борисов кацна във Франция, Макрон го посрещна пред портите на Елисейския дворец (СНИМКИ/ВИДЕО)"}
{"url": "https://www.blitz.bg/ikonomika/yanaki-stoilov-s-klyuchov-komentar-za-aets-belene_news519004.html", "text": "България ще има нужда от електроенергия, която да се произвежда от атомни електроцентрали. В това е убеден Янаки Стоилов от БСП.\nСпоред него това ще засили конкурентноспособността ни в сектора. Бившият зам.-председател на парламента смята, че държавата трябва да привлича инвеститори, в това число и такива, които ще възродят проекта АЕЦ \"Белене\". \n\"Налице са три много важни неща - два реактора, площадката на \"Белене\" и лицензирана документация. Трябва да бъде калкулирана цената на бъдещото дружество с тези елементи и съобразно техния дял да участва с останалите стопански субекти, които ще проявят интерес към проекта\",обясни той пред \"България он еър\". \nЯнаки Стоилов коментира, че има интерес не само от Русия и Китай за този проект. В същото време той изключи участие на България в \"Турски поток\". \n \n", "date": "06 Юни 2017, 09:51", "title": "Янаки Стоилов с ключов коментар за АЕЦ \"Белене\""}
{"url": "https://www.blitz.bg/analizi-i-komentari/razuznavatelen-doklad-tvrdi-che-tsyalo-desetiletie-ruski-shpioni-pravili-porazii-v-makedoniya_news518808.html", "text": "\n Почти цяло десетилетие руски шпиони и дипломати са участвали в пропагандна дейности за всяване на раздори в Македония като част от усилията да бъде спряно присъединяването на балканските страни към НАТО. Това показват разузнавателни документи, с които разполагат Organized Crime and Corruption Reporting Project (OCCRP) и партньорите им от NOVA TV и Crime and Corruption Reporting Network (KRIK), цитирани от БГНЕС. \nДокументите представляват доклади на македонското контраразузнаване. В тях са описани и подкрепата на сръбското разузнаване за антизападните и проруските националисти в Македония. Документите илюстрират ясно продължаващите усилия на Русия да увеличи влиянието си в бивша Югославия и да отклони региона от Запада. Руските и сръбските усилия допринесоха за сложната политическа криза в страната, за дълбокото разделение между основните политически партии и за напрежение с неспокойно албанско малцинство. \nПрез последните девет години Македония \"е подложена на силна подривна пропаганда и разузнавателна дейност, осъществявана чрез посолството на РФ \", заяви по-рано тази година Владимир Атанасовски, директор на Македонската администрация за сигурност и контраразузнаване (UМK). \nСтартирането на руските операции съвпада с неуспеха през 2008 г. на усилията на Македония да се присъедини към НАТО, след като Гърция, наложи вето върху кандидатурата заради спора с името на страната. \nДокументът с оценката му гласи: \"Чрез използването на активите и методите на т. нар. \"мека сила\" като част от стратегията на Русия на Балканите, целта е да се изолира страната (Македония) от влиянието на \"Запада\". \nРазузнавателната дейност на Русия е провеждана чрез посолството й в Скопие от трима представители на руската външна разузнавателна служба (СВР), под контрола на една служба в сръбската столица Белград, както и на четирима агенти на Главната разузнавателна агенция (ГРУ) от София, казва ще в документа. \nРуските агенти са работили за вербуване на бивши и настоящи членове на военното и вътрешното министерство на Македония, за да създадат \"критична маса военно обучени хора\". Целта е \"в определен политически момент или ситуация те да се използват за руските интереси\". \nДокументът не уточнява дали тези опити са били успешни. \nРуските агенти също се опитвали да окажат влияние и да предложат финансиране на македонските медии, включително на онези, насочени към албанското малцинство в страната, за да разпространи \"информация и дезинформация\" в подкрепа на руските политически цели. \nМакар че Македония е партньор на Запада, откакто стана независима от Югославия в началото на 90-те години, Русия увеличи влиянието си в страната през последните години. Почетните консулства в градовете Битоля и Охрид функционират като \"разузнавателни служби“ се казва в документа, без да се дават повече подробности. \nРусия гледа на Македония и през призмата на нейните газови проекти за Европа. Руската компания Stroytransgaz започна изграждането на тръбопроводна мрежа в страната през 2015 година. Разходите за началната част от 75,7 млн. долара бяха поети от Русия като част от дълга на бившия СССР към Македония в размер на 60 млн. долара, покрити предимно от изплащането от Русия на Македония на повече от 60 млн. \nРусия драстично увеличи и културния си обхват в страната, прокарвайки идеята за \"панславянската\" идентичност и споделена православната християнска вяра, се казва в документа на македонското разузнаване. Руското посолство е ръководило създаването в страната на около 30 асоциации за приятелството между Македония и Русия, както и откриването на руски културен център в Скопие, спонсорирането за изграждането на православни кръстове и църкви в руски стил в цялата страна. Усилията на Русия изглежда имат някакъв ефект. Например, македонското правителство отказа да се присъедини към западните санкции срещу Русия заради военната й намеса през 2014 г. в Украйна, като се позова на щетите за македонската икономика. \nВ самата Македония подходът на Русия е бил открито партиен - Кремъл бе публичен поддръжник на ВМРО-ДПМНЕ, националистическата бивша управляваща партия на Никола Груевски, който се оттегли като премиер след политическа криза през 2015 г. След изборите миналия декември, които доведоха до раздробен парламент, опозиционният лидер на социалдемократите Зоран Заев най-накрая създаде на 31 май коалиционно правителство с две албански партии. Но междинният период беше неспокоен. \nНа 27 април протестиращи националисти нахлуха в парламента и нападнаха Заев и десетки други лица. Събраните документи, получени от OCCRP и партньори, показват, че поне един сръбски агент е присъствал по време на атаката. Освен руска подкрепа, партията на Груевски спечели наскоро и подкрепата на десни медии и конгресмени в САЩ, които публично заявиха, че опонентите му са подкрепени от милиардера филантроп Джордж Сорос - човек, опозорен от Русия и западната крайна десница. Русия разкритикува изборите през декември в Македония като помрачени от намесата на САЩ ЕС, обвинени от нея в подкрепа на Заев и на „Велика Албания\". \nВ отделен документ се описва срещата на 7 април между високопоставения македонски дипломат Ненад Колев и руския посланик Олег Шчербак. На нея посланикът споделил, че целта на Русия е \"да създаде ивица от военно неутрални държави\" на Балканите, включваща Македония, Сърбия и федерацията Босна и Херцеговина. Освен това Шчербак изразил разочарованието си от факта, че македонските официални представители не са изразили публична подкрепа за Русия срещу \"чуждестранна намеса\". Той намекнал, че икономическите и дипломатическите връзки на двете страните могат да бъдат засегнати, ако македонските власти не започнат да подкрепят политиките на Кремъл. Трима служители на македонското външно министерство, които отказаха да бъдат назовани, потвърдиха за срещата, но не казаха нищо за съдържанието й. Премиерът Заев отказа коментар, но насочи OCCRP и партньорите към изразеното си през април мнение, в което предупреждаваше за засилено руско влияние: \"Смятам, че ако не бъдат предприети допълнителни мерки спрямо слабия интерес на ЕС и САЩ към този регион, Руската федерация ще има повече пространство, за да наложи собствените си интереси\", изтъкна тогава Зоран Заев.  Досие БЛИЦ: \nOrganized Crime and Corruption Reporting Project - OCCRP нашумя преди година покрай изтичането на Panama Papers („Панамските документи”). Още тогава от „Уикилийкс” заявиха, че Агенцията на САЩ за международно развитие (USAID) и Фонд „Сорос” са финансирали разследване, проведено от Проекта за разследване на сигнали за организирана престъпност и корупция (Organized Crime and Corruption Reporting Project - OCCRP), Международния консорциум на разследващите журналисти (ICIJ) и други организации, с цел изтичане на информация от фирмата „Мосак Фонсека”, за да се удари по Москва. \n", "date": "06 Юни 2017, 10:52", "title": "Разузнавателен доклад твърди, че цяло десетилетие руски шпиони правили поразии в Македония"}
{"url": "https://www.blitz.bg/politika/drzhavata-s-vazhna-pozitsiya-za-letniya-turisticheski-sezon-snimki_news519045.html", "text": "Ще подкрепяме и насърчаваме легалния туристически бизнес. Това каза на брифинг в Министерския съвет вицепремиерът по икономическата и демографската политика Валери Симеонов, във връзка с предприетите мерки по време на летния туристически сезон, предаде „Фокус“.\n„Току-що приключи съвещанието в разширен състав на министрите и министерствата, които са свързани с подготовката и обезпечаването на туристическия сезон. Това е една от най-важните задачи и от икономическа, и от политическа гледна точка. В работен порядък обсъдихме проблемите, които са пред предстоящия туристически сезон.\n \nЧаст от тях вече са решени. Немалка част все още нерешени. Обединихме се около мнението, че могат да бъдат решени с чисто оперативни средства и мерки“, коментира Симеонов. По думите му част от тях ще бъдат обект на промени в законодателството. „Като цяло сме обединени около позицията, че ще подкрепяме и насърчаваме легалния туристически бизнес. Този, който спазва законите, наредбите. \nТози, който си плаща данъците и ще бъдем категорично против, като ще налагаме съответните санкции в резултат на мащабни обединени проверки, на тези, които извършват сенчест бизнес, заобикалят плащането на данъците, не спазват нормативните изисквания, наредбите и законите, тъй като по този начин не само ощетяват бюджета, но и създават негативен имидж на България“, коментира още Валери Симеонов. \nМинистърът на вътрешните работи Валентин Радев заяви, че МВР ще подпомага всячески туристически сезон. Ще бъдем безкомпромисни към нарушенията, подчерта той. Шумът е бич не само по морето, но навсякъде в страната. Казваме на всички, които нарушват правилата за шума, че ще постъпим с тях по правилата на закона. Ще направим необходимото в дългосрочен план да променим и законодателството в тази насока, посочи Радев \n \n \n", "date": "06 Юни 2017, 12:26", "title": "Държавата с важна позиция за летния туристически сезон (СНИМКИ)"}
{"url": "https://www.blitz.bg/obshtestvo/sotsialistite-atakuvat-obrazovatelniya-zakon-v-konstitutsionniya-sd-za-da-sprat-bezumiyata-v-uchilishchata_news519046.html", "text": "Внасяме жалба в Конституционния съд със 71 подписа, с която атакуваме над 30 члена от Закона за предучилищното и училищното образование. Това каза пред медиите народният представител от „БСП за България” Стоян Мирчев, който заедно със свои колеги внесе жалбата в съда.\n„Не може да продължават безумията в средното образование, учениците от 6 и 7 клас да не изучават Българско Средновековие и да не знаят кои са царете Симеон и Борис, каква велика страна сме и какъв принос сме дали на света”, каза депутатът от левицата. \nПо думите му, е време да спре прехвърлянето на отговорност между Закона и подзаконовите нормативни актове. „Законът е кух и сам не може да съществува, а се определя от стандарти, които  се сменят сутрин, обед и вечер от министъра. Искаме устойчивост. Още миналата седмица сме внесли в деловодството на НС Закон за изменението му. \nНародният представител и бивш министър на образованието проф. Анелия Клисарова каза, че Конституцията на България е регламентирала трайните отношения в образованието, като учебната програма, например, да не се разпореждат в нормативни актове, а в закон. В настоящия обаче, това не е направено, а има препратка към Министерството на образованието. Тя беше категорична, че не бива да се сменят учебните планове през няколко години. Като друг основен проблем, Клисарова посочи парите от държавата за  частните училища. „Това води до социална несправедливост”. \n  \n \n", "date": "06 Юни 2017, 12:12", "title": "Социалистите атакуват образователния закон в Конституционния съд, за да спрат безумията в училищата"}
{"url": "https://www.blitz.bg/politika/ministr-pavlova-blgariya-e-davana-za-primer-po-usvoyavaneto-na-evropeyskite-fondove_news519010.html", "text": "България е давана за пример по отношение европейските фондове и създаването им като успешна практика. Това каза министърът на Българското председателство на Съвета на ЕС 2018 Лиляна Павлова по време на конференция „Финансови инструменти на ЕС – поуки и перспективи”,  съобщава  „Фокус“.\n„Анализирайки какво постигнахме дотук в опита, в който България има с управлението и прилагането на финансовите инструменти, можем да кажем, че това една от темите, по които страната ни не само не е критикувана, но е давана и за пример. За наша радост, България е давана за пример и много често сме канени да даваме добрите практики за това как успяхме да създадем фондовете като една успешна практика. Успели сме ефективно не само да инвестираме тези средства, а и да привлечем частни средства, както и да има реинвестиция, успяхме да утроим инвестицията и привлечения капитал“, коментира Павлова. \nПо думите й България е постигнала на 100% целта, с която са били създадени тези инструменти. „Ако в предишния програмен период България имаше определен ангажимент да инвестира за периода 2007-2013, то в програмния период 2014-2020 имаме ангажимент минимум 10% да бъдат инвестирани на базата на финансовия инженеринг. Предприехме една доста смела стъпка – взехме решение, когато говорим за финансови инструменти да бъде създаден фонд на фондовете, изцяло базиран в България. Важно е да активираме българския финансов банков сектор спокойно да инвестира средства, защото това е една подкрепа на сектора, който е стабилен. Вярвам, че Фондът на фондовете ще докаже своята успешност“, каза още Лиляна Павлова. \n„Трябва да намерим баланса между безвъзмездното финансиране и финансовите инструменти, които са едно кредитиране”,  каза по-късно пред журналисти Лиляна Павлова. \n„Бих се фокусирала върху финансовите инструменти, които са тема на дневния ред в резултат и на инициативата на доклада на Европейската сметна палата и съвместно с Българската сметна палата да се направи анализ за това какъв е резултатът от инвестициите чрез финансов инженеринг както е програмния период 2007-2013, какви са поуките за този 2014-2020, а и какво правим след 2020 г. ако направим анализ какви са резултатите, мога да кажа, че България се справя изключително добре. България е сред страните с най-висока усвояемост и с най-добър ефект от инвестициите именно чрез финансов инженеринг. Стартирахме със стартов капитал през 2007-2013 около 720 млн.лв., който беше удвоен, като в някои фондове и утроен“, коментира Павлова. \nПо думите й инвестициите не само се реализираха в успешни проекти, но и има възвръщаемост и реинвестиране на възвърнатия ресурс от тези инвестиции, което всъщност в максимална степен покрива идеята и концепцията за тези фондове по линия на финансовия инженеринг. „В този период 2014-2020 ангажиментът ни е още по-голям. Двойно по-голям е и ресурсът, който трябваше да осигурим през оперативните програми именно за финансов инженеринг и инструменти – това е 1,5 млрд. лв. стартов капитал. България направи един различен подход, който е изключително важен за българския финансов банков пазар, а това е да изградим собствен капацитет. Да създадем Фонд на фондовете и той координирано да управлява целия този ресурс. Това е възможност парите и капиталът да останат в България, а българските банки и финансова система да се тези, които да бъдат основни финансиращи органи, да привлечем повече ресурс и частен капитал, благодарение на финансовия капитал“, допълни тя. \nСпоред нея това ще даде добра основа за периода след 2020 г., където делът на финансовите инструменти ще е още по-голям, България да имаме и опит, и капацитет и да е една работеща система. „Не трябва да пропускаме и в дебата, че финансовият инженеринг е ценен за икономиката, но не трябва да спира и възможността слабо развитите ни региони да продължат да получават безвъзмездна финансова помощ за базисна инфраструктура, социалната политика, образователната са все още сектори, за които имаме нужда от безвъзмездно финансиране и подкрепа“, каза още Лиляна Павлова. \n \n", "date": "06 Юни 2017, 10:13", "title": "Министър Павлова: България е давана за пример по усвояването на европейските фондове"}
{"url": "https://www.blitz.bg/politika/vmro-iska-zabrana-na-sofiya-prayd-kato-pokushenie-sreshchu-traditsionnite-blgarski-tsennosti_news519042.html", "text": "Общинският съветник от ВМРО Карлос Контрера поиска да се забрани провеждането на \"София Прайд\". Той изпрати писма до столичния кмет Йорданка Фандъкова и министъра на вътрешните работи Валентин Радев, съобщиха от партията.\nКъм кмета Контрера поставя въпроси, свързани с нарушаване на закона при провеждането на подобни паради през минали години. В тях участие взимат малолетни и непълнолетни лица, което е недопустимо. \nОбщинският съветник от ВМРО поставя питания към вътрешния министър относно обезпечаването на сигурността при провеждане на такъв вид шествия. Пита се колко служители на МВР са ангажирани допълнително по охраната на „София прайд“, плаща ли им се извънреден труд и от къде идват парите за това. \nКонтрера поставя също и въпрос дали министерството е правило оценка на въздействието с оглед ангажирането на значителен полицейски ресурс за охрана на мероприятието. \nТой настоява да получи информация за ресурса – и човешки, и финансов, отделен от МВР във връзка с проведените гей паради в София от 2012 до 2016 г. Карлос Контрера настоява също справката да бъде публично оповестена, защото обществото има право да знае как и за какво се харчат парите на българските данъкоплатци. \n\"В годините назад ВМРО винаги се е обявявала против провеждането на гей парад. Според партията „София прайд“ е мероприятие, което е неприемливо и недопустимо от морална и от ценностна гледна точка. \nВъпросният прайд е политически митинг с политически искания и осъществяването му е покушение срещу традиционните български ценности, морала, добрите нрави и провокация срещу семейството. Участниците в него искат силово да наложат своя мироглед над останалите български граждани\", се казва в позицията, изпратена до медиите. \n \n", "date": "06 Юни 2017, 12:33", "title": "ВМРО иска забрана на \"София Прайд\" като покушение срещу традиционните български ценности!"}
{"url": "https://www.blitz.bg/politika/medvedev-gazprom-ne-obszhda-s-blgariya-vzobnovyavaneto-na-yuzhen-potok-a-gazotransportnata-sistema_news519056.html", "text": "\"Газпром\" не обсъжда с България възобновяването на „Южен поток“, а варианти за развитие на нейната газопреносна система, заяви заместник-председателят на концерна Александър Медведев, цитиран от местни медии, информира БГНЕС. “С българските колеги обсъждаме варианти за развитие на газотранспортната система на България, именно за това става дума“, каза той, отговаряйки на журналистически въпрос относно плановете за възобновяването на строителството на „Южен поток“.\nОсвен това, както отбеляза Медведев, молба от България към „Газпром“ за увеличаване на доставките на природен газ не е постъпвала. „В този случай аз участвах в преговорите с България. Никакви питания за 15 милиарда куб. метра газ не са постъпвали“, подчерта заместник-председателя на „Газпром“. \nБългарският премиер Бойко Борисов заяви вчера, че България разчита на руски газ в обем 15 милиарда куб. м., подготвяйки се за строителството на газоразпределителния център „Балкан“. Премиерът изрази опасенията, че България от страна транзитираща природен газ може да се превърне само в негов потребител, ако новите газови потоци заобиколят страната. \nПроектът \"Южен поток\" бе преустановен на 1 декември 2014 г. по време на посещението на руския президент Владимир Путин в Анкара. Там той обяви идеята за строителството на газопровода \"Турски поток\". След множество перипетии изграждането на \"Турски поток\" стартира миналия месец. Газопроводът ще свърже Русия и европейското крайбрежие на Турция по дъното на Черно море. За момента се предвижда изграждането на две отсечки всяка с капацитет 15,75 милиарда куб. м. газ. \nСпоред досега известната информация и двете отсечки ще излязат на турското крайбрежие. Количествата от първата тръба ще отидат за покриването на нуждите на Турция от \"синьо гориво\", което означава, че България ще бъде лишена от транзита на руски газ за Турция, който освен стотиците милиони левове постъпления в българската хазна има и важно геополитическо значение. \nПо-интересна ще бъде съдбата на втората отсечка. Със сигурност е известно, че количествата газ от нея ще бъдат предназначени за страните от Южна и Югоизточна Европа. Остава открит въпросът откъде този газ ще постъпва за европейските държави - през Гърция за Италия или през България за Сърбия и Унгария. Сръбският президент Александър Вучич и унгарският външен министър Петер Сиярто многократно дадоха да се разбере, че подкрепят вариант, при който тръбата да минава през България.\n", "date": "06 Юни 2017, 12:43", "title": "Медведев: \"Газпром\" не обсъжда с България възобновяването на „Южен поток“, а газотранспортната система"}
{"url": "https://www.blitz.bg/obshtestvo/v-imeto-na-naroda-s-dimitr-bayraktarov-novata-rubrika-v-predavaneto-na-barekov-prezaredi-blgariya_news519055.html", "text": "Ексклузивни разкрития, разобличаващи факти и смайващи кадри от живота на българските депутати ще представя Димитър Байрактаров всяка седмица в предаването на Николай Бареков „Презареди България”, което се излъчва четвъртък от 22:00 часа по телевизия Евроком.\nЧовекът, който се отказа от депутатското си място и напусна патриотите  заради липсата на какъвто и да е морал и принципи във формацията и чиито думи впоследствие се потвърдиха напълно, се завръща в българския парламент, но този път като журналист, който ще следи изкъсо работата на народните избраници. \n  \nНай-новата едноименна телевизионна рубрика „В името на народа” ще бъде част от започнатия вече от евродепутата Николай Бареков телевизионен граждански проект за контрол на политическите среди у нас. \n  \nБайрактаров ще влиза в кулоарите на Народното събрание, за да задава неудобните въпроси, чийто отговори гражданите искат да получат. Опитният журналист ще надникне зад кулисите на парламентарния живот в България и ще разкрие дълбоко прикриваните от зрителите сцени и постановки. \n  \nВ първия епизод на рубриката „В името на народа” той ще покаже тоталната безотговорност и лицемерие на  управляващите днес. Зрителите ще бъдат запознати с безхаберното отношение на властимащите, които харчат безцеремонно народни пари, към българските деца.И най-важното - ще получат отговор на въпроса  ще дарят ли българските депутати заплатите си за месеците,  в които се шляяха и правеха рекорди по бездействие. Всичко това този четвъртък от 22:00 часа в предаването „Презареди България” на Николай Бареков  по телевизия Евроком.   \n \n", "date": "06 Юни 2017, 12:44", "title": "„В името на народа” с Димитър Байрактаров – новата рубрика в предаването на Бареков „Презареди България”"}
{"url": "https://www.blitz.bg/analizi-i-komentari/skandal-glasyat-zadkulisno-kadr-na-ivan-kostov-za-shef-na-bnt_news519058.html", "text": "\n Тежка интрига се заформя покрай избора на нов шеф на БНТ. Високопоставен източник разкри пред БЛИЦ, че задкулисно гласят за началник на държавната телевизия Константин Каменаров, бивш говорител на правителството на Иван Костов.   \nДори от ГЕРБ били изненадани от начина, по който се извършва смяната на Вяра Анкова, която през годините се утвърди като професионален ръководител на националната телевизия с ясно изразени надпартийни позиции. \nСпоред носещата се в медийните среди мълва за Каменаров лобирали освен от обкръжението на Драгалевския гуру и известен депутат от БСП, и виден пи ар експерт. \nКаменаров след кратката си, но вярна служба на Комендира, бе отблагодарен със сладък пост като пресшеф на Мтел за известно време. След тази блага служба той се изявява единствено като мъж на жена си. \nАко подмолните лобита успеят да го пробутат Коко Каменаров на върха на БНТ, националният ефир бързо ще бъде окупиран от приближени на Драгалевския ментор соросоидни глашатаи, опасяват се медийни експерти. \n  \n", "date": "06 Юни 2017, 13:00", "title": "Скандал: Гласят задкулисно кадър на Иван Костов за шеф на БНТ"}
{"url": "https://www.blitz.bg/politika/borisov-makron-idva-v-blgariya-prez-avgust-snimkivideo_news519066.html", "text": "Препотвърдихме поканата и получихме уверението, че през август президентът Макрон ще посети България, да види как охраняваме границите на Шенгенското пространство. Това каза премиерът Бойко Борисов след края на срещата си с френския държавен глава Еманюел Макрон, която се проведе в Елисейския дворец. Борисов е четвъртият европейски политик, който се среща с новоизбрания президент на Франция. В българската делегация са и вицепремиерът Томислав Дончев и финансовият министър Владислав Горанов.\n „Считам, че направихме един добър разговор по основни теми в ЕС, свързани с нашето председателство. Усилията, които България полага за влизане в чакалнята на еврозоната, гарантира Европа не на две скорости и влизането на България в Шенген”, каза още Борисов. \n„Убеден съм, че президентът ще има успех и на парламентарните”, добави той. \n„Мисля, че с новия президент изградихме едно добро начало и съм убеден, че с помощта на Франция това е един много добър старт. И както всички в Европа се надяваме в негово лице да теглим Европа напред – силна, единна и да не забравяме периферията. Ние сме периферия, но сме много важни за сигурността, защитата и охраната”, каза още българският премиер. \nОчаква се по-късно Борисов да отлети за Германия, където ще се срещне с президента на Германия Франк-Валтер Щайнмайер и с федералния канцлер Ангела Меркел. Акценти в разговорите ще бъдат двустранните отношения и сътрудничеството в рамките на Европейския съюз. \n \n", "date": "06 Юни 2017, 13:18", "title": "Борисов: Макрон идва в България през август (СНИМКИ/ВИДЕО)"}
{"url": "https://www.blitz.bg/politika/makron-s-goreshchi-prvi-dumi-sled-sreshchata-s-borisov_news519071.html", "text": "България показа силна воля и отваряне към всички държави към интеграция. Министър-председателят Бойко Борисов показа едно много силно желание да работи за интеграция. Това каза президентът на Франция Еманюел Макрон по време на пресконференция след срещата си с българския премиер Бойко Борисов в Париж, предаде „Фокус“.\n„Повдигнахме и въпроса за двустранното сътрудничество, както и темата за еврото и перспективите за сътрудничеството между двете държави в този сектор“, каза още Макрон.  \n", "date": "06 Юни 2017, 13:30", "title": "Макрон с горещи първи думи след срещата с Борисов!"}
{"url": "https://www.blitz.bg/politika/borisov-obyasni-kakvo-misli-za-noviya-frenski-prezident-i-razkri-kde-shche-go-zavede-kogato-doyde-v-blgariya-video_news519072.html", "text": "Това ми е трети президент на Франция, с който работя. Познавам Макрон, още когато беше финансов министър. Оптимист съм след срещата с него. Много оптимистичен и слънчев човек е той. Това каза пред журналисти след срещата си с френския президент Еманюел Макрон българският премиер Бойко Борисов.\n„България има рядък шанс и с предстоящото председателство, и с това, което сме постигнали като авторитет, действително да атакуваме чакалнята на еврозоната. Това означава намаляване на лихвите по кредитите, изключване на Европа на две скорости. \nВ момента френският финансов министър и нашият разговарят по темата. Предстои подобен разговор с германския финансов министър. \nИмаме рядък шанс и ако се възползваме, това е моментът. Надявам се да го направим”, заяви Борисов. \n\"Не се приема за добър тон да предпоставящ дати и срокове. Факт е, че в рамките на ден и Франция, и Германия разговарят с България по тези теми”, каза още той в отговор на въпрос може ли това да стане до януари следващата година. \n   \n\"Макрон каза, че и утре може да дойде в България. Но преценихме, че е по-добре това да стане август месец, защото тогава ще може да види и границата, и морето, и красотите на България. Той обича България и иска да бъде деен. Това е добре за нас\", каза още Бойко Борисов.    \n", "date": "06 Юни 2017, 13:36", "title": "Борисов обясни какво мисли за новия френски президент и разкри къде ще го заведе, когато дойде в България (ВИДЕО)"}
{"url": "https://www.blitz.bg/politika/kiril-dobrev-v-sistemata-na-mvr-zree-strakhotno-naprezhenie_news519093.html", "text": "В системата на МВР зрее страхотно напрежение. Това каза заместник-председателят на БСП Кирил Добрев по време на пресконференция в централата на партията, предаде „Фокус“. Според Добрев се очакват дори стачни действия.\n„Всичкото това заради липсата на елементарни условия на работа, заради изключително ниското заплащане. Заради това, че предизборните обещания не се изпълняват и че на системата не ѝ достигат между 100 и 1500 човека недокомплект\", коментира заместник-председателят на БСП. \nПо думите му не става въпрос за чиновници в системата, а за \"хора на улицата\". \"Момчета, които трябва да охраняват реда в страната“, уточни Добрев. \nСпоред Кирил Добрев, когато управляващите говорят за контрабанда и се хвалят, не може да не се спомене, че новата контрабанда е именно трафикът на хора. „Всеки един от задържаните твърди, че е платил между 3 и 6 хил. евро. Вие сметнете хората, които са минали и за какви контрабандни средства става въпрос\", подчерта още Добрев. \n", "date": "06 Юни 2017, 14:47", "title": "Кирил Добрев: В системата на МВР зрее страхотно напрежение!"}
{"url": "https://www.blitz.bg/obshtestvo/kostov-privatiziral-mina-obrochishche-ss-smnitelna-sdelka-izpluva-imeto-i-na-prokopiev_news518968.html", "text": "Сянката на Драгалевския лаборант Иван Костов изникна над тайнствената приватизация на най-богатото находище на манганова руда в Европа. Мината в добричкото село Оброчище, в която пет дни под земята стачкуват миньори заради неизплатени заплати, е била дадена на безценица през 1997 година, информира \"Телеграф\".\nБлагодарение на Иван Костов най-голямото находище в северното полукълбо и четвъртото по големина в света, е дадено на концесия за четвърт век при съмнителна приватизационна сделка.  \nПреди 20 години кандидат за мината в Оброчище е мегахолдингът Q.E.X Resources Inc., опериращ с капитал от около 1 млрд. щ.д. Британците представят инвестиционен проект за 20 млн. долара.  \nТой обаче е отхвърлен за сметка на регистрираното на 9.7.1996 г. в София с капитал от 50 000 лв. дружество \"Еврокомерс Ко\" ООД, в което съдружници са близките до Костов Димитър Бучков и Томаш Краев. Двамата се занимават с хотелиерство и са сред приватизаторите на хотели в курорта Златни пясъци. \nРешението е за създаване на \"Евроманган\" АД, в което държавата участва с 40% апортна вноска, а частната фирма \"Еврокомерс Ко\" получава 60% срещу покриване на дълговете на държавното предприятие и инвестиции от 8,35 - 9 млн. долара за срок от 5 години. Новото дружество обаче само експлоатира ресурсите на мината без да инвестира, а накрая повече от две години изобщо няма никакво производство. \nПрез 2001 г. в края на мандата на Костов набързо концесията е продадена тихомълком на регистрираното в швейцарския курорт Цуг с капитал от 2млн. швейцарски франка дружество \"Олберг холдинг\". Въпреки декларираните намерения да вложат 10 млн. долара в мината, вместо това по документи за последните 10 години, дружеството концесионер е натрупало 28 млн. дългове. \nВместо да реализират инвестиционните си планове, швейцарецът Марк Гербер - председател на съвета на директорите, и британецът Дейвид Уейлингс - изпълнителен директор, които вероятно са подставени лица, започват да прехвърлят акциите на офшорни дружества. \nЧаст от скритите собственици на офшорките е енергийният бос Иво Прокопиев, твърдят хора от минния бранш. Дялове имал и собственикът на мина \"Ораново\" Красимир Паргов - Краси Свинаря. \n", "date": "06 Юни 2017, 09:44", "title": "Костов приватизирал мина \"Оброчище\" със съмнителна сделка, изплува името и на Прокопиев"}
{"url": "https://www.blitz.bg/politika/stanishev-vchera-se-sluchi-se-neshcho-mnogo-polezno-koeto-ne-e-stavalo-ot-krglata-masa-nasam_news518999.html", "text": "Вчера се случи нещо много полезно, това е начало на разговора, такова нещо не се е случвало може би от Кръглата маса насам, заяви лидерът на ПЕС Сергей Станишев в ефира на bTV по повод организирания от него форум за приоритетите на българското председателство на ЕС догодина.\nПовод за коментара му стана събирането на една маса на непримирими политически противници като Бойко Борисов, Корнелия Нинова, наред със събирането на председателя на НС Димитър Главчев, бившия служебен премиер Огнян Герджиков и вицепрезидента Илияна Йотова. \nИ аз съм много благодарен, че започнаха такъв разговор, със серизен тон, градивно, да търсим общия интерес, добави той \nСтанишев предупреди, че след напускането на британците, ЕС ще има със 70 милиарда по-малък бюджет, което означава, че парите ще намалеят с 10 милиарда евро годишно. \nЗатова България трябва да има своя позиция и да отстоява да не се преформатира кохезионната политика. Отделно, нашата страна трябва да държи да влезе в ядрото на ЕС, където не сме допускани още - например, по отношение на Шенген, което е съвсем несправедилво, според Станишев и е заради чисто вътрешнополитически пречки от няколко държави. \nПо повод 100-те дни на правителството на Борисов 3, Станишев каза: \"Рано е да се каже обективно. Всеки да бъде съден по делата и резултатите\". В същото време лидерът на ПЕС напомни, че остава притеснението на Европа от участието на Обединените патриоти във властта. \n\"Това, което ме притеснява, е, че за първи път участват във властта партии, които се определят като националистически, според европейските стандарти. Борисов е наясно с това и неслучайно има реакции от АЛДЕ и от ПЕС, няма как това да не е притеснително за Европа\", заяви президентът на европейските социалисти.\n", "date": "06 Юни 2017, 09:41", "title": "Станишев: Вчера се случи се нещо много полезно, което не е ставало от Кръглата маса насам"}
{"url": "https://www.blitz.bg/obshtestvo/intervyu/prof-dimitr-yonchev-terorizmt-bezchinstva-v-evropa-obrkanite-polititsi-ne-znayat-kakvo-da-pravyat-a-tryabva-da-se-vvede-federalna-vlast_news518969.html", "text": "Поредният кървав атентат в Лондон отново постави въпроса безпомощна ли е Европа срещу ислямския терор. Премиерът на Великобритания Тереза Мей заговори за законови промени. Какви ефикасни мерки може да се предприемат срещу терора, доколко е застрашена България?\nПо тези и други въпроси говори проф. Димитър Йончев, преподавател към департамент \"Национална и международна сигурност\" на Нов български университет пред  . - Проф. Йончев, поредният кървав атентат в Лондон отново постави въпроса в какво се превръща Европа? \n- Европа е място, където има объркани политици, които нямат представа какво трябва да направят. Тяхното безсилие се увеличава от вече натрупаните години, в които не се появяват общи функции, които да представляват цяла Европа, нещо като федералната власт в САЩ, за да може да се вземат някакви решения, да се уеднаквяват позиции. Всяка страна от ЕС продължава да работи поотделно, съюзът е изпоразкъсан. Лондон създаде допълнително напрежение с Брекзит. Европа е в дълг към своите граждани заради нежеланието и неспособността да се превърне в политически субект. Трябва да има някакъв съвместен отговор на всички тези предизвикателства, най-вече в международен план, защото по време на Студената война такъв тип тероризъм нямаше. След падането на Берлинската стена ЕС изведнъж стана като че ли много приятно място. Но се оказа, че Близкият и Средният изток са взривени от основи, съсипани са светските режими в тях. И започна този религиозен терор. Религиозният терорист не е като класическия терорист, с който сме запознати. За религиозния терорист насилието е сакрален акт, божествен дълг. Колкото повече смърт, ако ще и да става въпрос за единоверци, толкова по-добре. Затова въпросът за някакви мерки изобщо не е в това колко години затвор ще предложиш на един самоубиец. Това е несериозно. - Визирате предложението на Тереза Мей за законови промени и по-тежки наказания в борбата с терора? \n- Нея визирам, но ми се струва малко несериозно. Това е все едно в израелски автобус да напишеш \"Забранено самовзривяването по време на движение\". Боя се, че сега се появиха ръководители, които виждат някакви прости решения. А на всеки такъв проблем като ислямския терор решението е сложно, дълго и трудоемко. Ситуацията е много критична. Светът е в един период на предизвикателство, Европа особено. И децата знаят, че ако Москва и Вашингтон се разберат в Близкия изток и установят равновесие, битките там ще спрат, животът ще се нормализира, съответно и масовата миграция ще секне. Вместо да тръгнат да решават този въпрос, двете големи сили взаимно се обвиняват във всякакви грехове, а Европа е безучастна, защото тя не може да се сглоби. И в резултат хаосът нараства. Очевидно е, че никой не иска да унищожи Ислямска държава.  \nНие доста погрешно анализираме тези терористични актове. Гледаме ги първо като проблем на вътрешния ред, второ - на разузнавателните служби, и трето - като на хора, които искат да ни уплашат, ама ние няма да се уплашим. Всъщност джихадистът самоубиец не иска никого да плаши, той отива при Аллах, да изпълни свещения си дълг.  - Доколко е възможно ЕС да създаде обща европейска армия, за което заговори и премиерът Бойко Борисов? \n- Нека да види какво е предлагал Де Гол. Ще види колко пъти тази идея е стигала до бюрата на европейските ръководители, но без резултат.  - През седмицата родният премиер ще се види с трима ключови лидери - Меркел, Макрон и Ердоган. Какви очаквания да имаме от тези срещи? \n- България няма да застане срещу интересите на когото и било. Не сме страна, която ще създаде напрежение. Ще говорим за разбирателство, за поддържане на двустранни отношения, за нужда от съвместни действия. След като свършат срещите, ще сме на тази ключова позиция, на която сме били и преди тях, което не е малко. - Възможно ли е да изиграем ролята на посредник между ЕС и Турция? \n- Стоян Ганев навремето искаше да бъде посредник между Гърция и Турция, спомняте си колко успешно беше. Има един принцип на посредничеството- трябва да имаш неоспорим авторитет било от сила, било от морал, било то нещо, което не се оспорва от спорещите страни. Не можеш да бъдеш арбитър, ако те не те броят за авторитет по отношение на тях.  - Консултативният съвет за национална сигурност излезе с решение за преработване на стратегията за национална сигурност на България. Какво трябва да се промени с оглед на новите заплахи? \n- Трябва да се увеличи националният елемент и балансиращата ни роля. Стратегията на Великобритания, например, е доста самостоятелна и не преписва тази на САЩ. Ние имаме много преписващи документи. Най-важното е стратегията да насочи към необходимостта от скоростно създаване на закон за изграждане  на системата за сигурност. Стана така, че пред очите ни една служба се договаря с друга и си организира взаимодействието. Армията почва да опипва почвата може ли тя да участва по границите или не. Един прави закон за себе си и променя законите за всички останали. И това е широка практика. Ние не сме подредили пространството на сигурността, а претендираме вътре да решаваме въпроси.  - Коя е най-голямата заплаха в момента за националната ни сигурност? \n- Собственото ни управление. Преди няколко дни  загинаха с катастрофирал бус десетина нелегални мигранти. Вицепремиерът Валери Симеонов казва, че няма нито един нерегистриран. Когато съобщиха, че тези са загинали, си помислих две неща - или че вече не са на власт Патриотите, или че те говорят неща, които не разбират.  \nОпасно е да те управляват хора, които не знаят какво говорят. Предизборните приказки са едно, реалността е друго нещо. Всички тези решения, свързани с употреба на сила, с илюзията, че държавата може да бъде укрепена и тя да затвори границите, са неща, които отшумяха с националните държави.  - Трябва ли общият европейски фронт срещу тероризма да бъде една от водещите теми, докато България председателства ЕС? \n- Председателството е много кратък период и то преди всичко е административно предизвикателство. В тази ротация трябва да има европейски приоритети, които са заложени за петилетия напред. Не очаквам някакви особени сривове, нито пък някакви особени идеи.  \nКогато всяка седмица стават терористични актове, естествено, че ще се говори за тероризъм, но със сигурност няма да направим европейска армия през следващите 6 месеца.  - Какво мислите за въвеждането за наборната военна служба у нас? \n- Тя е преди всичко машина за социализация и като минеш през нея, ставаш гражданин. Това е много нужно нещо, но не във вариант 3 или 6 месеца.  Много е показателно, че новият френски президент Макрон пак отвори въпроса за редовна служба.  - Какъв следва да бъде водещият принцип при превъоръжаването на армията ни: най-изгодната оферта или тази, която ни гарантира максимална съвместимост със съюзниците от НАТО? \n- Добре е да използваме родната военна индустрия, но в НАТО основният продавач са американските фирми. Много трудно се комбинират други неща. По принцип нашите въоръжени сили се развиват в контекста на съюзническите отношения в алианса. На последния КСНС чух една позабравена дума \"отбранителна сигурност\", но трябва да знаете, че и отбраната, и настъплението са въпрос на операции.  Ние нямаме този капацитет. Способностите ни са ориентирани в съюзните задължения. Ние участваме в мисии, но сме далеч от това да правим една самостоятелна отбранителна операция. Гърция и Турция са съюзници от НАТО и перспективата е Балканите да станем едно семейство. Не съм сигурен, че трябва да се акцентира върху т.нар. отбранителни способности. НАТО досега не се е занимавало с война, предполагам, че няма и да се занимава.\n", "date": "06 Юни 2017, 08:04", "title": "Проф. Димитър Йончев: Тероризмът безчинства в Европа, обърканите ѝ политици не знаят какво да правят, а трябва да се въведе федерална власт!"}
{"url": "https://www.blitz.bg/analizi-i-komentari/gen-kircho-kirov-obyasni-zashcho-i-blgariya-veche-e-tsel-na-teroristite_news518978.html", "text": "Целта на терористите е постигната, а именно да има масова психоза, която да вземе жертви. Това каза бившият директор на Националната разузнавателна служба ген. Кирчо Киров в ефира на bTV.\nДумите му са по повод паниката в Торино, при която пострадаха 1500 човека. „Ние продължаваме да се борим със следствията без да сме предприели мерки насочени към ликвидиране на причините, които пораждат тези явления. Трябва да се затегнат мерките за сигурност, особено в киберпространството. Тук отново стигаме до въпроса кое е по-важно свободата или сигурността. \nМерките за сигурност трябва да са в полза на свободата на обществото“, подчерта той. „Видно е от последните терористични атаки е, че тези лица са попадали в полезрението на британските тайни служби. Те работят по наблюдението на около 20 000 човека. \nТози мащаб на работа е огромен и не е възможно да се прави ефективно. Тук разузнавателната дейност е най-ефективна. Човешкият фактор е много важен. За съжаление специалните служби вървят крачка след терористите. Това трябва да е политика на държавите, където се зараждат тези проблеми и интеграция на тези хора от гетата в обществото“, заяви ген. Киров. \nПо думите му унищожаването на ИДИЛ е невъзможно. „Тази структура съществува във вида на тази държава, има своите симпатизанти и съмишленици в целия свят“. „Със сигурност мерките за сигурност ще се засилят във Великобритания. \nНай-важна е координацията между държавите“. По думите му България, като че ли остава едно сравнително спокойно местенце, но това не бива да ни успокоява. Като член на НАТО ние сме потенциална цел. Предстоящото председателство също ни прави цел на терористите. Силите на за сигурност ще имат много тежка работа, но трябва да се справим. \nТревожни факти са, че силовите структури имат недокомплект, а трябва да се превърнат в основен приоритет на държавата“, призова експертът. Ген. Кирчо Киров коментира и изолирането на Катар. Според него това ще доведе до една нова точка на напрежение в Средноизточния регион. „Очертават се две крила на въздействие - Саудитска Арабия и Иран. \nСделката със САЩ и Саудитска Арабия също засилва конфликта в региона. Зад Иран ще застане Русия, както обикновено. Превъоръжаването на Близкия Изток се превръща в голяма каца с барут“, каза още той. \n \n", "date": "06 Юни 2017, 08:23", "title": "Ген. Кирчо Киров обясни защо и България вече е цел на терористите!"}
{"url": "https://www.blitz.bg/politika/noviyat-regionalen-ministr-obyasni-dokoga-shche-poskpvat-vinetkite_news518984.html", "text": "В последния момент бях номиниран за министър. Мисля, че с работата си ще оправдая доверието. Ще се допитвам до Лиляна Павлова, тъй като и нейният опит и това, което направи, показаха видими резултати, заяви новият регионален министър Николай Нанков.\n„Още не сме рязали лентички с премиера, гледаме да свършим малко работа. Лентичките са най-лесното”, добави той пред bTV. \nНанков посочи и какво ще се случва по пътищата в близката година. По думите му, до 2018 година ще е готов обходът на Габрово. От 2018 ще започне да се коментира и тунелът по Шипка като възможност за финансиране. „През месец август започваме участъка от Благоевград до Крупник, който е част от АМ „Струма”. \nЩо се отнася до работата по АМ „Хемус”, от разклона от Ябланица до разклона за Тетевен, 9 км. и 300 метра, вече имало избран изпълнител и се чака обжалването, за да може строителството да започне възможно най-бързо. „16 км и 200 метра от Белокопитово, на етап оценка сме там. Отворили сме офертите, и за тази отсечка има осигурен ресурс. Следващата отсечка, до разклона Ловеч-Плевен, това са 50 км. Там имаме 6 месеца срок за проектиране, след това предстои да бъде възложена поръчката. Остава си автомагистрала, евентуално където има тунели. Очакванията са участъкът да бъде завършен до края на мандата”, каза строителният министър. \n  \nПо горещата тема със санирането и 3-те милиона, които държавата дължи на Българска банка за развитие, Нанков заяви, че за последните няколко месеца се е забавило подписването на споразумението, за да могат да стартират тези плащания. „За 20 дни успяхме да го подпишем, още другата седмица ще започнат разплащанията по вече завършените сгради\", увери той. \n\"Няма завишени цени при санирането. Програмата стартира на пазарен принцип”, подчерта министър Нанков. \nТой бе категоричен, че живущите в блоковете в Мездра и Стара Загора, които протекоха при санирането, ще бъдат обезщетени от строителя.  „Тези блокове са на етап строителство.  Става въпрос за изключителна грешка на строителя”. \nЩо се отнася до цената на винетките, регионалният министър успокои, че оттук нататък няма да се говори за поскъпването им. „Основен приоритет за нас е да форсираме изграждането на тол системата и електронни винетки за леките автомобили. 200 млн. лв. ще струва изграждането й, но тези пари ще бъдат приспадани.  Към момента постъпленията от винетки са 300 млн. лв. Още първата година очакваме те да се увеличат с  80 млн. По-голямата част от този бюджет ще бъде поета от тежкотоварния трафик”, посочи министърът \n  \n  \n \n", "date": "06 Юни 2017, 08:39", "title": "Новият регионален министър обясни докога ще поскъпват винетките"}
{"url": "https://www.blitz.bg/obshtestvo/stolitsa/neno-dimov-uveri-che-kachestvoto-na-vzdukha-v-sofiya-se-podobryava_news518985.html", "text": "Миналата седмица с министър Ангелкова направихме съвместна проверка по Черноморието. Като цяло пречиствателните станции са готови да поемат сезона. Видимо това ще се усети от самите туристи, каза в сутрешния блок на БНТ министърът на околната среда и водите Нено Димов.\nС изграждането на проектите за пречиствателните станции в Китен, Приоморско, \"Св. св. Константин и Елена\" и \"Златни пясъци\" ще бъде завършен цикълът на изграждане на пречиствателни станции в големите курорти, посочи той. За да бъде сезонът по-успешен, издадох заповед от 1 юни до 31 август да има проверки от Басейнова дирекция за евентуални замърсявания. \nС министър Ангелкова решихме, че ще направим съвместни групи, за да бъде контролът активен и да предотвратим възникването на проблеми, заяви екоминистърът. \nТой обяви, че в следващите 10 дни ще бъде направена работна група, в която ще бъдат поканени представители на сдружението на общините и ще бъдат обсъдени мерки срещу замърсяването на въздуха. Трябва да има много засилен технически контрол с много крути санкции, който да спира тези автомобили, които не отговарят на екологичните изисквания, подчерта Димов. \nВсе пак въздухът в София е по-чист, отколкото когато работеше \"Кремиковци\". Тенденцията е към подобряване, а не към влошаване. Има обаче още какво да се направи и трябва да го направим, каза министърът на околната среда и водите.   \n \n", "date": "06 Юни 2017, 08:41", "title": "Нено Димов увери, че качеството на въздуха в София се подобрява"}
{"url": "https://www.blitz.bg/obshtestvo/progovori-kemil-ramadan-zaplashval-s-sms-si-ninova-i-radev_news518991.html", "text": "\"Г-н Радев трябва да се опомни и да разбере Нинова каква лисица е\". Това коментира Кемил Рамадан в ефира на Нова телевизия, който бе задържан за изпращането на заплашителни есемеси към президента и лидера на БСП.\nПо думите му Корнелия Нинова се е опитала да подхлъзне президента с историята с ген. Решетников преди, а сега с тази за заплахата. \nКемил Рамадан беше бързо освободен, след като ДАНС го задържа миналия петък. Той отхвърли отвиненията, че бил свързан с радикалния ислям. Обясни, че се занимава с различни неправителствени организации. \nКогато един политик не си върши работата, аз имам право да му се бъркам в нещата и да го притеснявам денонощно. И не само аз, а всички български граждани”, категоричен бе бизнесменът. \nТой прибегнал до писане на текстови съобщения, след като лидерът на БСП Корнелия Нинова неколкократно не отговорила на обажданията му. \n„Тези хора трябва да се опомнят, защото са се самозабравили”, коментира още Рамадан. \nСмята, че Румен Радев не е имал право да дава ифтар, защото е православен християнин. След задържането си Рамадан публикува във фейсбук съобщението, което е бил изпратил до президента.  \n \n", "date": "06 Юни 2017, 09:19", "title": "Проговори Кемил Рамадан, заплашвал с SMS-си Нинова и Радев!"}
{"url": "https://www.blitz.bg/politika/borisov-vodi-donchev-i-goranov-vv-frantsiya-i-germaniya_news518952.html", "text": "Министър-председателят Бойко Борисов заминава  на посещения във Франция и Германия. Днес той ще разговаря в Елисейския дворец с новоизбрания президент на Френция Еманюел Макрон. Малко по-късно ще започне и официалното му посещение в Берлин, където ще се срещне с президента на Германия Франк-Валтер Щайнмайер.\nПремиерът Борисов ще разговаря и с федералния канцлер Ангела Меркел. \nАкценти в разговорите ще бъдат двустранните отношения и сътрудничеството в рамките на Европейския съюз. \nПри визитите си във Франция и в Германия Бойко Борисов ще бъде придружаван от вицепремиера Томислав Дончев и от министъра на финансите Владислав Горанов. \n", "date": "06 Юни 2017, 07:11", "title": "Борисов води Дончев и Горанов във Франция и Германия"}
