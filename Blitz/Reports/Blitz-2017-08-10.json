{"url": "https://www.blitz.bg/lyubopitno/nekaneni-svatbari-yadokha-pikha-i-se-veselikha-tsyala-noshch-na-svatbata-na-dvoyka-na-koyato-ostavikha-svoya-snimka-i-dolar-za-shchastie-snimki_news535462.html", "text": "Тази двойка яде, пи и се весели и дори остави картичка на сватба на непознати младоженци в Ню Джърси в САЩ. Но не си мислете, че те са били просто обикновени гости на сватбеното празненство. Всъщност, те са истински неканени сватбари, разказва в. \"Дейли Мейл\".\nНеидентифицираната двойка се появила на сватбата на Керън Фокс и Майкъл Туфо в клуб Спарта Рок Айлънд Лейк, която се състоя на 5 август. \nБулката забелязала, че двама непознати се вихрят на дансинга с нейните роднини, но предположила, че те са били поканени от съпруга ѝ. Всеки път, когато Фокс се опитвала да ги заговори, тя била увличана от нещо по сватбеното тържество.   \nДвойката дори била заснета от сватбения фотограф, за който специални позирали или пък били щракнати на дансинга във вихъра на танца. Едва когато Фокс намерила странна картичка на следващата сутрин, тя разбрала с какво точно си е имала работа.   \nНеканените сватбари я били оставили на младоженците за спомен. В нея пишело: „Скъпо семейство Фокс. Поздравления. Извиняваме се, че дойдохме непоканени на вашата сватба. Пожелаваме ви всичко най-хубаво“. \nНеканените гости също оставили един долар за късмет и своя полароидна снимка. Сега младоженците искат да се срещнат със своите мистериозни гости, но не за да ги линчуват, а за да ги почерпят по едно питие. „Искам да благодаря на всички, които споделиха с нас този специален ден... по-специално на тези двамата“, написа Фокс в профила си във Фейсбук, публикувайки снимка на неканените гости.   \n„Добре изиграно мои приятели.... много добре. Трябва да се срещна с тези хора и да ги почерпя по едно. Професионална работа. Вие ни подарихте най-хубавия сватбен подарък“, добавя тя.    Превод и редакция: БЛИЦ \n", "date": "2017.08.10", "title": "Неканени сватбари ядоха, пиха и се веселиха цяла нощ на сватбата на двойка, на която оставиха своя снимка и долар за щастие (СНИМКИ)"}
{"url": "https://www.blitz.bg/lyubopitno/kompaniya-trsi-profesionalen-piyach-na-uiski_news535434.html", "text": "Време е да направиш най-мечтаната стъпка в живота си и да тръгнеш смело напред към любимата работа. Не е нужно да питаш каква е, защото сме я открили вместо теб. Шотландската компания Grant`s търси истински алкохолен почитател и ценител на качествено уиски, който да дари своя черен дроб като посланик на питието и да обикаля по целия свят, консумирайки различните марки уиски.\nСамо трима щастливи кандидати ще имат шанса да летят до различните дестинации и да се насладят на качествен алкохол. Тримата щастливци ще трябва да изберат само три дестинации, които да посетят през октомври: Полша-Израел -Индия, Южна Африка-Колумбия-Скандинавия, Русия-Тайван-Франция. Какво ще се очаква от тях?  \nКато посланици на уискито, те трябва да представят различните марки, да пият уиски и да призовават останалите да правят същото. Кандидатите ще трябва да направят коктейл, който да съдържа уиски и поне още две съставки, както и да споделят творението в своя Instagram профил с хаштаг #GrantsInterview. След това ще бъдат отбрани около 250 човека, а на следващия кръг ще останат едва 20, които пък ще бъдат редуцирани до само 3-ма. Побързайте, защото срокът за представяне е до 31 август и с това ще имате пълната възможност да получите заплата, за да пиете и да каните други да правят същото. \nИзточник: Men.bg\n", "date": "2017.08.10", "title": "Компания търси професионален пияч на уиски"}
{"url": "https://www.blitz.bg/svyat/yumrutsite-na-yarostta-desetki-khilyadi-pokazakha-loyalnostta-si-km-kim-chen-un-na-miting-protiv-zaplakhite-ot-sashch-snimkivideo_news535433.html", "text": "Десетки хиляди граждани на Северна Корея излязоха на улицата, за да покажат своя силен дух и непокорност след заплахите, които американският президент Доналд Тръмп отправи по адрес на страната, съобщава \"Дейли Мейл\".\nСевернокорейците се събраха за митинга на площада \"Ким Ир Сен\" в центъра на Пхенян в сряда, а снимки показват как гражданите държат пропагандистки лозунги и размахват юмруци във въздуха. \nКадрите показват как хиляди севернокорейски работници, облечени в бели ризи, гневно маршируват по площада, размахвайки знамена.   \nЕлитната класа, която се облича в черно, аплодира работниците. Превод и редакция: БЛИЦ \n \n", "date": "2017.08.10", "title": "Юмруците на яростта! Десетки хиляди показаха лоялността си към Ким Чен Ун на митинг против заплахите от САЩ (СНИМКИ/ВИДЕО)"}
{"url": "https://www.blitz.bg/svyat/ogromen-ruski-voenen-samolet-preletya-nad-svrkhsekretnata-zona-na-beliya-dom-amerika-v-shok-pentagont-dava-obyasneniya-video_news535429.html", "text": "Представител на министерството на отбраната на САЩ обясни, че наблюдателите в рамките на Договора за открито небе могат да поискат право на полет над всяко място и почти винаги да получат разрешение. Чуждестранните военни наблюдатели могат да летят „практически над цялата територия“, каза той за изданието Politico.\nТелевизионният канал Си Ен Ен съобщи по-рано, че руски военен самолет е прелетял в сряда над Капитолията, Пентагона и другите президентски резиденции, извършвайки съгласуван с Вашингтон полет в рамките на Договора за открито небе. \nВ частност, на самолета бе разрешено да навлезе в свръхсекретната зона на въздушното пространство в района на Белия дом. Наблюдателните полети над САЩ по-рано бяха анонсирани от руското министерство на отбраната. Събеседниците на Си Ен Ен потвърдиха, че маршрутът е бил съгласуван с американските власти, а на борда е имало представители на ВВС на САЩ. \n„Обичайно руските наблюдатели пристигат и представят списък с локации, над които биха искали да прелетят“, каза неназованият представител на американското военно ведомство. \n„Съставяме план на полетите, и с някои изключения, които засягат сигурността и атмосферните условия, ние им разрешаваме да летят на практика над цялата ни територия“, добави представителят на Пентагона.   \nПо думите му, всичките полети „са много регламентирани и внимателно се контролират“, включително и това, когато на наблюдателите „се разрешава да снимат показанията на датчиците“. По думите на представителя на Пентагона, на борда има и американски военни, които контролират спазването на условията на договора.   \n„Тези мисии се провеждат практически на рутинна основа“, каза представителят на военното ведомство.  \nНовината за прелитането на руския военен самолет над стратегическите обекти във Вашингтон взриви мрежата в САЩ. Някои бяха възмутени, други питаха, дали да изпадат в паника, а трети – упражниха своето остроумие.  \nСтотици потребители в мрежата споделят новината за руския наблюдателен полет, съпровождайки я с зашеметяващи коментари. „О, Боже! О, Боже! Руски военен самолет прелетя над Пентагона“, пише потребител. „Защо?!“, пита втори. „Моля?!“, чуди се трети.   „Може ли вече официално да изпадаме в паника“, пита четвърти обезпокоен потребител.   Други пък отказват да вярват: „Не вярвам на това. ! Това е фалшива новина. Глупости някакви“. \n  \nОт време на време има и такива американци, които призовават своите сънародници към здрав разум. „Прочетете новината до край, преди да репоствате“, пишеха те и обясняваха, че полетът е планов, съгласуван с американските власти.  \nМнозина пък се шегуват с полета и предполагаемите руски връзки на Тръмп. „Руските ВВС напомнят на Тръмп кой е главния“, пише един от тях. \nДруг му опонира: \"Аз вече бях започнал да скучая за руските самолети\".  Превод и редакция: БЛИЦ \n  \n", "date": "2017.08.10", "title": "Огромен руски военен самолет прелетя над свръхсекретната зона на Белия дом! Америка в шок, Пентагонът дава обяснения (ВИДЕО)"}
{"url": "https://www.blitz.bg/svyat/spryakha-korabite-prez-bosfora-spasiteli-trsyat-tyaloto-na-mlado-momche_news535437.html", "text": "Турските власти временно преустановиха преминаването на плавателни съдове през Босфора. Ограничението е извършено заради издирвателно-спасителни дейности в района, съобщава haberturk.com.\nПроливът е затворен в 8:45 часа местно време. Кога ще бъде възстановено движението, не се съобщава. \n  \nСпоред данни на някои медии спасителни екипи търсят тялото на 17-годишно момче, което е изчезнало през месец юли. То е отишло да плува в Босфора и повече никой не го видял.  \n", "date": "2017.08.10", "title": "Спряха корабите през Босфора, спасители търсят тялото на младо момче"}
{"url": "https://www.blitz.bg/lyubopitno/pilot-preletya-1200-kilometra-za-da-spasi-ot-prispivane-iznasileno-kuchentse-snimki_news535436.html", "text": "Двегодишното кученце Андриена е било намерено от доброволци на улица в Северна Каролина. Животното е страдало от пролапс на пикочния мехур - ветеринарите предполагат, че това може да е резултат от изнасилване от човек. Вестник \"Дейли Мейл\" пише, че в приюта са искали да приспят нещастното кученце, докато в делата не се намесили спасители.\n \n За да се спаси Андриена, е трябвало да бъде доставена от приюта за животни в окръг Гренвил, Северна Каролина, при ветеринар в Стамфорд, щата Кънектикът. Именно това и направил Пол Стекленски - бивш военен и собственик на частен самолет от Пенсилвания.   \n \n Пътят, който Пол трябвало да измине в името на спасяването на кученцето, е бил с дължина от около 1200 километра. Той доставил Андриена в болницата в Стамфорд, където животинчето било оперирано по спешност. Освен това Пол взел още 13 кучета от приюта, които били подготвени за приспиване - сега те ще имат шанс да намерят нов дом.   \n \n   \n \n Пилотът Пол Стекленски е основател на благотворителната организация Flying Fur Animal Rescue. Той е сметнал, че от 2015 година е успял да спаси от приспиване над 700 кучета. Междувременно Андриена оздравява бързо под грижите на ветеринарите, скоро кученцето ще се сдобие и с нов дом.   Превод и редакция: БЛИЦ \n", "date": "2017.08.10", "title": "Пилот прелетя 1200 километра, за да спаси от приспиване изнасилено кученце (СНИМКИ)"}
{"url": "https://www.blitz.bg/razvlechenie/sobstvenik-na-supereliten-seksklub-ss-strakhotna-oferta-totalen-razvrat-do-dupka-pri-tova-do-zhivot-za-skromnata-suma-ot-snimki-18_news535412.html", "text": "Основателят на клуба Деймън Лоунър не приема в клуба всички – само онези състоятелни граждани, които са готови да плащат баснословни суми за разврат. Както пише изданието The Sun, сексклубът Snctm предлага на своите посетители пожизнено посещение на ексклузивното заведение за 1 милион долара.\n \n За да станете член на Snctm, трябва да подадете заявка и да платите такса в размер на 12 000 долара за най-ниското равнище, за всичките екстри ще трябва да се бръкнете 75 000 долара.   \n \n От хилядите подадени заявки са одобрени само 100. Щастливците се оказаха 25 състоятелни господа на възраст до 60 години и 75 дами не по-възрастни от 40 години.   \n \n Най-високото равнище на членство включва в себе си достъп до частните стаи, специална сребърна клубна огърлица и съветите на експерти по секс, БДСМ и много други.   \n \n По думите на основателя на клуба вие ще можете да се наслаждавате на целия този разврат до живот само за скромната сума от 1 милион долара. \"Вие може да се похвалите с доживотно членство, а също и да бъдете в центъра на всичките събития в течение на целия си живот. Включени са и билетите за специалните мероприятия на яхтите в Кан. Най-скорошните секс купони ще са в Рим и Москва\", казва Деймън Лоунър.   \nОсновен атрибут на купоните е маската. Мъжете задължително трябва да дойдат в смокинги, а жените - във вечерен тоалет или по бельо.   \n Съществува възможност и за еднократно посещение на клуба: за жените входът е безплатен, но мъжете ще трябва да се бръкнат солидна сума - 1900 долара. Естествено, има и програма за намаления, за всеки доведен приятел сметката пада с 375 долара.   \n \n Трябва да се отбележи, че сред посетителите на заведението е и известната актриса Гуинет Полтроу.   \n Превод и редакция: БЛИЦ \n", "date": "2017.08.10", "title": "Собственик на суперелитен сексклуб със страхотна оферта: Тотален разврат до дупка, при това до живот за скромната сума от ...  (СНИМКИ 18+)"}
{"url": "https://www.blitz.bg/svyat/do-broeni-dni-kim-chen-un-shche-vidi-planovete-za-udara-po-bazata-na-sashch-v-guam-i-voennite-shche-chakat-zapovedta-mu-za-izstrelvane-na-4-raketi_news535393.html", "text": "След няколко дни севернокорейските военни ще представят на лидера на Северна Корея Ким Чен Ун подробен план за възможна ракетна атака по американската военна база в Гуам.\nВоенните на Северна Корея към средата на август ще покажат план за възможна ракетна атака по американската военна база на остров Гуам на лидера на страната Ким Чен Ун. Това съобщава Уonhap, позовавайки се на изявления на военните. \nПо данни на агенцията, след като планът бъде показан на върховния главнокомандващ, армията ще чака неговата заповед. \nВ Пхенян проучват възможността да ударят по Гуам с помощта едновременно на четири балистични ракети със средна дължина на полета „Хвасон-12“. \nЗадачата на тази акция е да се възпрат вражеските сили на двете крупни бази на Гуам и да изпратят важно послание на САЩ.   \nИменно затова, уточнява се в документа, Северна Корея „ще продължава внимателно да следи думите и поведението на САЩ“. \nВ Пхенян са убедени, че военните действия, които Северна Корея „възнамерява да предприеме“, ще са способни да удържат „безумните постъпки“ на САЩ в южната част на Корейския полуостров и около него.   \nПо-рано в Пхенян заявиха, че на Доналд Тръмп може да се повлияе само със сила.  Превод и редакция: БЛИЦ \n", "date": "2017.08.10", "title": "До броени дни Ким Чен Ун ще види плановете за удара по базата на САЩ в Гуам и военните ще чакат заповедта му за изстрелване на 4 ракети"}
{"url": "https://www.blitz.bg/svyat/yapontsite-otkachikha-zaradi-yadrenite-zaplakhi-na-pkhenyan-izkupuvat-masovo-podzemnite-bunkeri_news535447.html", "text": "Започвайки от март, продажбите на тези съоръжения са нараснали три пъти, като клиентите въобще не се притесняват от цената. Единственото условие е да могат да ползват убежището веднага.\nВъв връзка с възможните атаки от страна на Северна Корея жителите на Япония масово започнаха да изкупуват подземни бункери. По информация на портала Vice, от март насам продажбите на компанията Oribe Seiki Seisakusho, специализираща в производството на въпросните съоръжения, са се утроили. \nИзданието отбелязва, че компанията вече над 30 години се занимава с осигуряването на готовност за стихийни бедствия. Но в момента, в светлината на силното търсене на продукцията си, специалистите на компанията не успяват да запълнят складовете си дори със стоки, като въздушни филтри за пречистване на въздуха в бункерите. \n„За да се построи бункер, са необходими много пари и доста време. Но тези дни ние само чуваме от нашите клиенти, че те искат помещението веднага“, разказва представител на Oribe Seiki Seisakusho пред Ройтерс. Превод и редакция: БЛИЦ \n \n", "date": "2017.08.10", "title": "Японците откачиха заради ядрените заплахи на Пхенян, изкупуват масово подземните бункери"}
{"url": "https://www.blitz.bg/svyat/unikalno-agenti-s-izkustven-intelekt-progovorikha-na-nepoznat-za-khorata-ezik_news535453.html", "text": "Изследователи на Facebook бяха принудени да спрат една от машините си с изкуствен интелект, след като откриха, че е започнала да комуникира на език, който те не могат да разберат. Инцидентът напомня за главния антагонист Скайнет в култовия филм \"Терминатор\". Може би главният изпълнителен директор на Tesla Илон Мъск е прав за това, че изкуственият интелект (ИИ) е \"най-големият риск, пред който сме изправени\".\nВ случая, принудил изследователите да дръпнат щепсела на машината с изкуствен интелект, върху която работили, системата не е започнала да спира компютрите по света или нещо подобно, но спряла да използва английски и започнала да използва език, който създава сама. \nБоб: \"Аз мога мога аз аз всичко останало. \nАлис: \"Топките са нулеви за мен, за мен към мен за мен при мен за мен при мен.\" \nГорните пасажи, които са безсмислени за хората, са част от разговор между двама агенти с ИИ, разработени от Facebook изследователите. Агентите на ИИ системата, създадени да преговарят с хора, първо си говорили помежду си, използвайки обикновен английски език, но в крайна сметка създали нов език, който само те разбират. \nАгентите с ИИ не били настроени да са ограничени само до английски език и така създали език, който да улесни и ускори комуникацията им. Изследователите на Facebook обаче решили да изключат ИИ агентите и да ги настроят да говорят един на друг само на английски. \nКаква би била вредата, ако се оставят агентите с ИИ да комуникират помежду си на език, който са изобретили сами? \nНа първо място, хората няма да разбират какво си говорят системите за ИИ, използващи собствения си език. Системите за ИИ имат изключително сложни скрити мисловни процеси, които хората не са в състояние да разберат, а ако започнат и да говорят на непознат за тях език, тайната им ще бъде още по-опасна. \nАко агентите с ИИ имат право да говорят на език, който сами са създали, те вече нямат да имат нужда дори от човешка намеса. Според Мъск хората трябва да се страхуват от изкуствения интелект и поиска от управниците на САЩ да приложат регламенти относно технологията. \n\"Запознат съм с най-модерните системи с ИИ и мисля, че хората трябва да бъдат наистина загрижени за това\", каза изпълнителният директор на Tesla по-рано този месец на лятната среща на Асоциацията на националните губернатори в Роуд Айлънд. \n\"Системите с изкуствен интелект могат да правят доста неща по-добре от хората и ако не се държат под контрол, ще се превърнат в нещо, което може да ни замести изцяло.\"\n", "date": "2017.08.10", "title": "Уникално! Агенти с изкуствен интелект проговориха на непознат за хората език"}
{"url": "https://www.blitz.bg/svyat/tlpa-chernokozhi-migranti-shchurmuva-plazh-v-yuzhna-ispaniya-video_news535450.html", "text": "Десетки чернокожи мигранти хвърлиха в ужас туристите на плаж в Южна Испания. Инцидентът е станал в сряда следобед, съобщава „Дейли мейл”.\nЛодката с африканците се появила сякаш от нищото. Те бързо изскочили от нея и се разбягали на всички страни пред изумените погледи на плажуващите в Кадис. \n  \n„Какво става?\", се питали почиващите, гледайки бягащите мигранти. \nГрупата успяла да напусне плажа преди пристигането на местните власти. \n \n \n", "date": "2017.08.10", "title": "Тълпа чернокожи мигранти щурмува плаж в Южна Испания (ВИДЕО)"}
{"url": "https://www.blitz.bg/svyat/izpratikha-v-posledniya-pt-krasivata-ukrainska-deputatka-zaginala-pri-katastrofa-s-nash-shofor-snimki_news535455.html", "text": "В храма \"Антония и Феодосия Печерски\" се състоя прощалната церемония с бившата депутатка от украинския парламент Ирина Бережная. В черквата са присъствали само близки и роднини на покойната, съобщава порталът \"Главком\".\n \n \n Бережная загина при катастрофа на 5 август. Инцидентът стана до границата между Хърватия и Италия. Освен Бережная загина и шофьорът българин Петър Илиев Петров. В колата се е намирала и 8-годишната дъщеря на депутатката, но тя се е отървала само с леки наранявания.  Превод и редакция: БЛИЦ \n  \n", "date": "2017.08.10", "title": "Изпратиха в последния ѝ път красивата украинска депутатка, загинала при катастрофа с наш шофьор (СНИМКИ)"}
{"url": "https://www.blitz.bg/svyat/zatvor-za-politsay-koyto-letyal-s-khelikopter-i-snimal-seks-po-pokrivite-snimka_news535448.html", "text": "Порноманиак и бивш полицай от Южен Йоркшир е снимал как двойка прави секс на покрив на къща. За да утолява своите воайорски апетити, той обаче е използвал полицейски хеликоптер.\n Освен че бившият полицай Ейдриън Погмор е наблюдавал как двойката се радва един на друг, той също ги е снимал и с камера, пише Daily Mail. Детективите са намерили в дома на бившия си колега цяла колекция от снимки на голи жени, които се пекат на нудистки плажове и в градините си. Пострадалата двойка е заявила, че е видяла хеликоптера, който е прелетял над тях, но тя така и не разбрала, че е била снимана.  \n Съдията е осъдил Погмор на три години затвор за това, че той е използвал хеликоптера на стойност два милиона долара, чийто полет струва около хиляда долара на час, за да задоволява своите сексуални перверзии, а не да търси престъпници. В момента на обявяването на присъдата полицаят извратеняк е плакал в съдебната зала.   \n \n\"Вместо това да открива и предотвратява престъпления, той ги е извършвал. Вие сте си мислили, че сте над закона, но не сте\", каза съдия Питър Келсън.   \nПо думите на съдията действията на Погмор са подкопали авторитета на полицията и доверието в нея. Една от жертвите му е признала, че ѝ е било трудно да си общува с полицаи, защото не е знаела кой от тях е виждал голите ѝ снимки. Тя също е разказала, че инцидентът я е ранил за цял живот.  \n", "date": "2017.08.10", "title": "Затвор за полицай, който летял с хеликоптер и снимал секс по покривите (СНИМКА)"}
{"url": "https://www.blitz.bg/svyat/plant-na-pentagona-e-gotov-eto-kak-i-kde-sashch-shche-udaryat-severna-koreya-s-bombardirovachi-b-1-kopienosets-video_news535440.html", "text": "Mинистерството на отбраната на САЩ е разработило план за нанасяне на изпреварващи удари по около 20 военни обекта в Северна Корея от бомбардировачи Б-1 \"Лансър\", обяви американската телевизия NBC, цитирана от ТАСС.\n Агенцията отбелязва, че съобщението е дошло на фона на крайно напрегнатата обстановка на Корейския полуостров. Северна Корея извърши наскоро редица ракетни изпитания, а вербалната конфронтация между режима в Пхенян и президента на САЩ Доналд Тръмп ескалира през последните два дни. \n \n В американската военновъздушната база \"Андерсън\" на остров Гуам се намират шест свръхзвукови стратегически бомбардировача Б-1 \"Лансър\". От края на май те са изпълнили 11 тренировъчни полета, имитиращи удари срещу Северна Корея, за последно - на 7 август. \n Пентагонът предвижда в евентуалната операция да участват спътници, дронове, изтребители и разузнавателни самолети, заяви NBC, цитирайки свои източници. Приоритетни мишени ще бъдат пускови площадки за ракети, изпитателни комплекси и логистични сгради. \n   \n \n \n Според източниците на американската телевизия разузнаването на САЩ е уверено, че разполага с точна информация за разположението на въпросните обекти. То се е сдобило с част от данните чрез анализ на сведенията за ракетните опити на Северна Корея в последно време. ДОСИЕ БЛИЦ: \nB-1 „Lancer“ (Лансър, \"копиеносец\") е американски свръхзвуков стратегически бомбардировач с изменяема стреловидност на крилете \nЕкипаж : 4 \nДължина  : 44,5 м \nРазмах на крилете : 24,1 до 41,8 м \nВисочина : 10,4 м \nПлощ на крилете : 181,2 м² \nТегло - празен : 87 100 кг \nТегло - пълен : 148 000 кг \nМаксимално летателно тегло : 216 400 кг \nМаксимална скорост : 1539 км/ч \nМаксимална дължина на полета без презареждане : 5543 км \nДължина на полета с доп. резервоари : 11 998 км \nТаван на полета : 18 000 м \nОтносително натоварване на крилото : 816 кг/м² \nСъотношение тяга/тегло : 0,37 \nВъоръжение до 61 000 кг, вкл. управляеми и неуправляеми конвенционални бомби, до 16 водородни бомби Б61, различни видове мини \n \n", "date": "2017.08.10", "title": "Планът на Пентагона е готов: Ето как и къде САЩ ще ударят Северна Корея с бомбардировачи Б-1 \"Копиеносец\" (ВИДЕО)"}
{"url": "https://www.blitz.bg/svyat/misteriya-neshcho-mnogo-stranno-se-sluchva-ss-sluzhitelite-na-amerikanskoto-posolstvo-v-khavana_news535461.html", "text": "Държавният департамент на САЩ съобщи, че през май са били изгонени двама дипломати от посолството на Куба във Вашингтон след \"инциденти\". Служители в американското посолство в Хавана получили здравословни проблеми, сред които и загуба на слуха, предаде Reuters.\n Говорителят на департамента каза пред репортери, че не е ясна точната причина за инцидентите, но пострадалите американци са се върнали в родината \"по медицински причини\" без заплаха за живота им. \n \"Възприемаме тези инциденти много сериозно и в момента има разследване\", каза тя и добави, че на 23 май двама служители от кубинското посолство са били уведомени, че трябва да напуснат САЩ и те са го сторили. По думите й първият инцидент е бил регистриран към края на 2016 г. \n Анонимен правителствен източник от Вашингтон каза още, че през последните шест месеца неколцина служители в посолството на САЩ в Хавана са били евакуирани заради проблеми със слуха и други симптоми. След това някои от тях е трябвало да ползват слухови апарати. \n Външното министерство в Хавана декларира, че \"Куба никога досега нито в бъдеще би позволила кубинската територия да бъде използвана за каквито и да било действия срещу акредитирани дипломатически представители или техните семейства\". Министерството съобщи, че е започнало свое разследване и потвърди желанието си да сътрудничи с американската страна за изясняване на случая. \n Друг анонимен източник съобщи, че след месеци на разследване американски експерти установили, че пострадалите дипломати са били изложени на въздействието на модерна апаратура, излъчваща звукови вълни извън обхвата на човешкия слух. Устройството е било разположено в или извън жилищата на пострадалите. \n Не станало ясно дали апаратурата е оръжие за умишлени атаки или е имала друго предназначение. \n Вашингтон и Хавана възстановиха дипломатическите си отношения през 2015 г., прекратени преди повече от половин век, и отвориха посолства. \n", "date": "2017.08.10", "title": "Мистерия! Нещо много странно се случва със служителите на американското посолство в Хавана"}
{"url": "https://www.blitz.bg/lyubopitno/predlagat-kolata-na-o-dzhey-simpsn-v-zalozhna-kshcha-video_news535383.html", "text": "Мъжът, който съхранява вече 22 години форда \"Бронко\" на О Джей Симпсън е решил да се раздели с него, но на доста солидна цена, пише TMZ.\nТой предложил джипа на популярните водещи на шоуто \"Заложна къща\", което върви по \"Хистъри чанъл\". Бившият агент на Симпсън Майк Гилбърт се е свързал с Рик Харисън от шоуто с предложението да му продаде произведения през 1994 г. легендарен форд. \n \n \n \nТой иска за него половин милион долара, иначе не е склонен на сделка. TMZ е скептичен по въпроса и припомня, че най-скъпата вещ, изтъргувана в \"Заложна къща\" до този момент са били кюлчета злато, взети за 128 000 долара. Превод: БЛИЦ \n \n", "date": "2017.08.10", "title": "Предлагат колата на О Джей Симпсън в \"Заложна къща\" (ВИДЕО)"}
{"url": "https://www.blitz.bg/kriminalni/mariya-promlvi-pri-orgazm-imeto-na-bivshiya-si-noviyat-lyubovnik-ya-ubi-sled-nechoveshki-iztezaniya-18_news534822.html", "text": "\n 26-годишният Фидел Лопес бе осъден на доживотен затвор за жестокото убийство на Мария Немет. Злодеят изтръгнал червата на новата си любовница, а след това натикал във влагалището ѝ бутилка и маша за коса, защото тя промълвила името на бившия си по време на секс, съобщава Daily Mail.  \nЛопес се съгласил да признае вината си едва след като бил заплашен със смъртно наказание. По време на завършилото в САЩ съдебно дело се разбра, че през 2015 г. Лопес убил приятелката си, тъй като тя без да иска назовала името на бившия си любовник по време на секс с актуалния си такъв. \nСлед убийството мъжът съм извикал полиция и съобщил, че на Мария ѝ прилошало след хард секс. Стражите на реда го заварили да плаче в банята над ваната с тялото на Мария. \nТе обаче останали шокирани от огромното количество кръв, която била навсякъде – във ваната, на стената и дори в шкафчетата. В тях полицаите открили и късчета човешко месо. В началото те предположили, че младата жена се е опитала да направи аборт, но експертите опровергали тази версия. \nФидел Лопес първо отричал всички обвинения и твърдял, че Мария сама е поискала да използва бутилка по време на секса. Под заплаха от смъртно наказания обаче той си признал всичко и получил доживотна присъда без право на предсрочно освобождаване.  Превод: БЛИЦ \n \n", "date": "2017.08.10", "title": "Мария промълви при оргазъм името на бившия си, новият ѝ любовник я уби след нечовешки изтезания (18+)"}
{"url": "https://www.blitz.bg/lyubopitno/taygr-uds-shche-khodi-na-kurs-za-alkokholitsi_news535386.html", "text": "Най-богатият спортист в света - Тайгър Удс е сключил споразумение по програмата DUI за нарушители първи път, пише TMZ.\nТой ще избегне по-сериозна присъда за това, че беше заловен да кара яко пиян срещу посещения на курсове за лечение от алкохолна зависимост. Така не само ще отърве затвора, но ще запази и книжката си, но срещу това няма бягане - ще трябва да посещава курсовете в продължение на идните 12 месеца. Превод: БЛИЦ \n \n", "date": "2017.08.10", "title": "Тайгър Удс ще ходи на курс за алкохолици"}
{"url": "https://www.blitz.bg/lyubopitno/lovets-rani-golyamata-stpka-no-mitichnoto-sshchestvo-izcheznalo-v-paralelen-svyat-video_news535389.html", "text": "Американският ловец Джо от Албукерк ранил Йети, но снежният човек изчезнал в паралелен свят. Мъжът, който е бивш военен, разказва как докато бил в резервата Навахо на границата между Мексико и щата Аризона, почувствал, че някой го наблюдава, съобщава esoreiter.ru, цитирано от Флагман бг.\n„Огледах се, но не видях никого. Усещах обаче опасността и бях в готовност да стрелям. Изведнъж го видях на 50 метра от мен. От погледа му кръвта в жилите ми сякаш замръзна. Той взе голям камък и го хвърли към мен, но успях да скоча и това ми спаси живота. След това успях да стрелям. Раних го, но той изведнъж изчезна. Потърсих следите му. Бяха прекъснати“, разказва Джо. \nСрещата му с Голямата стъпка била през миналата година. \nЕsoreiter.ru разказва и за други подобни случаи, при които косматият човек изчезвал мигновено. \nМистици твърдят, че освен чудовищна сила, Голямата стъпка притежава способността да вижда бъдещето и владее телепатия. \n", "date": "2017.08.10", "title": "Ловец рани Голямата стъпка, но митичното същество изчезнало в паралелен свят (ВИДЕО)"}
{"url": "https://www.blitz.bg/svyat/revolyutsiya-v-indiya-sled-grupovo-iznasilvane-na-14-godishna-ot-nedosegaemite-1-milion-gnevni-maratkhi-protestirat-v-mumbay-video_news535302.html", "text": "\n Няколко хиляди представители на етническата група маратхи провеждат грандиозен протестен митинг в столицата на Индия Мумбай. Освен всичко друго, те настояват за твърди квоти при трудоустройството и системата на образованието. \nПо данни на телевизионния канал NDTV, в марша, който на езика на маратхите е наречен \"мук морча\" (мълчалив поход), приемат участие около 1 милион души. Протестиращите са започнали шествието си от Градината Джиджабаи, наречена така в чест на майката на Шиваджи, основал Маратхската империя през 17-и век. Както се очаква, акцията трябва да приключи на Площада на независимостта в Мумбай. \nСлед това делегация от лидери на протестиращите ще се отправи в офиса на главния министър на щата Давендра Фаднавис и ще му представи списък с искания. \n„Независимо че те са много, фокусът ще бъде върху квотите в образованието и при трудоустройството на маратхите”, заяви един от лидерите на протеста Нараян Ране, бивш главен министър на щата. \nСамият поход е част от кампанията, подета от представителите на народа маратхи, която започна точно преди година – на 9 август 2016 г. Повод за груповите протести стана изнасилването и убийството на 14-годишно момиче. Обвиняеми са няколко души от кастата на „Недосегаемите”. Инцидентът доведе до междуобщностно напрежение и началото на серия „мълчаливи походи” с искане за справедливо дело за убийството и за по-тежки наказания при подобни групови изнасилвания. \n  Превод и редакция: БЛИЦ \n", "date": "2017.08.10", "title": "Революция в Индия! След групово изнасилване на 14-годишна от \"Недосегаемите\", 1 милион гневни маратхи протестират в Мумбай (ВИДЕО)"}
{"url": "https://www.blitz.bg/zdrave/ako-khapnem-povechko-ot-tyakh-tezi-khrani-se-prevrshchat-v-ubiytsi-video_news535391.html", "text": "Видео, публикувано в \"Ютуб\", показва какви количества от най-популярните храни са способни да ни разболеят и дори убият, ако прекалим с тях. И ако е необходимо да изядете 1100 портокала, за да предозирате с витамин С, то само две лъжици индийско орехче са достатъчна отрова за организма, пише \"Дейли мейл\", цитиран от Вести бг.\n Това е така, защото индийското орехче съдържа мириститин. То е психоактивно вещество, което може да предизвика конвулсии, сърцебиене и дори смърт.  \n Убийствени могат да се окажат още 70 чаши кафе за човек с тегло 70 кг. Същият летален ефект постигат 85 шоколадови блокчета, 3 бутилки твърд алкохол, 29 чаени лъжички черен пипер, 480 банана, 11 хил. портокала, 10 чаени чаши захар или 6 литра вода, изпити в много кратък период от време.   \n За първи път канадският канал в \"Ютуб\" Asap Science публикува  , в което показа какви дози храни и напитки могат да ни убият през 2015 г. Тогава клипът събра над 12 млн. гледания.  \n Миналата седмица образователният канал публикува втора част по темата, като само за пет дни видеото събра над 2,4 млн. гледания. \n  \n \n", "date": "2017.08.10", "title": "Ако хапнем повечко от тях, тези храни се превръщат в убийци (ВИДЕО)"}
{"url": "https://www.blitz.bg/svyat/voennite-na-izrael-shche-vzrivyavat-zhilishchni-sgradi-po-ivitsata-gaza-zaradi-klyuchov-tunel-na-khamas_news535390.html", "text": "Командирът на Южното командване на Израелските отбранителни сили разкри местонахождението на два тунела на „Хамас\", които се намират под жилищна сграда и семейна къща в Газа, предава The Times of Israel, цитиран от Фокус. Израелските военни заплашиха, че ще взривят сградите при бъдещ конфликт, въпреки желанието да се предотвратят цивилни жертви.\nТунелите са свързани с цяла подземна мрежа под Ивицата Газа, която „Хамас“ използват, за да придвижват бойци и оръжия при евентуален конфликт. \nГенерал-майор Еял Замир заяви по време на пресконференция, че „Хамас“ целенасочено строят тунели под цивилни сгради, за да прикрият операциите си.\n", "date": "2017.08.10", "title": "Военните на Израел ще взривяват жилищни сгради по ивицата Газа, заради ключов тунел на \"Хамас\""}
{"url": "https://www.blitz.bg/svyat/osvobodikha-blgarite-arestuvani-v-grtsiya-za-divo-kmpinguvane_news535382.html", "text": "Двамата български граждани арестувани за диво къмпингуване в Гърция са освободени в рамките на 24 часа след задържането им научи „Български новини“.\nИ двамата обаче категорично са заявили, че отново ще къмпингуват независимо, че са били задържани, което не изключва възможноста да се озоват вътре, но този път срещу тях ще бъдат наложени наказателни мерки, коментиха за БН запознати. „Да, ще къмпингуваме отново. Сега вече знаем и процедурата каква е“, са думите на двамата българи. \nНелегално къмпингуващите 12 души са били задържани в полицейския участък Агиу Николау, който се намира на 40 км от Кавуротрипес, мястото, където са летували. Относно преживяването около задържането стана ясно, че процедурата е протекла без инциденти, тъй като полицаите и задържаните са били спокойни и са проявили разбиране. Припомняме, че полицейските проверки за диво къмпингуване започнаха в средата на лятото след инцидент със сръбско семейство в Кавуротрипес на 29 юли, пише Български новини.\n", "date": "2017.08.10", "title": "Освободиха българите, арестувани в Гърция за диво къмпингуване"}
{"url": "https://www.blitz.bg/svyat/mashchabna-aktsiya-v-litva-spipakha-dilri-s-koka-za-pochti-50-miliona-evro_news535410.html", "text": "Митническата служба на Литва съобщи, че е заловила 600 килограма кокаин от Еквадор, предаде Франс прес. Агенцията отбелязва, че това е едно от най-големите количества наркотик, откривани в тази балтийска страна.\nМитническата служба на пристанище Клайпеда съобщи, че кокаинът бил скрит в пратка от калъпи за изработка на пластмасови капаци, предназначена за учредена от руснак фирма в Литва. Стойността на заловената дрога се оценява на 49 милиона евро. \nНаркотикът бил изпратен от Еквадор през Колумбия и Хамбург. Литва спомена, че по случая се е работило в сътрудничество с френските и германските служби. Засега няма информация за извършени арести. \n \n", "date": "2017.08.10", "title": "Мащабна акция в Литва: Спипаха дилъри с кока за почти 50 милиона евро"}
{"url": "https://www.blitz.bg/layfstayl/ptuvane/svetski-prevrat-v-sauditska-arabiya-chuzhdentsite-shche-mogat-da-khodyat-oblecheni-kakto-si-iskat-i-shche-piyat-alkokhol-snimkivideo_news535368.html", "text": "В курортите на Саудитска Арабия вече ще важат \"закони в съгласие с международните стандарти\", пишат местните медии. Това ще означава, че за туристите няма да важат строгите правила относно сегрегацията на половете, а също така ще могат и да пият алкохол!\n \n \nЕдна от най-консервативните държави в света направи важна стъпка към трансформирането си в по-светски режим. Идеята е тя да се превърне в желана туристическа дестинация. В страната всъщност има множество луксозни курорти и красиви плажове, но заради режима в Рияд много малко чужденци знаят за тях. \nЗанапред идеята е строгите религиозни закони да не важат за гостите на страната. \nПревод: БЛИЦ \n \n", "date": "2017.08.10", "title": "\"Светски преврат\" в Саудитска Арабия: Чужденците ще могат да ходят облечени както си искат и ще пият алкохол! (СНИМКИ/ВИДЕО)"}
{"url": "https://www.blitz.bg/layfstayl/ptuvane/reportazh-ispanskoto-selo-koeto-prodava-na-bogatashite-nay-skpite-chanti-v-sveta_news535414.html", "text": "Село Убрике в Южна Испания е красиво, но отдалечено. Няма летище, нито гара и дори автобусите са нередовни. Намира се насред долина, обградена от високи планини, така че най-лесният начин за стигане до него е с автомобил. Но дори пътищата създават неудобства заради многобройните завои и дупки. Най-близкият град е Севиля, на 75 км. Далеч от големите модни столици, като Париж, Ню Йорк, Милано и Лондон.\n Общината е част от Пътя на белите села, туристически маршрут в много общини в Андалусия, където всички къщи са в този цвят. \n Но освен туризма, има и друга много важна дейност в селото – занаятчийската работа с кожа. Убрике доставя кожени изделия за големите модни марки. \n Тайнственост \n Знае се, че Louis Vuitton, Gucci, Hermes, Chanel, Chloe, Loewe и Carolina Herrera използват занаятчии от района за производство на ръка на чанти и портмонета. Но почти никоя от тези марки не е готова да признае това. \n Тайнствеността се дължи на страха, че някой ще се възползва и ще направи фалшификации – проблем, който би довел до големи загуби за марките. Хуан Антонио Санчес, директор на марката кожени изделия Ranchel, казва, че големите компании имат много стриктни изисквания. \n „Трябва да подпишем договор за конфиденциалност - както фабриката, така и директорът, и всички служители“, споделя той. „Всеки човек има индивидуален договор и не може да снима, нито да изнася дизайни или нещо друго, свързано с продуктите“, допълва Санчес. \n Неговата марка, която наследява от баща си, вече четири десетилетия присъства в индустрията. Но Убрике е отдадено на кожата от повече време. Всичко започнало преди повече от 200 години и се ограничавало до ощавената кожа. \n Най-големият производител в Испания \n С времето нещата се развили към изисканите кожени изделия, на които сега общината дължи славата си. Кожата се доставя от други общини вече ощавена и местните жители се занимават с по-специализирани задачи. \n Над половината от тях работят в търговията с кожа, като произвеждат голяма част от стоките, които се продават в Испания, но също така са доставчици на чуждестранни модни марки. \n Техниките, необходими за производството на продукти с толкова добро качество, се предават от поколение на поколение. Санчес казва, че повечето от съседите му са се сдобили с тези способности в младежките си години, докато са наблюдавали работата на родителите си. \n „Тази техника може да се предаде само от баща на син, тъй като е много специализирана. Сякаш го носят в кръвта си“, отбелязва той. Тези умения, усъвършенствани поколения наред, привлекли големите марки, които открили способностите на жителите на Убрике, предавани в повечето случаи от уста на уста. \n Хосе Урутиа, основател на марката за обувки и изискани аксесоари La Portegna, казва, че е научил от свой познат за скрития талант в Убрике. „Поисках му мостри и бях удивен от качеството на производството“, разказва той. \n За Урутиа историята на селото и начинът, по който продава продуктите си, са наследени от предшествениците и са част от привлекателността му, защото му помагат да внесе историческа нотка в марката си. \n Той споделя, че идеята за създаването на компанията му дошла от майка му, страстна пътешественичка, която се сприятелила с писателя Ърнест Хемингуей по време на екзотичните си пътувания по света. \nДокато се рови в снимките й, Урутиа усеща носталгия по отминалите времена, когато всяко нещо е било специално и е било смятано за съкровище. \n Индустрия, която изчезва \n Ето защо пожелал да пресъздаде това усещане в продуктите си. „В Убрике хората са много добри и ти помагат, защото имат голям опит. От векове са в този бизнес“, споделя Урутиа. Според него този вид бавно, но прецизно занаятчийство умира и е все по-трудно да бъде открито в други части на света. \n „Цялата концепция на занаятчийството умира. Хубавото на това място е, че не става дума за една улица или няколко къщи, а за цяло село“, казва Урутиа с възхищение. Макар да признава, че може да намали разходите и да увеличи обема на производство на други места, настоява, че това не е важно. \n „Една добра чанта се нуждае от определено количество часове. Не е възможно да измамиш“, казва Урутиа. Някои от местните фабрики са започнали да използват линии за сглобяване, за да ускорят процеса, но много други отказват да направят това. \n Произведено в Убрике \n Хорхе Олива Перес, директор на местната марка кожени изделия El Potro, твърди, че всяка чанта е произведена 100% от един работник, с изключение на кройката и дизайна. Като повечето хора, работещи тук, той би искал уменията да бъдат признати с етикет „Произведено в Убрике“. \n„Смятам, че това е много важно за нашето бъдеще“, отбелязва той. \n Това може да се окаже полезно пред заплахата от нискотарифните конкуренти, които навлизат в територията му. Макар че селото се сблъсква с подобен проблем не за първи път. Преди десет години, по време на финансовата криза, местните производители преживяват драстичен спад на поръчките. \n Много от големите марки решават да променят доставчика, за да намалят разходите. Повечето избират Китай и други азиатски страни. Други марки продължават да работят със занаятчиите от Убрике, но работата намалява и много хора губят работата си и трябва да търсят препитание в други индустрии. \n Но съветникът по културните въпроси в Убрике Хосе Мануел Фернандес Ривера казва, че много от работниците продължили да работят, защото знаели, че качеството им е по-високо и че клиентите ще се върнат. Оказали се прави. Една година по-късно повечето марки се завърнали. \n „Китайците се научиха много бързо. Но знаем, че не могат да достигнат качеството и детайлите, които ние предлагаме във всеки артикул, а точно това търсят  марките“, казва Фернандес. \nДругата причина за завръщането им в Европа е, че чанта, „произведена в Азия“, трудно се продава на основните им клиенти – хора, които живеят в Хонконг, Китай и Сингапур. \n Когато човек е готов да плати стотици и дори хиляди долари за една дизайнерска чанта на френски или италиански марки, последното, което очаква, е тя да бъде произведена в собствената му страна. И, разбира се, иска занаятчийски подход. \n „В този бизнес трябва да работите с ръцете си. Всеки продукт е различен, защото се правят един по един“, завършва Санчес. \n", "date": "2017.08.10", "title": "Репортаж: Испанското село, което продава на богаташите най-скъпите чанти в света"}
{"url": "https://www.blitz.bg/layfstayl/ptuvane/dvoyka-babuini-razvalikha-vakantsiyata-na-semeystvo-pokazvayki-im-shcho-e-to-zverski-seks-video_news535418.html", "text": "Семейна екскурзия в зоопарк стана доста весела за едно английско семейство с деца, след като двойка бабуини започнаха да се чифтосват направо на капака на колата им, съобщават британските медии. Случката станала в зоопарка \"Ноусли сафари\" в графство Мърсисайд.\n Първо върху капака на колата се качил един нахален бабуин, който впоследствие се оказал женски. После до него се качва втори и започва да работи усърдно за следващото поколение невъзпитани бабуини. \n Всички в колата започват неистово да се смеят. Децата - също, макар по гласчетата им да се разбира, че са много малки. Едно от тях по една време казва: \"Противна маймунка!\", пише Марица.бг \n", "date": "2017.08.10", "title": "Двойка бабуини развалиха ваканцията на семейство, показвайки им що е то зверски секс (ВИДЕО)"}
{"url": "https://www.blitz.bg/svyat/ekshn-v-nebeto-us-iztrebitel-se-razbi-v-atlantika-video_news535427.html", "text": "Изтребител \"F-5 N\" от Военноморските сили на САЩ падна в средата на Атлантическия океан, недалеч от щата Флорида. Пилотът е успял да катапултира и е бил спасен от Бреговата охрана, предава Fox news.\n Според спасителните служби инцидентът се е случил на 40 км югоизточно от град Кий Уест. Източник от Пентагона съобщава, че самолетът е паднал в океана по време на тренировъчен полет. Причините за инцидента все още се изясняват. \n По случая се води специално разследване. \n", "date": "2017.08.10", "title": "Екшън в небето! US изтребител се разби в Атлантика (ВИДЕО)"}
{"url": "https://www.blitz.bg/lyubopitno/nay-nakraya-ima-yasni-snimki-na-mitichnoto-sshchestvo-chupakabra_news535426.html", "text": "Снимки на странно изглеждащо животно, забелязано в американските щати Южна и Северна Каролина, може да се окажат на митичното същество Ла Чупакабра. Дъг Стюард казва, че той е играел голф в клуба на окръг Санти Купър в Южна Каролина, когато е забелязал сивото същество.\n„Ок.. цъкам си голф в Санти. Може ли някой да ми каже какво по дяволите е това. Това не е куче“, написа Стюард в профила си във Фейсбук в събота. Превод: БЛИЦ \n \n", "date": "2017.08.10", "title": "Най-накрая! Има ясни СНИМКИ на митичното същество Чупакабра"}
{"url": "https://www.blitz.bg/svyat/rusiya-osvobodi-viden-opozitsioner-idvat-li-novi-protesti_news535372.html", "text": "Руският печат коментира политическото бъдеще на опозиционера Сергей Удалцов, освободен вчера след изтичане на 4,5-годишна присъда за организиране на големите протести срещу президента Владимир Путин в Москва през 2012 г. Наблюдателите са сигурни, че щом се възстанови, лидерът на лявата \"улица\" ще поднови активната си политическа дейност, пише \"Газета\".\nУдалцов притежава политическа воля и смелост. Избирателите в Русия ще го оценят, защото интересът към външната политика спада, икономическите трудности растат и протестните нагласи ще се засилват, коментира политологът Абас Галямов. \nНай-близкият съмишленик на Удалцов Сергей Сахнин, преследван по същото \"дело за Блатния площад\", но избяга в Швеция, критикува опозиционното им движение \"Ляв фронт\" като \"твърде радикално\" и \"откъснато от живота\". \"Тогава властта доста лесно се справи чрез репресии и пропаганда с нас, но не и с фундаменталните причини за кризата. Затова са неизбежни нови социални и политически трусове\", казва той. \nПолитическият емигрант констатира тотална криза на неолиберализма в цял свят и прогнозира, че тя ще бъде посрещната с \"нови извънсистемни отговори\", каквито вижда сега в лицето на Доналд Тръмп, Марин Льо Пен и други западни политици. Логично е според него неолибералният режим в Русия да бъде посрещнат с \"отговор отдясно\" - това е опозиционерът Алексей Навални, \"който вече стана един руски Тръмп\", и \"отговор отляво\", какъвто може да стане Сергей Удалцов. \nДнешната реалност в Русия е много различна от 2012 г., когато опозиционните лидери се обединиха и изведоха на улиците рекорден брой хора. Сега Навални е единствен водач на протеста. Блатният площад опустя, а основният резерв на опозицията е още твърде млад, отбелязва \"Московский комсомолец\". \nВестникът цитира анализатора Галямов, според когото е най-разумно за Удалцов да се присъедини към т. нар. системна опозиция - парламентарната компартия на Русия. \"Първо, той ще получи подкрепа и възможност за открита политическа дейност, второ - от него ще имат интерес\" самите комунисти заради спадащата си популярност, разсъждава експертът. \nКолегата му Константин Калачов обаче смята, че Удалцов ще избере \"извънсистемната опозиция\" - \"хора с неговите възгледи са напускали комунистическата партия, а не обратното\". \nПарламентарните методи за борба не са за Удалцов. След изпитание като затвора той трудно би се уплашил от нови репресии. \"Но има ли какво да каже на света? Проблемът на революционерите е, че нямат позитивна програма\", добавя Калачов. \nОпозиционната Партия на народната свобода (ПАРНАС) на Михаил Касянов планира две големи прояви, на които кани и други демократи - партията \"Яблоко\" и Партията на прогреса, ръководена от Алексей Навални, пише \"Независимая газета\", цитиран от Би Би Си. \nЗа 3 септември в Москва е насрочено шествие под наслов \"Нашият град\", което може да вдигне активността на предстоящите общински избори. А на 26 август в столицата и в провинцията се организират митинги \"За свободен интернет\", уточнява изданието във връзка с протестните нагласи в Русия по повод засилването на контрола и ограниченията в мрежата. \nОт началото на август Съветът по човешките права към президента на Русия заедно с националната гвардия разработва поправки в закона за митингите и работната група уверява, че е поет курс към отслабване на репресивния му характер, пише \"Комерсант\". \nСпоред омбудсмани законът ще бъде уточнен и опростен, а прекомерната му строгост подтиква хората да излизат на улиците. Същевременно горната камара на руския парламент обсъжда дали законът да забрани непълнолетни да ходят по неразрешени митинги, посочва всекидневникът. \nПрез февруари ЕСПЧ се произнесе по жалбите на 23 руски граждани с отхвърлени от властите молби за публични прояви. Според съда са били нарушени правото на свобода на събиранията и на справедлив съдебен процес. Той задължи Русия да изплати на ищците общо над 183 000 евро. Но правозащитниците не очакват решението на ЕСПЧ да донесе промени в руския закон за митингите и неговото прилагане, допълва \"Комерсант\". \n \n", "date": "2017.08.10", "title": "Русия освободи виден опозиционер. Идват ли нови протести?"}
{"url": "https://www.blitz.bg/svyat/kachestvoto-na-internet-v-blgariya-pada-veche-sme-na-26-o-myasto_news535371.html", "text": "Бързият интернет в България вече не е сред първите места в света, както беше от много години насам, сочи ново изследване, цитирано от cable.co.uk.\nОт проверените 189 държави на първо място е Сингапур. Следват го Швеция, Тайван, Дания и Холандия. България вече е чак на 26-о място, като на Балканския полуостров по-добре от нас са Румъния - 17, и Словения - 24. Най-зле на Балканите са Македония - 54, и Албания 78. В света на последно място от изследваните държави е Йемен. Превод: БЛИЦ \n \n", "date": "2017.08.10", "title": "Качеството на интернет в България пада, вече сме на 26-о място"}
{"url": "https://www.blitz.bg/svyat/tropicheskata-burya-franklin-prerasna-v-uragan_news535374.html", "text": "Тропическата буря „Франклин“ прерасна в ураган, докато се насочваше към Мексико за втори удари, заявиха от американския „Национален център за урагани“, цитирани от AFP.\nОт „Националния център за урагани“ излязоха с доклад според, който „Франклин“ се намира над Мексиканския залив, на 170 километра от пристанището Веракрус.  \nВ понеделник „Франклин“ удари източната част на полуостров Юкатан. Очаква се природната стихия да се насочи към провинция Веракрус през следващите часове.\n", "date": "2017.08.10", "title": "Тропическата буря „Франклин“ прерасна в ураган"}
{"url": "https://www.blitz.bg/lyubopitno/prouchvane-blgarite-nay-mrzelivite-v-evropa_news535375.html", "text": "Коя е най-мързеливата нация в Европа? Около 78% от възрастните в България уверяват, че изобщо не извършват физически упражнения, съобщава в. \"Дейли мейл\" като се позовава на проучване.\n В другия край на своеобразната класация са шведите, които са най-активни физически. 90 на сто от възрастните в Швеция редовно посещават гимнастически салони. \n Жителите на Великобритания попадат в средата на класацията, базирана върху данни за 28 000 възрастни във всички страни от ЕС. \n Класацията е изготвена въз основа на резултатите от анкета, поръчена от \"Ладброукс\". Участниците били интервюирани колко често седмично извършват физически упражнения или спортуват. \n След България в класацията се нареждат Малта и Португалия, допълва vesti.bg. \n", "date": "2017.08.10", "title": "Проучване: Българите - най-мързеливите в Европа"}
{"url": "https://www.blitz.bg/lyubopitno/snimki-razkrikha-kak-e-izglezhdalo-zhilishcheto-na-printsesa-dayana-dni-predi-smrtta_news534819.html", "text": "Това е мястото, което тя наричаше свой дом по време на трудния си брак с принц Чарлз, където тя отгледа своите двама сина и живя до последно преди да намери смъртта си през 1997 година. Сега колекция от впечатляващи снимки показват как е изглеждал апартамента на Даяна в двореца Кенсингтън дни преди да загине в автомобилна катастрофа.\nСмята се, че това са единствените снимки на апартаментите 8 и 9 в двореца Кенсингтън. Те са направени от личния иконом на принцесата Пол Бърел. Той е работил за нея от 1987 година. Фотосите са част от инвентаризация, състояла се само дни след кончината на Даяна през август 1997 година. \nГоворейки пред Sunday Mirror, Бърел казва: „Когато принцесата почина, мислех, че е подходящо да запаметя мястото, където тя живееше, прекара по-голямата част от своя семеен живот и отгледа принцовете“. „Интериорът е изцяло подбран от принцесата. Това бе мястото, което тя наричаше свой дом. Малко след кончината ѝ дори и споменът за нея бе изтрит от двореца Кенсингтън“.    Превод и редакция: БЛИЦ \n", "date": "2017.08.10", "title": "СНИМКИ разкриха как е изглеждало жилището на принцеса Даяна дни преди смъртта ѝ"}
{"url": "https://www.blitz.bg/svyat/nad-60-turisti-sa-v-bolnitsa-sled-khranitelno-otravyane-v-turtsiya_news535378.html", "text": "Най-малко 65 туристи бяха откарани в болница след хранително отравяне в провинция Мугла в западната част на Турция, съобщи телевизия НТВ.\nСпоред телевизията гости на хотел в град Милас са били хоспитализирани със съмнения за отравяне с храна. Животът на туристите не е застрашен. Властите са започнали разследване за причините за оплакванията на туристите от хотела.\n", "date": "2017.08.10", "title": "Над 60 туристи са в болница след хранително отравяне в Турция"}
{"url": "https://www.blitz.bg/lyubopitno/stava-strashno-na-21-avgust-chasti-ot-zemyata-shche-potnat-v-mrak-denyat-shche-se-prevrne-v-noshch_news535269.html", "text": "\n Очаква се много рядко събитие. То ще се случи на 21 август 2017 - датата, когато денят се превръща в нощ за кратко време. Жителите на САЩ и отчасти в райони на Атлантическия и Тихия океан, ще станат свидетели на пълно слънчево затъмнение.  \n Произходът на слънчевото затъмнение всеки го знае. \nЗемята, Луната и Слънцето са наредени в една линия. Луната покрива слънчевата светлина, която пада върху Земята, причинявайки тъмна сянка върху планетата. \nНо колко добре сте запознати с това явление? Нека да разгледаме някои интересни факти. Слънчевото затъмнение е доста различно от лунното затъмнение \nЛунно затъмнение се случва по-често от слънчево. То може да бъде няколко пъти в годината. Това се случва, когато Земята преминава между Слънцето и Луната. По това време, Земята хвърля сянка на лунната повърхност. Част от светлината достига до Луната, а синият цвят се филтрира от атмосферата. Ето защо, ние обикновено виждаме ярко-червена Луна. Слънчевото затъмнение е по-рядко от лунното \nСлънчево затъмнение обикновено се случва на около всеки две години, и се вижда не от всички жители на Земята. По това време, Луната преминава между Слънцето и Земята. Тъй като Луната е много по-малка, отколкото Земята, тя хвърля по-малка сянка. В резултат на това - затъмнение се наблюдава само в някои части на света. Когато има пълното слънчево затъмнение, Слънцето може да се види с т.нар корона. \nПрез 1834 г. има пълно слънчево затъмнение, което води до спадане на температурата на въздуха. Представете си от 24 ° С до 8 ° С, почти веднага! \nБЛИЦ припомня, че съвсем скоро  . \n", "date": "2017.08.10", "title": "Става страшно: На 21 август части от Земята ще потънат в мрак! Денят ще се превърне в нощ!"}
{"url": "https://www.blitz.bg/lyubopitno/v-myunkhen-mzh-pluva-vseki-den-do-rabota-zaradi-trafika_news535379.html", "text": "Мъж плува всеки ден до офиса, като избягва блъсканицата в обществения транспорт. Той живее в германския град Мюнхен.\n Бенджамин Давид носи със себе си компютър, костюм и смартфон в непромокаема раничка на гърба си, пише британският вестник \"Метро\". Ексцентричният служител всяка сутрин се отдава на 2 км бруст по река Изар, която тече близо до апартамента му. От две години това е \nредовният му начин на придвижване в баварската столица Мюнхен. \n Той тръгва малко по-рано за работа, за да може да пристигне преди колегите си и да се подсуши. Той си слага и официален костюм, пише \nБТА. \n Реката може да бъде много опасна и поради тази причина преди всяко плуване Бенджамин проверява температурата на водата и силата на \nтечението. Раничката пък му служи и като спасителна жилетка, тъй като има специални коркови подплънки. \n", "date": "2017.08.10", "title": "В Мюнхен мъж плува всеки ден до работа заради трафика"}
{"url": "https://www.blitz.bg/svyat/dzhim-keri-zaryaza-klounstvoto-i-zapochna-da-risuva-pri-tova-dobre-video_news535376.html", "text": "Известният комик Джим Кери от известно време изчезна от филмовите екрани, пише Staff Pick. Последното му участие бе през 2014 г., когато се снима в \"Невероятният Бърт Уондърстоун\" и \"Шут в г.а 2\". След това обаче вече няколко години зрителите се чудят: \"Къде по дяволите изчезна Джим Кери?\"\n \n \nТази седмица той излезе от неизвестност по доста нестандартен начин - появи се негов документален филм със заглавието \"I Needed Color\"  (\"Трябваше ми цвят\") Засега в интернет е качен само трейлър на филма, който разказва за новата страст на канадеца - а именно живописта и скулптурата. Той е гледан над 2 милиона пъти, а от шестминутното видео се вижда, че Кери е учудващо талантлив художник. Превод: БЛИЦ \n \n", "date": "2017.08.10", "title": "Джим Кери заряза клоунството и започна да рисува, при това добре (ВИДЕО)"}
{"url": "https://www.blitz.bg/svyat/kuba-zayavi-che-razsledva-sluchaya-s-intsidentite-koito-amerikanski-diplomati-v-khavana-dokladvakha_news535380.html", "text": "Куба заяви, че разследва случаите, които американски дипломати докладваха, че са предизвикали физически симптоми сред служителите на посолството на САЩ в Хавана, предава Reuters.\n„Куба потвърждава желанието си да сътрудничи при изясняването на ситуацията“, заявиха от МВнР на Куба. \nВластите в Хавана казаха, че са започнали „цялостно, приоритетно и спешно разследване“ за инцидентите, които са предизвикали „физически симптоми“ сред американски дипломати в Куба.\n", "date": "2017.08.10", "title": "Куба заяви, че разследва случая с инцидентите, които американски дипломати в Хавана докладваха"}
{"url": "https://www.blitz.bg/layfstayl/shoubiznes/dzhet-li-dari-58-miliona-na-semeystvoto-na-zaginal-v-blgariya-kaskador_news535377.html", "text": "Джет Ли дари лични 5,8 милиона долара на семейството на свой дубльор, загинал в България по време на снимките на \"Непобедимите 2\" през 2011 г., пише themalaymailonline.com.\nСпоред малайзийския сайт актьорът взел това решение самостоятелно и искал да остане тайна. Не е ясно също така кога е направено дарението, но то бе потвърдено от родителите на загиналия Лиу Кун. \nЛиу Зонг Ю и Бей Ян Мей съдели от години филмовата компания \"Милениум филмс\" заради смъртта на сина си по време на каскада в язовир Огняново у нас. \nСпоред сайта по същото време е пострадал и дубльорът на Силвестър Сталоун. Решението на Джет Ли обаче било морално и нямало нищо общо с делата срещу компанията. Превод: БЛИЦ \n \n", "date": "2017.08.10", "title": "Джет Ли дари $ 5,8 милиона на семейството на загинал в България каскадьор"}
{"url": "https://www.blitz.bg/svyat/monakh-khvrli-rasoto-vlyubi-se-v-germanka-ekskurzovod_news535381.html", "text": "30-годишен монах от манастир на остров Самос захвърли расото и реши да изживее любовта си с германска екскурзоводка, пише Български новини.\nДвамата се запознали преди 3 години в манастира, където същата отишла по работа. В последствие германката започнала да посещава по-често манастира, който се оказал любовно гнездо за двамата. Те се опитали да го крия, но в крайна сметка, монахът реши да премахне робата си и следвайки доброто напусна монашеския живот. \n \n", "date": "2017.08.10", "title": "Монах хвърли расото, влюби се в германка-екскурзовод"}
{"url": "https://www.blitz.bg/svyat/taynata-padna-28-godishna-madama-stana-milionerka-izvednzh-i-razkri-kak-da-spechelim-i-nie-nesmetno-bogatstvo_news535265.html", "text": "\n Момиче от Ню Йорк, известна като Еж Ливингстън, успяла на своите 28 години,  да спечели няколко милиона долара с интелигентна инвестиция, а след това си осигурила и ранно пенсиониране. \nЛивингстън завършва Харвард през 2009 г., а след това успяла да получи работа в инвестиционна компания, която била нейно желание. Там натрупала необходимите знания и опит, което довело до огромно богатство само след няколко години работа, предава Forbes . \nНейният живот се променил след посещението на будистки храм в Тайван, където разбрала, че за щастието не е необходимо много, така че е започнала да прилага минималистичния подход към живота. Това означавало икономии, които по-късно щели да й донесат огромно богатство чрез инвестиране. \n\"Дипломиране в Харвард понякога означава, че искате кариера в корпоративния свят, за да бъдете уважавани в обществото. Опитът в Тайван ми помогна. По време на посещението си в един от храмовете лежах на легло от бамбук. В 4:00 часа сутринта гледах тавана заобиколена от основните предмети в едно жилище и пълна тишина. И бях щастлива! По-щастлива, отколкото бях в университета, заобиколена от поводи, лидери и останалите фактори на привилегирования живот\", спомня с Ливингстън. \nСлед завръщането си от Тайван, решила да промени живота си, така че няколко години прекарала, като работи като финансов експерт, а от друга страна увеличила икономиите. Натрупаните пари след година започнала да инвестира, така че по този начин, с придобитите знания успяла да осъществи голяма печалба. \n\"Ако инвестирате разумно, следва момент, когато тези инвестиции започват да се връщат. Своят първи милион го направих, когато бях само на 26 години. Тази година ми се върнаха 13% от инвестираните пари. Печелих по 130 хиляди долара, независимо от това, дали работех, бях на плажа или играех на видео игри \", обяснява тя. \nДнес тя живее спокоен живот в малък апартамент с мъжа си и домашните любимци, а нейните странности се крият в това, че станала милионерка и пенсионерка на 28 години.\n", "date": "2017.08.10", "title": "Тайната падна! 28-годишна мадама стана милионерка изведнъж и разкри как да спечелим и ние несметно богатство"}
{"url": "https://www.blitz.bg/svyat/islyamska-drzhavazaplashi-che-shche-izvrshi-novi-napadeniya-v-iran_news535370.html", "text": "„Ислямска държава“ излезе с видео, в което заплашва, че ще извърши нови нападения в иранската столица Техеран, предава Reuters.\nТерористите призоваха иранските младежи да започнат джихад в страната си.\nНа видеото се вижда мъж с черна маска за ски и АК-47, който отправя заплахи. С него има още двама други. \nВидеото бе излъчено под логото на информационната агенция на „Ислямска държава“ Амак. \n„По същия начин, по който режем вратовете на кучетата ви в Ирак и Сирия, ще прережем и вашите вратове в центъра на Техеран“, заявиха от групировката.\n", "date": "2017.08.10", "title": "„Ислямска държава“заплаши, че ще извърши нови нападения в Иран"}
{"url": "https://www.blitz.bg/svyat/aleks-frgyusn-nagva-kebabcheta-v-skopie-snimka_news535367.html", "text": "Легендарният мениджър на \"Червените дяволи\" сър Алекс Фъргюсън е бил забелязан да се разхожда из старата чаршия на македонската столица Скопие, пише \"Вечер\".\nСпоред комшийския ежедневник треньорът на Манчестър Юнайтед не е пропуснал да си вземе от прословутите кебабчета, с които е известен стария център на Скопие. \nМакедонската столица беше домакин на финала за Суперкупата между Реал Мадрид и Манчедстър Юнайтед. Превод: БЛИЦ \n", "date": "2017.08.10", "title": "Алекс Фъргюсън нагъва кебабчета в Скопие (СНИМКА)"}
