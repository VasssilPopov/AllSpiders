{"url": "https://www.blitz.bg/svyat/makron-za-trmp-minuti-predi-nachaloto-na-sreshchata-na-g-7-v-kanada-nikoy-lider-ne-e-vechen_news605616.html", "text": "Френският държавен глава Еманюел Макрон отбеляза, че никой лидер не е вечен, което намеква за по-конфронтационно отношение към президента на САЩ Доналд Тръмп на започващата среща на върха на Г-7 в Канада, предаде Reuters. На журналистически въпрос дали проблемът с Тръмп е, че \"не го е грижа дали ще бъде изолиран\", Макрон отвърна: \"Казвате, че президентът на САЩ хич не го е грижа. Може и така да е, но никой не е вечен. Шестте страни от Г-7, без САЩ взети заедно, са по-голям пазар от американския\".\"Няма да има световна хегемония, ако знаем как да се организираме. А ние не искаме да има\", каза френският президент на съвместна пресконференция с канадския премиер Джъстин Трюдо в Отава.  Досега Макрон се държеше по-сговорчиво с Тръмп, когото нарича свой приятел. Днес обаче той заяви намерение да е в единен фронт с другите лидери от Г-7, макар и да посочи, че е важно да се запази учтивост.  \"Може би американският президент не го е грижа, че ще бъде изолиран днес, но ние нямаме нищо против да останем шест страни, ако се наложи. Защото тези шест страни представляват ценности, представляват икономически пазар и най-вече представляват реална сила на международно ниво днес\", заяви френският президент. Макрон съобщи, че ще събере лидерите на Германия, Великобритания и Италия и представителите на ЕС преди началото на срещата на върха на Г-7 с цел укрепване на съюза пред Тръмп. Той припомни разногласията с американския президент за промените в климата, иранското ядрено споразумение и въведените мита върху вноса на стомана и алуминий от европейски страни в САЩ. Макрон увери, че тези спорове са възможност за пресъздаване на Европа.", "date": "2018.06.07", "title": "Макрон за Тръмп минути преди началото на срещата на Г-7 в Канада: Никой лидер не е вечен!"}
{"url": "https://www.blitz.bg/stsena/broeni-dni-do-kontsertite-na-imany-v-sofiya-i-plovdiv_news605530.html", "text": "Съвсем малко време остава до гостуването на Imany у нас, а билетите намаляват с всеки изминал ден. Френската звезда ще изнесе два големи концерта в София и Пловдив, които ще отбележат края на турнето ѝ, стартирало през 2016 година. От излизането на втория ѝ албум до момента, тя не е прекъсвала пътуванията си по целия свят, включващи страни от цяла Европа, САЩ, Русия. След изявите си в Измир и Истанбул, Имани идва в България в компанията на седем музиканти, с които ще завладее сцената на Античния театър на 10 юни и зала 1 на НДК на 12 юни. Вероятно това ще са последните концерти на звездата в чужбина, преди да се отдаде на заслужена планирана почивка. След като известно време предприемаше пътувания в компанията на новородения си син, а след това се отделяше от него за дълги периоди заради изяви, Imany би се отдала на пълноценно време със семейството и отглеждане на малкия Изая. Самата певица споделя, че е много развълнувана от факта, че ще затвори страницата на дългото турне именно в България, тъй като срещите с публиката у нас са изключително вълнуващи и оставят незабравим спомен.  В дните на концертите вратите ще отворят точно в 19:00 ч. Началото е в 20 ч. За максимален комфорт на феновете е желателно пристигането да не се случва в последния момент.  Imany каца у нас ден преди да се качи на сцената на Античния театър заедно с невероятния си бенд. Желанието ѝ е отново да опита хубави български вина и да разгледа повече от София и Пловдив.  Събитието се организира от Keen Acts, а билетите са достъпни в бензиностанции OMV, билетен център НДК, Български пощи, касата пред Община Пловдив и мрежата на  .    ", "date": "2018.06.07", "title": "Броени дни до концертите на IMANY в София и Пловдив"}
{"url": "https://www.blitz.bg/layfstayl/noviyat-na-antoniya-petrova-zhenen-i-s-dete-ne-iska-da-se-razvede-podigravat-sina-mu-zaradi-totsa_news605579.html", "text": "Новият мъж на Антония Петрова всъщност не ѝ е мъж, а най-обикновен любовник с почти нулев шанс за задълбочаване на връзката. Бизнесменът Ивайло Батинков бил женен, имал дете и изобщо не смятал да се развежда даже и заради бивша миска като Тоца, писа „Уикенд“.Познати на любовника разказаха, че той от години кръшкал на жена си, която била толкова широко скроена, че не само прощавала изневерите, но и те вече не ѝ правели особено впечатление. Говори се, че през леглото на Батинков са минали поне половината от оборотните миски и моделки в страната, а освен това – и доста засукани медицински сестри от елитната софийска болница, която доскоро ръководеше.   Антония Петрова най-вероятно е поредната бройка в колекцията му, смятат близки на богаташа.  Големият потърпевш от аферата му бил неговият син. Момчето ходело на училище в елитния Италиански лицей в Горна баня. След като се разчуло за забивката на татко му, станало за смях пред цялото школо. Съучениците всеки ден го бъзикали, питайки дали миската е неговата майка. Заради постоянните подигравки, детето тръгвало за училище със свито сърце и не се знаело как ще се справи с психическия тормоз, който търпи. Въпреки това обаче поне за момента нито миската се притеснявала от последиците, които аферата й може да остави у момчето, нито родният му баща. Той първо заведе любовницата в Гърция, после – в Рим за рождения ѝ ден, след това перничанката отново показа снимки от Гърция, а после – и от Тунис.  Говори се, че Ивайло не бил чак толкова богат, колкото се опитва да изглежда. Според клюките, той бил потънал в кредити, които се чудел как да погасява. Това може и да са празни обвинения. Съдейки по бизнес активностите му, Батинков би трябвало да разполага с повече от добри доходи.   След като напуска шефското място в една от най-големите частни болници в София, той става генерален директор на нейна дъщерна фирма, която се занимава с „търговия на едро с медицински консумативи, дезинфекционни препарати, дилърска и дистрибуторска дейност”. Освен това, според Търговския регистър, е собственик на компания, действаща в сферата на недвижимите имоти, и съдружник в болница по ортопедия и травматология. Говори се, че бил усвоил сравнително добре спорта на богатите – голфът. Проблемът му обаче бил свързан с излишните килограми. Снимката, която до ден днешен Батинков показва в интернет, била доста стара. В момента бил поне с 20 килограма по-пълен.  На Антония Петрова обаче явно това не й пречи. Пред приятели тя намеквала, че ще се жени за Иво. Запознатите със семейния му статус обаче се чудят как ще стане това, след като той има законна съпруга, която дори не помисля да му дава развод. Те смятат, че аферата с Мис Тоца няма да е за дълго и скоро тя ще се превърне в поредната отметка в списъка с креватните му трофеи.   ", "date": "2018.06.07", "title": "Новият на Антония Петрова – женен и с дете! Не иска да се разведе, подиграват сина му заради Тоца"}
{"url": "https://www.blitz.bg/svyat/dzhenifr-lorns-zaryaza-drtoto-gadzhe-i-zabi-nov-mlad-seksi-macho-snimka_news605539.html", "text": "Актрисата и носителка на „Оскар“ Дженифър Лорънс има нов приятел – нюйоркския галерист Кук Марони, съобщи Контактмюзик. Според Пейдж сикс на „Ню Йорк пост“ 27-годишната Лорънс и 33-годишният Марони имат връзка от няколко седмици, но досега са успели да я опазят в тайна.Неназован източник, цитиран от изданието, твърди, че актрисата и галеристът са били представени един на друг от най-близката приятелка на Лорънс, Лора Симпсън.   Новият възлюбен на холивудската звезда е известен в артсредите. Кук Марони понастоящем работи в нюйоркската галерия „Гладстон“, в която свои творби излага и известният британски скулптор от индийски произход Аниш Капур. Вестта за новия приятел на Дженифър Лорънс идва само няколко месеца след раздялата ѝ с режисьора Дарън Аронофски. Актрисата преди е имала връзки с фронтмена на „Колдплей“ Крис Мартин и 60-годишния режисьор Дейвид Ръсел, който бе и последния й приятел. ", "date": "2018.06.07", "title": "Дженифър Лорънс заряза дъртото гадже и заби нов млад секси мачо (СНИМКА)"}
{"url": "https://www.blitz.bg/svyat/tayra-banks-shokira-ss-snimka-bez-grim_news605385.html", "text": "Тайра Банкс е един от най-известните топ модели на 90-те. Като водещ на култовото риалити предаване \"Следващият топ модел на Америка\", Банкс вдъхнови стотици жени с различна възраст, професия, цвят на кожата и форми на тялото да намерят своя път в модния бизнес. Като олицетворение на красивата, привлекателна и амбициозна жена, била един от известните ангели на Victoria's Secret и очакванията към нея са големи.Ето защо с последната си снимка в Инстаграм Тайра Банкс \"уплаши\" някои от последователите си и отприщи разнопосочни коментари в мрежата.  Водещата публикува свое селфи без грим от къмпинг, където си почива. На кадъра тя е с кърпа на главата, много бледа и с торбичи под очите. Разнопосочните мнения повдигнаха въпроса за това как в действителност изглеждат звездите, на които се възхищаваме и как използването на филтри и прекалената обработка на снимките в мрежата изкривяват представата ни за дадена личност. , написа потребител. , гласи друг коментар под снимката. , посъветва друг. За някои обаче снимката на Банкс е символ на увереност. \"Израснах, гледайки как Тайра Банкс вдъхновява жените да харесват себе си такива, каквито са. Радвам се, че тя все още изпълнява тази мисия\", написа почитателка на модела в мрежата. Според други тя изглежда страхотно и без грим, а и \"на кого му е нужна спирала на къмпинг\", пише друг потребител. Така само за 3 часа постът на Тайра Банкс събра над 100 хил. харесвания и стотици коментари. А повечето ѝ фенове са категорични, че предпочитат да виждат истинското ѝ лице и това по никакъв начин не променя мнението им за нея като една от най-красивите жени в света на модата.", "date": "2018.06.07", "title": "Тайра Банкс шокира със СНИМКА без грим!"}
{"url": "https://www.blitz.bg/layfstayl/vasil-naydenov-vliza-vv-vip-bradr-sreshchu-rekordna-suma-izdukhva-kichka-i-margi-s-kolosalen-khonorar_news603990.html", "text": "Поп легендата Васил Найденов, любимец на поколения българи, е един от първите, които са поканени в новия сезон на „ВИП брадър”. Кеца е имал вече три срещи с продуцентите на шоуто и най-вероятно ще подпише договор. Той ще получи и един от най-високите хонорари, които предаването е давало на родна знаменитост, пише „Уикенд“.Спряга се сумата от 250 000 лева, въпреки че Кеца поискал значително повече.  „ ”, изрепчил се изпълнителя в началото. В крайна сметка проумял, че е готов да участва и срещу половината пари. В момента се уточняват последните подробности и най-вероятно до дни музиканта ще сложи подписа си под договора.  Пазарлъците с него започнали още преди няколко години, но Кеца бил категоричен, че за нищо на света не би участвал в риалити, където да изложи на показ ежедневието си. Музикантът се притеснявал, че ореолът му на звезда може да се сгромоляса. Една дузина хора от екипа на предаването били натоварени със задачата да убедят певец №1 у нас да влезе в най-наблюдаваната къща в страната и да живее поне един месец пред погледите на милионите си фенове. Изпълнителят на „Болката отляво” бил под пара заради мащабния ремонт, който предприел след като купил още два апартамента на етажа, на който живее. Кеца преценил, че за него ще е по-добре, ако избяга от шумотевицата на къртачите и бормашините, затова дал принципното си съгласие.  От него се очаквало да е черешката на тортата на едно от най-гледаните предавания в Нова телевизия. Една от претенциите на естрадната легенда е  да има собствена стая и баня, както и отделна доставка на храна . Тъй като графикът на 67-годишния музикант бил запълнен с участия до края на годината, продуцентите удовлетворили и изискването му да напуска Къщата на „ВИП брадър”, когато има музикални ангажименти. Звездата на естрадата настоява и  да не бъде показван гол, както и в ефир да не бъдат объждани подробности за негови интимни връзки, освен ако сам не ги коментира . Знак, че Кеца е в топли отношения с Нова телевизия бе и появата му в публиката на финала на „Като две капки вода”, където той седеше близо до шефката на медиата Силвия Зурлева. Появи се и като гост в „Hell’s Kitchen”. Тази година „ВИП Брадър” стартира на 16 септември, което се пада в неделя. Продуцентите са убедени, че ще направят знаков сезон, за който дълго ще се говори.", "date": "2018.06.07", "title": "Васил Найденов влиза във „ВИП брадър” срещу рекордна сума! Издухва Кичка и Марги с колосален хонорар"}
{"url": "https://www.blitz.bg/daydzhest/mis-smrt-ili-kak-zaginakha-nay-krasivite-momicheta-v-sveta-snimki_news604916.html", "text": "Носителката на титлата \"Мисис Свят 2018\" Сания Шакирова загина в автомобилна катастрофа в Киргизстан. За огромната трагедия, разиграла се в късните часове на 2 юни, съобщи телевизионната водеща и приятелка на жертвата Асол Молдокматова.Шофьорът на таксито, в което се е возела Шакирова, изтървал управлението над колата и се забил в стената на мюсюлманско гробище.  Красавицата загинала на място, а спътникът й е настанен в болница.   Титлата \"Мис\" автоматично приковава вниманието на огромен брой хора и на медиите към момичетата. Много често короната гарантира популярност и добри доходи. Но, за съжаление, не и живот.   Ето какви трагедии са застигали победителките в конкурсите за красота:  Издъхва на 22 години  През юли миналата година 22-годишната победителка в конкурса \"Мис Киргизстан\" Жибек Нукеева умира след продължително боледуване. Младото момиче оставя 8-месечно момченце сираче.  Жибек чува страшната диагноза в 7-ия месец от бременността си. В социалната мрежа хубавицата публикува писмо, в което разказва за борбата си с коварната болест.  Сами или кой помогна?  През есента на миналата година в стая в женско общежитие бе открито тялото на 21-годишната Кели Нелсън. Момичето е носител на титлите \"Мис Алианс\" и \"Мис Чадрън\". През юни тази година тя трябваше да участва в конкурса \"Мис Небраска\".  През лятото на 2010 година в апартамент в Мумбай е открито тялото на 37-годишната моделка Вивека Бабаджи. Тя е носителка на титлите \"Мис Свят-Мавриций 1993\" и \"Мис Вселена Мавриций 1994\". Според заключенията на полицията, Вивека се е самоубила.  Убийство от ревност  През 2014 година приятелят на сестрата на \"Мис Хондурас 2014\" Плутарко Руис заяви, че от ревност е убил гаджето си София Тринидат и сестра й Мария Хосе Алварадо, която е победителка в конкурс за красота.  Телата на жертвите си хвърлил в река Агуагуал. Когато Руис бил задържан, той е показал мястото на полицаите.  Умира във военна болница   През 2016 г., след продължително боледуване на 22-годишна възраст във военна болница в Манагуа издъхва \"Мис Никарагуа 2014\"  Юмара Лопес. Смъртоносна катастрофа  През август 2016 година ученичката и финалистка в конкурса за красота \"Мис Свят 2016\" Елис Милър-Кенеди, на 17 години, издъхва след страховита катастрофа Колата й се блъска челно в друг автомобил. Хубавицата е откарана в болница в критично състояние. Лекарите се борили за живота й около седмица, а пари за лечението на младото момиче идвали от различни кътчета на света. За съжаление, тя издъхнала от получените травми.     Убита два дни преди рождения си ден дня рождения През 1996 година победителка в конкурса \"Мис Русия\" става 16-годишната Александра Петрова от Чебоксари. Пред младата дама моментално се открили нови хоризонти: участия в телевизионни предавания, презентации, договори като фотомодел. В продължение на година пътувала по целия свят, участвала в международни конкурса за красота. Триумфирала в световно състезание по изкуство в категория \"Модел\". Дори й предлагат работа в Холивуд!  Откриват тялото й в куфар Света Котова достига до финала на конкурса \"Мис Русия\" през 1996 година. Тогава, както и сега, между другото, короната или самото участие във финала много често означават и изгодна партия в личния живот. Светлана решава, че за нея тази партия ще бъде убиецът, разстрелял десетки криминални авторитети - Александър Солоник.  ", "date": "2018.06.07", "title": "\"Мис Смърт\" или как загинаха най-красивите момичета в света (СНИМКИ)"}
{"url": "https://www.blitz.bg/layfstayl/oslepitelna-i-polugola-tatarka-khipnotizira-vsichki-s-tova-izplnenie-v-instagram-nikoy-ne-mozhe-da-otksne-ochi-ot-neya-snimkivideo-18_news604488.html", "text": "Има жени, за които казват - тяло създадено за грях. Точно такъв тип жена е татарската красавица Света Билялова, която сега живее в Москва. Тя е звезда в Инстаграм и не спира да трупа нови и нови фенове.   Нейната листа на почитателите наброява над 5,8 милиона души, които редовно следят секси снимките, които тя публикува в социалната мрежа.  Иначе красавицата има висше образование - Връзки с обществеността, но никога не е работила по специалността си. Веднага, след като завършва, Светлана става модел.  Известно е още, че ослепителната татарка има и син, но явно раждането по никакъв начин не е попречило на фигурата й.  С последното си видео Светлана хипнотизира феновете си. Буквално!    ", "date": "2018.06.07", "title": "Ослепителна и полугола татарка хипнотизира всички с това изпълнение в Инстаграм, никой не може да откъсне очи от нея (СНИМКИ/ВИДЕО 18+)"}
{"url": "https://www.blitz.bg/kriminalni/izpluva-nova-senzatsionna-versiya-zashcho-pelov-e-padnal-pokosen-ot-kurshumite-na-mario-panchev_news605443.html", "text": "Изплува нова сензационна версия за убийството на затворника Владимир Пелов. Според бивш затворник, който е лежал в пандиза заедно с Пелов, той е бил убит, защото пистолетът му е засякъл, съобщава Нова тв. Припомняме, че във вторник след 23 часа в центъра на Ботевград, зад музея, беше застрелян Владимир Пелов, избягал от затвора в началото на април. Криминално проявеният Марио Панчев и издирваният опасен рецидивист Владимир Пелов откриват стрелба един срещу друг. Марио Панчев оцелява с куршум в тялото и е настанен в „Пирогов” в тежко състояние.   Преди минути пък стана ясно,   Двамата с Пелов са отишли там около 25-26 април и са останали допреди около десетина дни. След това са напуснали жилището и в деня на стрелбата се е върнал само Пелов, а Колев все още не се знае къде е и дали е жив.  И двамата избягали затворници са били с променен външен вид – не са се подстригвали и са носели дълги бради. Апартаментът е собственост на най-добрия приятел на Пелов – Нико Петков. Той е двоен убиец, осъден е, но се е самоубил в следствения арест. Последно в апартамента са живели съпругата на Петков и двете им деца.  Жената на Нико Петков и Пелов са имали някога любовна връзка. Не е ясно къде са били Пелов и Колев от деня на бягството от затвора, 3 април, до 25-26 април, когато са се скрили в апартамента в Ботевград. Когато са отишли обаче там са се грижили доста добре с тях, но най-вероятно принудително. Не са ги издали, защото са се чувствали заплашени.  Знае се още, че синът на Пелов е знаел, че са там. В апартамента е намерен сак с граната и тротилови пресовки. Никой от съседите не е виждал двамата бегълци. Не е имало сигнали.    ", "date": "2018.06.07", "title": "Изплува нова сензационна версия защо Пелов е паднал покосен от куршумите на Марио Панчев"}
{"url": "https://www.blitz.bg/kriminalni/prvo-v-blits-tezhka-noshch-za-chengetata-v-sofiya-zameryat-gi-s-kamni-blskat-gi-s-kola_news605441.html", "text": "Само за нощ два инцидента с полицаи са се разиграли в София. За това сигнализират читатели на БЛИЦ, които са станали свидетели на екшъните. Първият случай е от квартал \"Младост\".  По думите на очевидец снощи около 00.00 часа на бул. \"Александър Малинов\" в близост до блок 43 полицай е тръгнал да спира автомобил. Водачът не спрял на стоп палката на униформения, при което е бил блъснат.  Пострадалият - около 40-годишен,  е откаран е в болница без опасност за живота. Засега няма информация дали нападателят му е заловен.  При друг инцидент от същата нощ на бул. Сливница е дежурил екип на пътна полиция.  \"Около 22-годишен младеж се приближи до тях, започна е да ги замеря с камъни и избяга с колелото. Нападението бе толкова изненадващо, че служителите на КАТ не са успяха да реагират\", свидетелства очевидецът.     ", "date": "2018.06.07", "title": "Първо в БЛИЦ: Тежка нощ за ченгетата в София, замерят ги с камъни, блъскат ги с кола"}
{"url": "https://www.blitz.bg/obshtestvo/zhiv-i-sled-smrtta-mzh-se-predstavya-za-vladimir-pelov-tvrdi-che-zhivee-v-nepal_news605424.html", "text": "Владимир Пелов бе убит в нощта на 5-ти срещу 6-ти юни, но продължава да живее в интернет. Мъж се представя за него във Фейсбук и дори е посочил, че в момента се намира в Непал, видя БЛИЦ. Профилът на \"Владимир Пелов\" е създаден съвсем скоро, прави впечатление, че сред приятелите му са основно жени.  Те са и негови фенки и не спират да му правят комплименти, явно впечатлени от престъпната му аура. Много от тях са чужденки.  Преди две седмици дама от България си прави шега с него, публикувайки фотография на полицай с белезници и надпис: \"Владимир Пелов, арестуван сте!\" На което той отговаря - не съм, а дамата палаво се заканва - ще бъдеш.  Друга фенка му пише: \"Много си добър, да си жив и здрав и все така усмихнат!\"  Прави впечатление, също така, че профилът във Фейсбук е създаден на 20 май - повече от месец, след като затворникът Владимир Пелов бяга от затвора.     ", "date": "2018.06.07", "title": "Жив и след смъртта! Мъж се представя за Владимир Пелов, твърди, че живее в Непал"}
{"url": "https://www.blitz.bg/layfstayl/niki-iliev-prekrati-koshmaren-brak-drug-izvesten-aktor-srinal-psikhikata-na-sanya-zaradi-tova-brakt-y-e-bil-plen-s-nervni-krizi_news605361.html", "text": "Режисьорът Ники Илиев е живял в истински кошмар по време на връзката си със Саня Борисова. И все пак той събра кураж да сложи окончателен край на брака им след бурно съжителство. Причината за сложните им отношения било истеричното поведение на актрисата. Емоционална нестабилност и разочарования от предишни връзки я превърнали в неуравновесена жена, която непрестанно иска внимание.В арт гилдията отдавна се говори за грозни скандали помежду им, чийто главен инициатор бил Саня. Тя го ревнувала неконтролируемо и когато пътувал, му звъняла по телефона десетки пъти. Позволявала си да му крещи, да го псува, да прави сцени в хотелите, където отсядали по време на снимки. Още в началото на връзката им Ники се чудил дали ще успее да издържи на нечовешкия тормоз.   Лежал на кълката, че Саня ще постигне постепенно емоционален баланс. За съжаление това не се случва и едва след година семеен живот той осъзнава, че връзката им е обречена, пише „ “. В арт гилдията се спекулира с причината за „откачането“ на красавицата. Истината била, че тя губи контрол над неврите си след раздялата с актьора Деян Донков, с когото изживяват 7-годишна бурна любов. Тогава Саня е била едва на 17. Докато  били заедно те ту се разделяли, ту се разделяли, докато не стигнали до окончателен край, който оставя тежки поражения върху и без това неуверената в себе си Саня. Преглътва горчивината едва когато се запознава с Ники по време на снимките на сериала „Забранена любов“, в който двамата играеха брат и сестра. Актрисата трудно му се доверявала, тъй като нон-стоп правела аналогии с предишните си разочарования. Ненаситната й нужда от постоянно внимание и желанието й да се налага на всяка цена, постепенно обаче рушат любовта й с Илиев. Наскоро Ники сподели в интервю, че се буди депресиран и му трябва време да се настрои, че животът не е чак толкова лош. Приятелите му са убедени, че състоянието му е резултат от изтощителната 10-годишна връзка с блондинката. Аверите му се надяват, че новата му връзка с Даяна Ханджиева да му се отрази като рехабилитация след ада със Саня.", "date": "2018.06.07", "title": "Ники Илиев прекрати кошмарен брак! Друг известен актьор сринал психиката на Саня, заради това бракът й е бил пълен с нервни кризи"}
{"url": "https://www.blitz.bg/layfstayl/prvo-v-blits-ne-e-za-vyarvane-kakvo-napravi-nikoleta-lozanova-ss-sebe-si-edva-shche-ya-poznaete-snimka_news605590.html", "text": "Николета Лозанова изостави имиджа си на фатална брюнетка и се върна към корените си. Именно когато стана известна с участието си в \"Мис Плеймейт\", тя бе перхидролено руса. Бързо след това се потъмни и поддържаше имиджа на гореща брюнетка с години. По-рано днес Николета пусна снимка от фризьорския салон, с която шокира всички! Тя отново е перхидролено руса. Последователите й побързаха да я похвалят за промяната и да кажат колко много й отива.  Други я приветстваха с \"Добре дошла отново в отбора на блондинките\".   Това е Николета малко преди участието и в \"Мис Плеймейт\".     ", "date": "2018.06.07", "title": "Първо в БЛИЦ! Не е за вярване какво направи Николета Лозанова със себе си, едва ще я познаете (СНИМКА)"}
{"url": "https://www.blitz.bg/obshtestvo/nyama-da-povyarvate-kato-kakvo-se-degiziral-pelov-v-opita-si-da-se-prikrie-predi-da-go-grmnat_news605540.html", "text": "В опитите си да се прикрие добре, издирваният Владимир Пелов се е дегизирал и като бабичка, твърди пред \"Уикенд\" жител на Ботевград. Преди няколко едмици на продавачка от малко магазинче за хранителни стоки й направило впечатление, че в обекта влязла леко прегърбена възрастна жена, която изглеждала повече от странно. Продавачката веднага се усетила, че срещу нея не стои бабичка, а добре дегизиран мъж. \"Беше доста странно посещение. Разбрах, че нещо не е наред, тъй като никога преди това не бях виждала тази дама, а тук всички се познаваме - все щях да съм я видяла. Освен това купи доста скъпи неща, които пенсионерите не взимат - луканка, колбаси, шоколади, уиски, банани и други деликатеси, сметката беше близо 100 лева\", разказва жената.   Малко след като \"старицата\" излязла от магазинчето, продавачката се усетила, че това е издирваният Владимир Пелов. Тя споделила със собственика на обекта, но той категорично й забранил да говори за случилото се с аргумента, че не желае да си навлича неприятности . Така или иначе жената вече била разказала на други за странното посещение и скоро един от хората подал сигнал в полицията.   От МВР не проявили никаква активност по въпроса и дори не си направили  труда да се разходят до магазина и да разпитат очевидката.   \"На ден получаваме по над 20 сигнала, сигурно не е Пелов, а някой гастролиращ в града ни травестит\", отвърнал един от местните полицаи.  ", "date": "2018.06.07", "title": "Няма да повярвате като какво се дегизирал Пелов в опита си да се прикрие преди да го гръмнат!"}
{"url": "https://www.blitz.bg/obshtestvo/izvnredno-i-prvo-v-blits-zhestoka-katastrofa-s-audi-na-am-struma-lineyki-i-politsiya-letyat-km-myastoto-snimki_news605556.html", "text": "Преди броени минути на автомагистрала \"Струма\" е станала жестока катастрофа, предаде човек на БЛИЦ. \"Ауди\" се е забило в мантинелата и се е преобърнало близо до 35-тия километър на магистралата в посока Благоевград, което най-вероятно се е случило след като водачът е карал с превишена скорост и е загубил контрол над автомобила. На място на инцидента има полиция и пътна помощ, пътува и линейка.   Все още не е ясно дали има тежко пострадали и жертви.  Цветина ДАНОВА, БЛИЦ На  БЛИЦ очаква новини, снимки и видео от своите читатели в цяла България и по света    ", "date": "2018.06.07", "title": "Извънредно и първо в БЛИЦ: Жестока катастрофа с Ауди на АМ \"Струма\", линейки и полиция летят към мястото (СНИМКИ)"}
{"url": "https://www.blitz.bg/layfstayl/khoroskop/top-3-na-nay-nartsistichnite-zodii-edva-li-shche-se-iznenadate-koy-vodi-tazi-klasatsiya_news605551.html", "text": "За личностните характеристики сме говорили много, особено за тези, свързани с различните зодии. Определените черти, характерни за знаците идват не само от деня на раждане, но и от позицията на планетите и Слънцето. Днес ще обърнем внимание на една специфична черта – нарцисизъм. Представяме ви топ 3 на зодиите, които повече от всичко обичат и харесват себе си:  1. Телец  Те смятат, че са най-добрите. Ако не могат да направят нещо, смятат, че никой не може. Каквото и да правят, гледат да е в тяхна полза. Нивото им на съпричастност е на нула и са способни да минат през всичко и всеки, за да постигнат целите си. Не са способни да разберат нищо, ако не ги засяга по някакъв начин. Имат проблеми с гнева и могат да манипулират изкусно всеки един, независимо дали ще има полза за тях или не.  2. Лъв  Пълни с гордост, егото на Лъвовете е нещо, което трудно може да бъде описано с думи. Те оперират с убеждението, че са най-важните и техните желания са преди всичко. Лъвовете не се интересуват дали някой ще пострада от действията им, стига да постигнат целите си. Като истински представители на нарцисите, те търсят внимание и държат всички погледи да са вперени в тях.  3. Скорпион  Ако сте в добри отношения със зодия Скорпион, тогава няма нужда да се притеснявате от нищо. Но ако сте го обидили или наранили по някакъв начин, то гответе се за отмъщение. Те са най-отмъстителните от зодиака и в такива моменти изобщо не се интересуват от отношенията, които сте имали преди. Те са много добри в това да изтриват хора от живота си и определено обичат от всичко най-много себе си.    ", "date": "2018.06.07", "title": "Топ 3 на най-нарцистичните зодии! Едва ли ще се изненадате кой води тази класация"}
{"url": "https://www.blitz.bg/obshtestvo/zaradi-lyubimiya-si-levski-kosta-tsonev-e-uvolnen-ot-teatra_news605495.html", "text": "Големият български артист Коста Цонев е роден на 3 юни 1929 година. Неизвестно защо обаче, на всичките му документи срещу графата: дата на раждане е била изписана датата 10 юни. Така или иначе, ако не беше си отишъл от този свят през януари 2012-а, тези дни актьорът щеше да навърши 89. Коста Цонев е от хората, които Господ не просто е потупал по рамото, а направо ги е целунал по челото. Наричат го аристократа в българското кино и театър: левент, красавец, любимец на жените и ценител на тяхната красота, чаровен, талантлив. Създателят рядко дарява с толкова ценности един и същи човек. Обикновено ги разпределя между повече.   По-малко от година преди края Коста Цонев получи последната от многото си награди: „Аскеер” за цялостно творчество”. Вече нямаше сили да стои на краката си. Седнал в средата на сцената, заобиколен от колегите си, които бурно го аплодираха, той в типичния си стил, не скри огорчението си, че получава приза толкова късно.   Двата мандата в парламента потвърдиха, че талантливият и интелигентен човек е нужен и може да бъде полезен навсякъде. От това време е останала фразата му: „Политиката не е толкова страшна, зависи от какъв аспект, от каква гледна точка гледаш. Ако използваш своя авторитет, за да помагаш на хората, за мен това е едно великолепно нещо, политиката е много добра”, казваше някогашният депутат.   Коста Цонев разказваше, че мечтата на майка му е била да го направи свещеник. И нещата може би успешно се движили в тази посока, той дори запял в църковния хор, но се намесило киното. Прожекциите в махленския киносалон „Красно село” не започвали, докато младокът не заеме мястото си. Синът на бояджията бил луд по екрана. След всеки филм вкъщи той разигравал ролята на главния герой. Поставял на масата чиста покривка, поставял празна чиния, вилици, ножове и елегантно започвал да се храни, досущ като звездата. Чувствал се като в холивудски ресторант, само дето от изисканите ястия нямало и помен. Техниката била другата слабост на момчето. Не се разделял с отверката. Поправял всичко, което се нуждае и не се нуждае от ремонт, така че съответният уред: часовник или грамофон понякога въобще не проработвал.  И тогава се появила жената, която му казала: „Ти си роден за артист”.   Подобни думи, произнесени от толкова красива и умна дама, прозвучали като заклинание. И всичко щяло да свърши дотам, тъй като се оказало, че таксата, която трябва да се плати за изпитите в театралното училище, са невъзможните петстотин лева. Жената обаче пак се намесила: „Аз ще ги платя”.  Първата среща на бъдещия народен артист с изкуството започнала с удар. Прекрачвайки прага, за да се представи на комисията, Коста не забелязал ниския свод на вратата и забил главата си в него. Ошашавен от болка той изведнъж се оказал пред мастития Владимир Трендафилов и просъскал: „Свиня! Басня от Крилов”.   Приели го, което силно разочаровало майка му. В списъка на колегите му имало едно свито, срамежливо момче от Бургас - Георги Калоянчев. Години по-късно  двамата и още няколко ентусиасти, обикаляли фабрики и заводи с първите родни естрадни програми. Понякога хонорарът им бил кренвирши, банички, пасти. Пари нямало.  Първата роля в киното на Коста Цонев е немски лейтенант във филма „Тревога”. Имал и реплика, но докато „загрее”, снимките за филма свършили. През годините обаче те нямали край: социалистическият шпионин Боев, Дон Кихот, Ричард III, любовник, партиен секретар, строител… Коста Цонев е играл всичко. Дори кон. Във филма „Сватбите на Иван-Асен” изпълнителят на главните роли Апостол Карамитев умира по време на снимките. Тогава режисьорът Вили Цанков решава да я възложи на Коста Цонев, който в лентата е негов брат.  Така той изиграва и двете роли, което и до днес си остава истински професионален героизъм.   Като всеки човек, който не умее да си държи езикът зад зъбите, Коста Цонев доста си е патил от свободолюбивата си реторика. Той например обичал да хвали любимия си футболен „Левски”, за сметка на омразния му ЦСКА. Някои хора обаче не погледнали на това с добро око. И актьорът бил уволнен от Младежкия театър и се приземил чак в Перник. Трябвало да се роди театър „София”, за да се върне отново като един от неговите основатели.   Актьорът с усмивка разказваше за жилото и меда на славата: Това, че жените го заглеждали и му се усмихвали било добре, но имало и обратен ефект. В ресторантите често искали да го черпят: „Да пием по едно”. Гримасата му показвала, че не му се пие и тогава върху му се изсипвал поток от ропот, както е казал поетът: „Ти какво си мислиш, бе, че си много велик ли, бе?” Същото чувал и докато бягал за здраве: „Бегай... Бегай... С орлите ли искаш да живееш. И ти ще умреш...”  Не е много приятно, но ...какво да се прави. Тогавашни нрави, както е казал друг велик поет.", "date": "2018.06.07", "title": "Заради любимия си „Левски“ Коста Цонев е уволнен от театъра"}
{"url": "https://www.blitz.bg/kriminalni/bradrt-daniel-proplaka-ot-pandiza-v-dubay-vrnete-mi-dyusheka-ne-iskam-da-spya-vrkhu-mishkite-i-plkhovete_news605586.html", "text": "Злополучният участник в „Биг Брадър” 4 Даниел Делчев, който изчезна безследно в Дубай, а по-късно се оказа тикнат в арабски затвор, след около месец вече може би ще си е в България. Почти 10 месеца изкараха Даниел, Вилиана Янкова и Юрий Байрактаров в централния затвор на Абу Даби, преди това в пандел от частен тип със строг режим на контрол. На 30 юни е последното съдебно дело срещу тримата българи, задържани по неизвестни за сега причини в дубайски хотел, броени часове след пристигане в емирството в началото на октомври 2017 г. Очаква се те да бъдат освободени заради недостатъчна информация за извършване на престъпление, пише „Уикенд“.Миналата седмица стана ясно, че Делчев най-сетне се е съгласил на преводач в залата. Когато органите на реда го извели за разпит, той крещял на български език: „ ”.  Младият мъж настоявал за по-човешки условия за живот в килиите. Той и търновецът Юрий Байрактаров обитавали килии, в които липсвали елементарни хигиенни условия. Често пъти дори нямало възглавници и завивки, с които да се завиват нощем. Компания им правили гризачи, а момчетата се притеснявали, че като нищо могат да пипнат заразна болест.   Човек от консулството ни в Дубай разговарял с всеки един от задържаните, но за какво точно са задържани, се пази в тайна. У нас все още тече процес по издирването на тримата и вероятно това е причината за мълчанието. Запознати с подобен вид истории издават, че вероятно на 30 юни ще бъдат освободени, а до две седмици по-късно докарани в България.  Въпреки това Даниел Делчев е  настоявал за нова среща с човек от консулството, пред когото да се сподели за условията в килията.  Той не разполага с финансови средства и това е единствената причина до сега да не се свърже с приятели в родината си , чиито телефонни номера отдавна е запаметил наизуст. Притеснявал се, че може да получи здравословен проблем, ако продължава да живее в мизерия, изтезания и различен тип унижения. За него и Юрий дюшекът бил истински лукс. Психически се чувствал добре. Байрактаров също нямал връзка със сестра си по финансови причини . За разлика от Даниел той и друг път бил пътувал до Дубай по бизнес, без да бъде уточнено в какво точно се е изразявал бизнеса му.  Вилиана Янкова е с най-голям опит в живота на емирствата . Почти 20 години тя работела като преводач и екскурзовод на руски групи, продавала яхти и била щастливо омъжена за ливанец, от когото има две деца. Тя решава да подаде ръка на Дидо, който е убеден, че баща му е арабски шейх, за кратко пребивавал в социалистическата ни родина в началото на 80-те години на миналия век. Дидо , чиито прякор е Шейха, заради детската му мечта един ден да стисне ръка на заможния си баща, и Вилиана отпътували за Дубай на 7 октомври 2017 г., а ден по-късно се изпарили. В продължение на 5 месеца от нашенците нямаше ни вест, ни кост. Версиите за неизвестността им бяха десетки – като се почне от това, че може да са станали жертва на трафик на органи, та до бачкане по строежи с отнети лични карти и всякакъв вид документи.  В крайна сметка след усилено издирване на полицаи от столично РПУ и по информация на Интерпол брадърът и другарите му бяха намерени в място за лишаване от свобода, при строг тъмничен режим . Сградата била от „частен” тип и се намирала край Абу Даби. Тримата били на строг режим. Държани ги с дни в изолатор.  Вилиана обявила гладна стачка в знак на протест  за условията на пребиваването им в ареста . Няколко дни не сложила залък в устата си и била пред припадък, когато в килията я навестил лекар, извикан от съкилийничките й. Тя разказала, че няма да престане да гладува, ако не ги преместят в нормален затвор. Дни по-късно тримата се озовали в централния затвор на Абу Даби, където вече се чувствали по-добре и им била дадена възможност да се свържат с близките си при условие, че имат пари, с които да заплатят телефонните разговори от панделата. ", "date": "2018.06.07", "title": "Брадърът Даниел проплака от пандиза в Дубай: Върнете ми дюшека, не искам да спя върху мишките и плъховете!"}
