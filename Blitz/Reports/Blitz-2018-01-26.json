{"url": "https://www.blitz.bg/lyubopitno/zhurnalist-izlga-che-ima-restorant-i-go-prevrna-v-svetoven-khit-bez-da-sshchestvuva_news574496.html", "text": "\n Срещаме те виртуално с човекът, който заблуди TripAdvisor – журналист на VICE на име Oobah Butler. Русият младеж от Лондон решил да направи ресторант -  The Shed at Dulwich. Качил снимки, измислил меню, от моето можело да си поръчаш настроения, като удобство, съчувствие или дори възбуда.  \nБило модерно място и водещ тренд в лондонското ресторантьорство. \n Всичко звучи, като място на което бихме се зарадвали. Единственото лошо е, че мястото не съществува. Нашия приятел и колега Oobah Butler си измислил всичко от горенаписаното. След което го маркетирал успешно в TripAdvisorр, докато всъщност фикционалният му ресторант не станал номер 1 за Лондон. \n The Shed at Dulwich отваря врати за един единствен ден и има около 10 госта.  А тук можеш да видиш историята от първо лице. \n \n", "date": "2018.01.26", "title": "Журналист излъга, че има ресторант и го превърна в световен хит без да съществува"}
{"url": "https://www.blitz.bg/svyat/ruski-kiberataki-mozhe-da-ubiyat-khilyadi-britantsi-predupredi-voenniyat-ministr-gavin-uilyamsn_news574331.html", "text": "\n Руски кибератаки срещу британските енергийни резерви и инфраструктура могат да донесат смъртта на хиляди хора, предупреди британският министър на отбраната Гавин Уилямсън в интервю за вестник The Telegraph.  \nСпоред него, Москва е проучвала ключовите връзки между инфраструктурата на страната и енергийните резерви, както и възможностите за предизвикване на „хаос паника“ във Великобритания. \nУилямсън е направил коментара си в началните дни на петмесечна кампания, чрез която министерството на отбраната цели да си осигури повече финансови средства за покриване на нуждите на армията, след като бюджетът за отбрана през 2018 г. бе намален до степен, до която според водещи военни, въоръжените сили няма да успеят да покрият всички свои нужди. \nВ началото на седмицата британският началник на Генералния щаб Николас Картър предупреди, „врагът се намира пред вратите на Европа“ и Великобритания няма да може да се справи ефективно с всички заплахи, ако финансирането за сферата на отбраната не бъде увеличено. \nВ последните години армията на Великобритания се сблъсква с все по-малко финансиране, тъй като правителството отделя повече средства за обществени проекти. Бюджетът на въоръжените сили милиарда паунда за 2018 г., който е най-големият в Европейския съюз, докато Русия има 50 млрд. паунда бюджет в сферата, припомня изданието. В тази връзка Картър предупреди, че британската армия може да стане по-малко боеспособна, отколкото е руската. Фокус \n", "date": "2018.01.26", "title": "Руски кибератаки може да убият хиляди британци, предупреди военният министър Гавин Уилямсън"}
{"url": "https://www.blitz.bg/lyubopitno/divo-prase-izpravi-na-nokti-tsyal-grad-potroshi-apteka-i-se-razkhodi-v-mola-video_news574420.html", "text": "\nДиво прасе вилня в градче в южната част на Германия, причинявайки щети за близо 10 000 евро, предаде ДПА. \nВ полицията в Дилинген е постъпил сигнал от местен жител, който е забелязал глигана в двора на градината си, преди развилнялото се животно да се отправи към градския център. \nВеднъж озовало се на централно място, дивото прасе се е втурнало в аптека, където е потрошило стъклена врата. \nПри следващата си поразия глиганът е нахлул в магазин за дрехи и е нападнал манекените на витрината. Част от подплашените от деянията на животното служители и клиенти са успели да избягат навън. Останалите са потърсили спасение на горния етаж на магазина. \nКрай на безчинствата на дивото прасе са сложили пристигналите на мястото полицаи, които са го застреляли и умъртвили. \nОт полицията съобщават, че в необичайния инцидент няма пострадали хора.    \n", "date": "2018.01.26", "title": "Диво прасе изправи на нокти цял град! Потроши аптека и се разходи в мола (ВИДЕО)"}
{"url": "https://www.blitz.bg/politika/borisov-izgrazhdaneto-na-svrzanost-mezhdu-es-i-zapadnite-balkani-e-klyuchov-faktor-za-investitsii-v-regiona_news574426.html", "text": "Министър-председателят Бойко Борисов участва в дискусия за дългосрочното развитие на Западните Балкани, която се проведе в рамките на Годишната среща на Световния икономически форум. В нея се включиха и лидерите на страните от Западните Балкани, на Хърватия, както и комисарят по разширяването и политиката за съседство на Европейския съюз Йоханес Хан.\nПри обсъжданията българският премиер акцентира върху необходимостта от свързаност във всички измерения в региона – инфраструктурна, транспортна, дигитална, енергийна и социална. „Това е ключов фактор за стимулиране на инвестициите и подобряване на връзките с държавите-членки“, каза Борисов. \nТой посочи също, че ЕС очаква страните от Западните Балкани да постигнат осезаем напредък в изпълнението на критериите за членство. „Вече абсолютно всички приемат, че двата процеса трябва да вървят паралелно - изграждането на инфраструктура и в същото време тези, които са отбелязали напредък, да затварят главите по присъединяване. Това ще покаже, че Европа е силно ангажирана към Западните Балкани“, подчерта министър-председателят. Борисов добави и че разглежда планираната в рамките на Българското председателство среща по темата като подходящ форум, на който държавите-членки да изразят своите виждания\". \nПремиерът още веднъж посочи, че съществуващите открити двустранни въпроси трябва да бъдат разрешени преди приемането на страните в ЕС и приветства полаганите усилия в тази посока. Борисов даде пример за подобряването на отношенията между страните от региона с подписания през август 2017 г. Договор за приятелство, добросъседство и сътрудничество между България и Република Македония. „Парламентите на България и Република Македония ратифицираха Договора, който бе определен от международната общност като отличен пример за изграждане на нов тип отношения на Балканите. Двете държави показаха, че съществува реална воля за развитие на отношенията на прагматична основа, в дух на добросъседство и доверие“, каза Бойко Борисов.\n", "date": "2018.01.26", "title": "Борисов: Изграждането на свързаност между ЕС и Западните Балкани е ключов фактор за инвестиции в региона"}
{"url": "https://www.blitz.bg/svyat/donald-trmp-proiznese-dlgoochakvanata-si-rech-v-davos-i-izreche-mnogo-silni-dumi-v-obrshchenie-km-tseliya-svyat_news574433.html", "text": "\n В дългоочакваната си реч пред световния бизнес елит на Световния икономически форум в Давос“ Доналд Тръмп покани инвеститори и предприемачи в САЩ и поясни, че „Америка на първо място” не значи „Америка сама”. \n Той започна речта си с встъплението, че присъства на икономическия форум, за да представлява интересите на САЩ и представи постигнатото в страната за подобряване на икономическия растеж и бизнес климата. „Откакто съм избран създадохме 2,4 млн. работни места, оптимизмът на малкият бизнес расте и безработицата спада”, посочи той. \n \n„Моето послание е просто – не е имало по-добро време досега да се инвестира в САЩ. Отворени сме за бизнес и сме конкурентоспособни отново. Сега е идеалното време да доведете бизнеса и инвестициите си в САЩ”, каза президентът. \n „Аз вярвам в Америка и като президент ще слагам винаги Америка на първо място, също както лидерите на другите страни слагат своите държави на първо място. Но това не значи, че Америка е сама. Когато САЩ просперира, просперира света”, посочи още той. \n Откакто станах политик, осъзнах колко мръсни и фалшиви могат да бъдат медиите, заяви още той.  \n По-рано днес Тръмп отрече да е искал да уволни натоварения с разследването на евентуалната руска намеса в президентските избори в Съединените щати специален прокурор Робърт Мълър, както твърди в. \"Ню Йорк таймс\". \n \"Фалшива новина, хора. Фалшива новина. Типичните фалшиви истории на \"Ню Йорк таймс\", отговори Тръмп. Като по този начин посече опитите на слугите на финансовото чудовище Джордж Сорос да дискредитират американския президент. \n", "date": "2018.01.26", "title": "Доналд Тръмп произнесе дългоочакваната си реч в Давос и изрече много силни думи в обръщение към целия свят!"}
{"url": "https://www.blitz.bg/svyat/poyavi-se-skandalna-snimka-na-barak-obama-s-bosove-na-radikalni-chernokozhi-islyamisti_news574438.html", "text": "\n В мрежата се появи снимка, на която бившият американски президент Барак Обама е застанал редом с боса на радикалните чернокожи мюсюлмани Луис Фарахан. Това съобщава New York Post. \nСнимката е направена преди 13 години от фотографа Аския Мохамед, когато  Обама беше сенатор от щата Илинойс. Изданието отбелязва, че журналистът не е публикувал снимката, страхувайки се това да навреди на кариерата на политика. \n \n \n \nЛуис Фарахан е американски обществен деец, лидер на радикалната организация \"Ислямска нация\". Многократно е бил обвиняван в расизъм и антисемитизъм. Той многократно е заявявал, че подкрепя Обама, но самият политик винаги се е опитвал да се дистанцира, доколкото е възможно, от Фарахан и неговата организация. Превод: БЛИЦ \n", "date": "2018.01.26", "title": "Появи се скандална СНИМКА на Барак Обама с босове на радикални чернокожи ислямисти!"}
{"url": "https://www.blitz.bg/lyubopitno/25-godishen-prodava-svezh-vzdukh_news574441.html", "text": "\n Швейцарска компания предлага на своите клиенти стока, за която много хора не биха дали и стотинка. На фона на замърсяването на въздуха и смога на много места по света обаче се оказва, че идеята не е толкова лоша. Swissbreeze продава свеж планински въздух за близо $26, предаде „Дейли мейл“. \nФирмата е собственост на 25-годишния Мориц Крехенман от Цюрих. Той заяви, че иска да предложи на хората „свеж и чист швейцарски въздух, събран от най-живописните места“ в страната. \nКомпанията филтрира събран материал от планината и го пълни в 8-литрови аерозолни флакони. Цената на всеки един е $26, като флаконът стига за близо 120 вдишвания на чистия въздух. \n„Нашият продукт ще прочисти ума ви и ще ви позволи да почувствате полъха на швейцарското спокойствие“, се казва в рекламата на продукта. Собственикът на фирмата заяви, че продуктът ще помогне на хората да се отпуснат и отпочинат.\n", "date": "2018.01.26", "title": "25-годишен продава... свеж въздух"}
{"url": "https://www.blitz.bg/svyat/50-besni-paviana-vilnyakha-iz-parizh_news574449.html", "text": "\n Парижкият зоопарк беше евакуиран, след като десетки павиани избягаха, съобщи в. \"Гардиън\". Докато служителите на зоопарка се опитваха да хванат маймуните, въоръжена полиция обгради района и блокира близките пътища. \nВластите твърдят, че около 50 павиана са избягали в петък сутринта. Повечето бегълци са били хванати и върнати в домовете си, но все още четири маймунки остават на свобода. \nОт зоопарка казаха, че маймуните не са влезли в контакт с хора, тъй като зоните, в които са избягали са били недостъпни за гражданите и гостите на френската столица. \nПосетителите са били евакуирани, тъй като по думите на експерти маймуните могат да бъдат „непредсказуеми, особено, когато са под стрес”. \nВластите смятат, че ще хванат лесно другите бегълци, тъй като алфа мъжкарите вече са „зад решетките”.\n", "date": "2018.01.26", "title": "50 бесни павиана вилняха из Париж"}
{"url": "https://www.blitz.bg/layfstayl/zhana-bergendorf-se-izlozhi-kato-kifladzhiyka-eto-za-kakvo-ya-sdyat-pak_news574347.html", "text": "Фирма за бърз кредит е осъдила певицата Жана Бергендорф, пише \"Телеграф\". Присъдата е произнесена от Столичния районен съд през ноември 2017 година. Заедно с 2000 лева, които е изтеглила, изпълнителката на \"Самурай\", има да дава и още 500 за лихви за една календарна година.\nЕксцентричната звезда се принудила да прибегне до услугите на бързите кредити през декември 2016 година. Тогава я притискали да плати административната си глоба по предишното дело, на което беше осъдена. През април същата година тя предизвика катастрофа на централен столичен булевард след употреба на наркотици и бе осъдена на парична глоба и отнемане на книжка.  \n32-годишната българка вече се готви за ново дело срещу нея. Бившият й приятел - стриптийзьорът Леандър Франсиско Янес, е пуснал жалба до прокуратурата за домашно насилие. Той се оплаква, че певицата го бие системно. Именно покрай него червенокосата певица влезе в криминалните хроники и за първи път в ареста на полицията през 2015 година.  \nСлед битов скандал между двамата в квартирата й в \"Гео Милев\" съседите извикаха ченгета, които намериха огромно количество марихуана в жилището и ги задържаха в ареста. \n", "date": "2018.01.26", "title": "Жана Бергендорф се изложи като кифладжийка! Ето за какво я съдят пак"}
{"url": "https://www.blitz.bg/lyubopitno/nauka-i-tekhnologii/bild-posochi-superorzhiyata-na-svremennostta_news574226.html", "text": "Немският вестник Bild под заглавие „Die Superwaffen der Gegenwart” състави списък на „супероръжията на съвременността”. Показателна е челната илюстрация – американски самолетоносач клас „Нимиц” и руският танк Т-14 „Армата”, което не е изненадващо.\nОтделено е внимание на руската Авиационна вакуумна бомба с повишена мощност”, известна като „Бащата на всички бомби” с 44 тона тротилов еквивалент. Изданието основателно не забравя нейния американски подгласник „Майката на всички бомби”. \n  \nИзданието отнася към супероръжията също китайските ракети DF-21D „Източен вятър”, германският танк „Леопард”, израелският противоракетен комплекс „Железен купол”, изтребителят F-22 „Раптор\", бомбардировачът В-2 „Спирит”. Обърнато е внимание върху използването на БЛА и отслабване на противника с помощта на кибертехнологии. \n  \nБЛИЦ отразява тази класация без излишна приповдигнатост. Преди не чак толкова отдавна един професор, бивш боен пилот и преподавател във Военната академия, изнесе лекция в граждански ВУЗ на тема „Модерните оръжия: Връх в развитието на цивилизация или белег за нейния упадък”. Този философски поглед над проблема от един военен може би е някакъв далечен предвестник, че нещо в мисленето на политиците трябва да се промени. \n  Редакция БЛИЦ \n", "date": "2018.01.26", "title": "Bild посочи супероръжията на съвременността"}
{"url": "https://www.blitz.bg/svyat/glutnitsa-kucheta-napadna-mzh-nasred-skopie-video_news574295.html", "text": "\n Миналата година в Скопие бяха регистрирани няколко случая на нападения от улични кучета, заради които неизвестни започнаха да поставят отрова из различни места на македонската столица, пишат местни медии.  \n \n \n \nВидео, което бе публикувано вчера, показва поредното такива нападение в квартала на Скопие Градско. На него се вижда как мъж е нападнат от група помиари и безуспешно се опитва да ги разгони с торбата, която носи в ръцете си. За щастие до нещо по-сериозно не се стига и псетата биват разгонени, след като снимащият видеото решава, че може и да помогне. Превод: БЛИЦ \n", "date": "2018.01.26", "title": "Глутница кучета нападна мъж насред Скопие (ВИДЕО)"}
{"url": "https://www.blitz.bg/svyat/strashna-epidemiya-v-yaponiya_news574352.html", "text": "Грип повали 2,83 милиона души в Япония само от началото на тази седмица. По данни на Министерството на здравеопазването, труда и благосъстоянието на страната, в сравнение с миналата седмица броят на случаите е нараснал с около 1 милион души.\nВ резултат на това сега на един лекар се падат средно по 52-ма пациенти с грип, което е рекордно високо число, откакто се води такава статистика от 1999 г. Най-тежка е ситуацията на югозападния остров Кюшу, където всеки лекар е принуден да наблюдава едновременно 80 пациенти. \nМинистерството също така припомня на жителите мерките за предотвратяване на грипа и препоръчва да мият по-често ръцете си и да носят защитни маски, допълва БГНЕС. \n \n", "date": "2018.01.26", "title": "Страшна епидемия в Япония"}
{"url": "https://www.blitz.bg/svyat/nato-sashch-i-turtsiya-speshno-da-pregovaryat-za-siriya_news574359.html", "text": "НАТО призовава САЩ и Турция да започнат преки преговори за решаване на проблема с турската военна операция срещу кюрдски сили в Сирия. Това заяви в Мадрид генералният секретар на НАТО Йенс Столтенберг. Столтенберг се срещна с испанската министърка на отбраната Мария Долорес де Коспедал и приветства плановете на страната за значително увеличаване на инвестициите в отбраната, се казва в съобщение на сайта на НАТО.\n Столтенберг похвали значителния принос на Испания в Северноатлантическия съюз - за многонационалната бойна група в Латвия, за укрепване на сигурността в Афганистан, включително с допълнителни военни за мисията \"Решителна подкрепа\", и в обучението на иракската армия. Испания е домакин на кораби със системи за противоракетна отбрана във военноморската база в Рота, отбеляза той. \n По-рано генералният секретар посети Центъра на НАТО за въздушни операции в Торехон и се срещна с премиера Мариано Рахой и с външния министър Алфонсо Дастис Кеседо. \nИспания и НАТО обсъдиха външната намеса в референдума в Каталуния и в други процеси в света, каза пред журналисти Столтенберг. \n \"Смятаме, че на пропагандата трябва да се отвръща не с пропаганда, а с истина, която да се разгласява широко и открито. За ситуацията в Каталуния, подчертавам, че това е вътрешна работа на Испания\", добави той в отговор на въпрос на западни журналисти за предполагаемата намеса на Русия в референдума в Каталуния. \n", "date": "2018.01.26", "title": "НАТО: САЩ и Турция спешно да преговарят за Сирия"}
{"url": "https://www.blitz.bg/svyat/london-moskva-iska-da-ni-khvrli-v-khaos_news574368.html", "text": "Британският министър на отбраната Гавин Уилямсън обвини Русия, че шпионира стратегически инфраструктури на страната му за целите на евентуални планове за предизвикване на хаос във Великобритания, предаде ВВС. В интервю за в. Daily Telegraph Уилямсън твърди, че Русия е извършила проучвания на мрежите за доставка на електричество, свързващи Великобритания и Европа.\n Това навеждало на мисълта, че Москва се опитвала да разбере как може да предизвика паника или да атакува страната, смята министърът. \n Той твърди, че Москва обмисляла как може да причини възможно най-голяма вреда на Великобритания, разрушавайки нейната икономика, нейните инфраструктури, предизвиквайки хиляди и хиляди смърти и намирайки елемент, който да провокира тотален хаос в страната. \n \"Защо те продължават да снимат или да наблюдават електрическите централи? Защо те наблюдават интеконекторите, които докарват ток в нашата страна?, пита Уилямсън. \"Те наблюдават тези пунктове, защото мислят, че това са начини, по които да атакуват Великобритания\", допълва той. \nЛондон на няколко пъти вече разкритикува предполагаемата руска намеса. Британският премиер Тереза Мей спомена през ноември за враждебни действия от страна на Русия. Кийрън Мартин, шефът на Националния център за киберсигурност, пък каза, че руската намеса се е изразила миналата година в атаки срещу британски медии, телекомуникациите и сектора на енергетиката. \n", "date": "2018.01.26", "title": "Лондон: Москва иска да ни хвърли в хаос"}
{"url": "https://www.blitz.bg/svyat/ot-vashington-izteche-informatsiya-za-kakvo-shche-govori-trmp-v-rechta-si_news574367.html", "text": "В рамките на обръщението си на Световния икономически форум в швейцарския град Давос, американският президент Доналд Тръмп ще заяви пред лидерите, че САЩ искат свободна търговия, ако тя е „справедлива и реципрочна“, предават чуждестранни медии, като се позовават на източници от администрацията във Вашингтон.\n Тръмп ще приеме „ангажимент за свободни и отворени пазари, но при условия, които са справедливи и реципрочни\", и ще увери, че „Америка е отворена за бизнес\", показва предварителният преглед на речта, която президентът на САЩ ще изнесе в петък.\n", "date": "2018.01.26", "title": "От Вашингтон изтече информация за какво ще говори Тръмп в речта си"}
{"url": "https://www.blitz.bg/svyat/siriyski-spetsnaz-otblsna-ataki-na-id-v-rayona-na-abu-kamal-na-granitsata-s-irak_news574371.html", "text": "Тази сутрин ИД направила опит да настъпи срещу селищата Ал-Кишма, Ал-Ашара, Субайхан и Гареба на десния „сирийски” бряг на Ефрат в контролираната 10-километрова ивица от Сирийската армия в района на границата с Ирак.\nВ атаката участвали едновременно джихадисти от контролирания от кюрди район в ляво от Ефрат и укрили се в пустинни райони терористи западно от реката, съобщи агенция iarex.ru.  \n  \nСпоред съобщение на ливанската агенция Ал Масдар нюз настъплението обаче било отбито от прикриващите сили на сирийския спецназ с големи загуби на терористите. \n  \nВчера кюрдите съобщиха за превземането след многоседмични боеве на град Гараниж на левия бряг на Ефрат (виж черните стрелки на снимката). \nПревод:  БЛИЦ \n \n", "date": "2018.01.26", "title": "Сирийски спецназ отблъсна атаки на ИД в района на Абу Камал на границата с Ирак"}
{"url": "https://www.blitz.bg/svyat/rodnini-se-izrezhdakha-da-udryat-v-korema-bremenna-13-godishna-iznasilena-ot-brat-si_news574290.html", "text": "\n Момиче на 13 години забременя при изнасилване от собствения й брат Робърт, пише The Sun. Нейните роднини не искали бебето да се появи на бял свят и тогава лелята Шарън Джоунс, нейната дъщеря и син пребили момичето, удряйки го и ритали в корема, когато била в осмия месец. \nШарън не искала скоциалните служби да научат, за да не й вземат децата, когато узнаят за бременноста на племеницата. Тя опитала да уговори момичето на аборт, предлагала й специални хапчета, които могат да го предизвикат, но бременната отказвала. \nТогава жената се решила на крайни мерки, примамвайки момичето във ваната, където и станал жестокият побой. Роднините оставили непълнолетната, цялата в кръв, взели мъртвороденото бебе и се опитали да го изгорят на скарата. След като тези опити да се избавят от трупа се провалили, Шарън дала на сина си 25 долара, за да оправи проблема. Тялото още те е открито. \nШарън била осъдена на 12 години затвор, дъщерята - 7, сина - 5. При нападението също така помагал квартирант на семейството, който получи 10 години. Робърт бил признат за невменяем. Превод: БЛИЦ \n \n", "date": "2018.01.26", "title": "Роднини се изреждаха да удрят в корема бременна 13-годишна, изнасилена от брат си"}
{"url": "https://www.blitz.bg/svyat/nay-prodavanata-marka-smartfoni-v-indiya-veche-ne-e-samsung-nito-pk-apple_news574299.html", "text": "\n Samsung Electronics вече не е топ търговец на смартфни в Индия - титла, която държа в продължение на шест години, пише CNBC. \n Южнокорейският гигант беше изместен от челното място през последното тримесечие на 2017 г. от китайския производител на смартфони Xiaomi, сочат данни на две компании за проучвания.  \n Canalys твърди, че Xiaomi е продала близо 8,2 млн. смартфона в Индия между октомври и декември миналата година, с което е завладяла около 27% от пазара. Междувременно Samsung е продала около 7,3 млн. смартфона за същия период и делът ѝ от пазара възлиза на 25 на сто, посочва Canalys. \n “Загубата на Samsung идва от неспособността ѝ да трансформира своето продуктово портфолио”, твърди Рушаб Доши, анализатор от компанията за проучвания. Той допълва, че южнокорейската фирма не успява да привлече ценово ориентираните потребители в ниския сегмент на индийския пазар на смартфони. \n Отделно Counterpoint Research твърди, че Xiaomi има 25% пазарен дял през четвъртото тримесечие, а Samsung - само 23%. Lenovo, Vivo и Oppo пък имат по 6% всяка. \n За цялата календарна година Samsung все пак остава на върха с 24% от пазара, посочва Counterpoint Research. \n Ценово агресивното портфолио на Xiaomi от гледна точка на смартфоните, както и локалната ѝ стратегия, помогнаха на фирмата да достигне до челната позиция в Индия, посочва Тарун Патак, директор в Counterpoint. \n Сред причините, поради които Xiaomi е успяла да изпревари Samsung, е, че е позволила на индийското си звено да се управлява локално, допълва Canalys. \n Успехът на индийския пазар на смартфони е особено важен за възстановяването на Xiaomi, която се бори с проблеми през последните години и търси нови области на растеж. \n Xiaomi някога беше смятана за особено успешна в света на смартфоните. Тя се радваше на трицифрен ръст и се конкурираше с играчи като Samsung и Apple. В някаквъв момент дори беше топ играч в Китай, но пазарният ѝ дял беше отнет от компании като Huawei, Oppo и Vivo. \n Предишният главен изпълнителен директор на компанията заяви преди време, че тя расте “прекалено бързо”, което доведе до бизнес предизвикателства. Носят се слухове, че китайската фирма се подготвя за първично публично предлагане, което може да я оцени на до 100 млрд. долара.  \n Canalys твърди, че успехът на Xiaomi в Индия може да насърчи амбициите за бизнеса ѝ в чужбина и може да ѝ помогне да изгради доверие у партньорите и бъдещите си инвеститори. \n “Но през 2018 г. растежът ще е труден”, коментира Доши. “Когато пазарният дял достигне точката на насищане в Индия и пазарът продължи да се свива в Китай, това може да доведе до по-бавен растеж за нейния бизнес със смартфони, докато тя тепърва прави експанзия в други страни”. \n Разместванията на позициите на индийския пазар през четвъртото тримесечие идва на фона на 12% ръст на продажбите на смартфони според Counterpoint. \n", "date": "2018.01.26", "title": "Най-продаваната марка смартфони в Индия вече не е Samsung, нито пък Apple"}
{"url": "https://www.blitz.bg/svyat/lyubyashch-sprug-razbra-po-telefona-che-zhena-mu-e-izdkhnala-v-bolnitsata-tova-koeto-vidya-v-stayata-y-go-ostavi-bezmlven_news574206.html", "text": "Британецът Франк Придис получава неприятно обаждане от болницата, в която жена му се лекувала от рак. По телефона служител на здравното заведение му съобщава, че съпругата му Сара е загубила битката с онкологичното заболяване. Когато обаче 63-годишният мъж, смазан от мъка, пристига в болницата, с облекчение установява, че жена му е добре и спи спокойно в стаята си, съобщава „Дейли мейл”.\nПред медиите г-н Придис споделя как по телефона го потърсила медицинска сестра от болницата. Тя му съобщила, че съпругата му Сара е починала преди час и се налага той незабавно да посети лечебното заведение, за да разговаря с лекарите. \n„По някаква необяснима причина реших да надникна в стаята й и забелязах, че тя спи дълбоко”, разказва Придис. \nФранк потърсил обяснение от персонала на болницата. Оказало се, че медицинската сестра объркала Сара с друга пациентка. \"Казах им, че ако това е някаква шега, то те са болни. Това бе най-лошият час в живота ми. Докато пътувах към болницата си мислех, че животът ми е свършил”, добавя мъжът. \nИсторията на Франк Придис е от 2016 година и мъжът я пази в дълбока тайна, докато в същата болница не се случил аналогичен случай: на съпругата на пациент било съобщено, че мъжът й е починал. Франк решава да разкаже за преживяванията си заради небрежността на медицинския персонал. Той се надява персоналът на здравното заведение в Ексетър най-накрая да започне да се държи по-отговорно към работата си и подобни истории повече да не се повтарят.  Превод: БЛИЦ \n \n", "date": "2018.01.26", "title": "Любящ съпруг разбра по телефона, че жена му е издъхнала в болницата! Това, което видя в стаята й, го остави безмълвен"}
{"url": "https://www.blitz.bg/svyat/rumniya-ochakva-treti-proizvoditel-na-koli_news574300.html", "text": "\n Tpeти aвтoмoбилeн пpoизвoдитeл ce интepecyвa oт oтĸpивaнe нa фaбpиĸa в Pyмъния, a cдeлĸaтa мoжe дa бъдe фaĸт дoгoдинa, cъoбщи пpeд pyмънcĸи мeдии миниcтъpът нa бизнec cpeдaтa Илaн Лayфep. \"Зa миниcтepcтвoтo, ĸoeтo pъĸoвoдя и Іnvеѕt Rоmаnіа (дъpжaвнaтa aгeнция зa чyждecтpaнни инвecтиции, б.p.) e пpиopитeтнo дa ce oпитaмe дa дoвeдeм тpeти пpoизвoдитeл нa ĸoли пpeз cлeдвaщaтa гoдинa\", зaяви Лayфep, бeз дa cпoмeнaвa имeтo нa ĸoмпaниятa. \n Идeятa зa пpивличaнe нa тpeти пpoизвoдитeл нa aвтoмoбили в Pyмъния бeшe oбявeнa зa пъpви път oт Kocтин Бopĸ, бивш миниcтъp нa иĸoнoмиĸaтa в ĸaбинeтa нa Дaчиян Чoлoш пpeз 2016 г. Имeннo нeгoвият eĸип пpeгoвapяшe c пoтeнциaлни инвecтитopи.  B cтpaнaтa вeчe paбoтят двa гoлeми aвтoмoбилни пpoизвoдитeля - Fоrd и Dасіа, ĸoятo e чacт oт aлиaнca Rеnаult-Nіѕѕаn-Міtѕubіѕhі. \n B Pyмъния имa cepиoзни тpaдиции в aвтoмoбилocтpoeнeтo, ĸaтo oщe пpeз coциaлизмa бeшe eдин oт нaй-гoлeмитe пpoизвoдитeли нa aвтoмoбили в Цeнтpaлнa и Изтoчнa Eвpoпa. Іnvеѕt Rоmаnіа e дъpжaвнaтa aгeнция зa чyждecтpaнни инвecтиции нa Pyмъния, ĸoятo в мoмeнтa e пoд шaпĸaтa нa Mиниcтepcтвoтo нa бизнec cpeдaтa. \n Aгeнциятa вĸлючвa 109 инвecтициoнни пpoeĸтa нa oбщa cтoйнocт 2.5 млpд. eвpo. He вcичĸи oт тяx oбaчe ca изпълнeни, няĸoи ca oщe във фaзaтa нa пpoyчвaнe. Te oбaчe имaт пoтeнциaл дa пpивлeĸaт чyжди инвecтиции нa cтoйнocт 2.5 млpд. eвpo и дa paзĸpият 25 000 нoви paбoтни мecтa, пocoчи Лayфep. \n", "date": "2018.01.26", "title": "Румъния очаква трети производител на коли"}
{"url": "https://www.blitz.bg/svyat/33-ma-zaginali-i-50-raneni-pri-pozhar-v-bolnitsa-v-yuzhna-koreya_news574302.html", "text": "\n Най-малко 33-ма души са загинали, а 50 други са били ранени при пожар в южнокорейска болница, предаде \"Ройтерс\". Десет ранени са в по-тежко състояние.  Пожарът е избухнал рано сутринта местно време.  \n Предполага се, че огънят е тръгнал от първия етаж, където се намира спешното отделение. \n Градът, в който се намира болницата е на около 270 км югоизточно от столицата Сеул. \n   \n \n Евакуирани са около 200 души. Претърсена е болницата за оцелели. Правителството е предоставило пълна екипировка на пожарникарите.  \n Припомня се, че при пожар в жилищна сграда в страната преди месец загинаха близо 30 души.  \n", "date": "2018.01.26", "title": "33-ма загинали и 50 ранени при пожар в болница в Южна Корея"}
{"url": "https://www.blitz.bg/svyat/blgarska-tiradzhiyka-ubi-dvama-anglichani-s-kamiona-si_news574301.html", "text": "\n Жена от България призна, че е причинила смъртта на двама мъже с камиона си, докато карала на магистрала във Великобритания, пише Lincolnshire Reporter.  \nМарк Лайси и Александър Шефиф от Лондон загинали при катастрофата, а българката получи обвинение в непредпазливо шофиране и манипулация на тахографа на камиона. \nИрина Иванова Еленкова, на 37 години, призна за двата смъртни случая, когато се появи на подсъдимата скамейка в Линкълн Краун Корт. \nПо време на прослушването съдът научи, че Еленкова от Пловдив, България, шофирала румънски ТИР и не забелязала, че част от ремаркето е препречила насрещното платно. \nДвамата мъже пътували в Мини кола. След удара полицията арестува Еленкова и мъж, също от България, който бил с нея в камиона. \n41-годишният Костадин Иванов Танев също се появи пред съда и се призна за виновен за манипулиране на тахографа. Съдия Андрю Ийстийл отложи четенето на присъдата за 1 февруари. Дотогава двамата обвиняеми ще останат в ареста. Превод: БЛИЦ \n \n", "date": "2018.01.26", "title": "Българска тираджийка уби двама англичани с камиона си"}
{"url": "https://www.blitz.bg/svyat/the-independent-rekordno-nisk-broy-politsai-dovede-do-rst-na-prestpleniyata-s-14-protsenta_news574307.html", "text": "\n Правителството е обвинявано, че губи битката срещу престъпността след като статистика показва 14% увеличаване на битовата престъпност, докато броят на полицаите е рекордно нисък, пише вестник The Independent. \nАтаки, в които нападателите използват пистолет или нож са се увеличили до общо 5,3 милиона в Англия и Уелс в периода от началото на 90-те на до септември 2017 г. През изминалата година те са почти 37,500 хиляди, което е най-високият брой отчетени подобни престъпления в национален мащаб от 2002 г. насам, пише изданието. \nВ същия период, редиците на полицаите са намалели до 121,929 хил., което е най-малкият брой откакто по въпроса се води статистика от 22 години насам. \nСпоред ключови членове на опозиционната Лейбъристка партия, фигурите показват, че управляващите са изгуби битката в борбата с престъпността, отбелязва лявото издание. \nЗа да се справи с проблема, правителството обяви, че ще финансира допълнителни някои определени програми, в това число и борбата с тероризма. \n", "date": "2018.01.26", "title": "The Independent: Рекордно нисък брой полицаи доведе до ръст на престъпленията с 14 процента"}
{"url": "https://www.blitz.bg/svyat/mesar-ubil-49-zheni-prodaval-mesoto-im-na-politsai_news574287.html", "text": "\n 68-годишният \"канадски месар\", който лежи доживот, Робърт Уилям Пиктън, хранил с месо от труповете на жертвите си, които убил в периода 1983 и 2002 г., свинете във фермата си, а също така дори го продавал на полицаи. \nРобърт, с прякор Месаря, работел в свинеферма във Ванкувър и по думи на съседите му, живеел мирно и тихо. Но, както се оказало след няколко години, образът на усмихнатия фермер е бил просто маскировка, пише The Sun. \nВ периода на работата си във фермата между 1983 и 2002 г. той опивал жени от бедния ванкувърски район Ист Сайд с марихуана и алкохол във фермата на брат си Дейвид, а след това ги убивал. Болшинството от жертвите били проститутки и наркоманки, които охотно се съгласявали да се повеселят с Робърт. \nАлкохолните вечеринки във фермата на братята Пиктън започнали да предизвикват подозрение у полицията, когато започнали да изчезват жени. През 1997 г. една от жертвите успяла да избяга от маниака, след като го ударила със собствения си нож. Напълно гола и надрусана с наркотици, девойката озбялага от свинефермата и се добрала до полицията, но тогава никой не й повярвал. \nРобърт успял да убеди полицията, че девойката го нападнала, когато пътувал с колата си завкъщи. Полицаите били подведени от веселия характер на фермера, а също така привлечени от възможността да купуват от него фермерско месо с голяма отстъпка. \nИстината лъснала, когато при претърсване в един от хамбарите на Робърт, открили нелегално оръжие, а също така и вещи на изчезналите жени. След ареста си Робърт разказал на съкилийник, че е убил 49 жени. \n\"Сам си изкопах гроба заради своята нерешителност,\" казал той. \nПри разследването станало ясно, че убийствата ставали тайно от брата на Робърт. Той бил арестуван през февруари 2002 г. по обвинения за 20 убийства, но бил признат за виновен за шест от тях. През декември 2007 г. Пиктън бил осъден на 25 години лишаване от свобода - максималното наказание в Канада. Превод: БЛИЦ \n \n", "date": "2018.01.26", "title": "Месар, убил 49 жени, продавал месото им на полицаи"}
