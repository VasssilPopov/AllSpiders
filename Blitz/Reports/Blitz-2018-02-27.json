{"url": "https://www.blitz.bg/svyat/tanya-pusna-v-doma-si-naemateli-ot-yuzhna-koreya-i-trgna-na-pteshestvie-kogato-se-pribra-otnovo-vkshchi-se-khvana-za-glavata-snimka_news582203.html", "text": "Да дадеш дома си под наем понякога е наистина опасно. Не знаеш какво ще завариш като се прибереш. Дали ще имаш все още мебели? Дали всичко ще е изпочупено? Дали няма да намериш труп под мивката? Е, не това се е случило на жената, която е в центъра на тази история, но пак не е по-малко интересно. Доброволец в кухня за бедни се прибрала от обиколка по света и заварила, че домът й е превърнат във ферма за трева. Таня дала под наем дома си в Wavertree, за да пътешества из Азия с приятеля си, пише novini.london.  Когато се прибрала, направила странното откритие. Домът й бил целият в остатъци на трева и миришело на ганджа. Имало поне 200 растения, на цена от 800 хиляди.  Когато напуснала Великобритания, тя отдала дома на семейство от Южна Корея. Сега не може да си плати наема и трябва да направи ремонт за 10 хиляди. ", "date": "2018.02.27", "title": "Таня пусна в дома си наематели от Южна Корея и тръгна на пътешествие, когато се прибра отново вкъщи, се хвана за главата (СНИМКА)"}
{"url": "https://www.blitz.bg/foto/redki-snimki-na-znamenitosti-i-istoricheski-sbitiya-koito-shche-vi-otvoryat-ochite_news582120.html", "text": "Хората винаги са били привличани от онова, което е обвито в тайна, която те искат да разкрият. Тези редки снимки са ценни за всеки, който ги гледа, защото с един поглед върху тях човек може да се докосне до историята, да се вдигне завесата на тайната и човек да стане един от онези, които виждат с очите си нещо уникално.Направете пътешествие из историята, откривайки неизвестното за себе си.   Граничари в Чукотка хранят със сгушчонка мечка с мечета, СССР, 1980 година.  Служителка на Държавния Западносибирски музей А. П. Левашова на разходка с вълк, Омск, 1928 година.    Служители в психиатрия чакат пациентът да слезе от дърво. Лондон, 1895 година.  След новината за кончината на Мао Дзъдун, Китай, 1976 година.   Уди Алън с мравка на каишка, Ню Йорк, 1964 година.  Генадий Зюганов и група \"Ласкав май\", предизборен плакат 1996 година.  Фреди Меркюри на сцената, 1981 година.  Млада невеста отива на сватба в Китай, 1912 година.   Щастливо момиче с букет, 1969 година.   Малък бял бик, приличащ на котка, тероризираш тореадор, Севиля, 1955 година.   Чарлз Трип няма ръце, а Ели Боуен няма крака, но изход винаги има, 1890-те години.  Кварталът на червените фенери, Амстердам, Холандия, 1968 година.  Паркиране през зимата. Чикаго, 1928 година.  Мат деймън в ролята на Хъмпти-дъмпти в училищна постановка.   Кортни Лав и Кърт Кобейн.  Дейвид Боуи, 1975 година.  София Лорен, 1953 година.   Майкъл Джексън и Доналд Тръмп на частен самолет, 1980 година.   Превод и редакция: БЛИЦ", "date": "2018.02.27", "title": "Редки СНИМКИ на знаменитости и исторически събития, които ще ви отворят очите"}
{"url": "https://www.blitz.bg/kriminalni/prestplenie/stana-yasno-zashcho-gurbetchiyata-yashar-ovrza-mladoto-si-gadzhe-s-tikso-v-doma-si-i-izbyaga_news582371.html", "text": "38-годишният мъж от Добри дял, който завърза изгората си – 21-годишната Антоанета, с тиксо за леглото в дома си, за да не избяга, се прибрал наскоро от гурбет в Холандия. Галантният любовник завел младата жена в къщата си в лясковското село. Двамата се черпили, но след това Антоанета му казала, че повече няма да се вижда с него, защото е женен и има две деца.  Мъжът се ядосал и решил да застави изгората си да не избяга от него. Яшар овързал жената с тиксо към леглото и разпънал ръцете й на кръст, сложил тиксо и на устатата й. После изчезнал, но вероятно е имал намерение да се върне по-късно, пише „Борба”.  През това време похитената жена успяла да свали тиксото от устата си и започнала да крещи за помощ. Викът й бил чут от съседи в селото, които се обадили на тел. 112 към 21 часа в четвъртък. Антоанета била развързана, била й оказала медицинска помощ и следи от насилие и побой не били открити. Тя разказала какво точно се случило и как отказала връзка на Яшар.  Веднага полицията в Горна Оряховица тръгнала по дирите на мъжа, но той не бил намерен. Предполага се, че още като се разчуло за издирването, той е минал Дунав мост и е пристигнал в Холандия. Там било неговото семейство и част от роднините му. С Антоанета имали връзка от известно време, тя също била на гурбет, но не знаела, че нейният ухажор е женен и има деца. След като разбрала, тя решила да сложи край на връзката, но влюбеният Ромео не бил съгласен.  По време на срещата им в четвъртък Яшар подарил скъпи вещи на любимата си, но тя пак не склонила да продължат техните интимни отношения.     38-годишният любовчия е обявен за издирване.    ", "date": "2018.02.27", "title": "Стана ясно защо гурбетчията Яшар овърза младото си гадже с тиксо в дома си и избяга!"}
{"url": "https://www.blitz.bg/layfstayl/skorost/mesta-na-prviya-red-za-svetovnata-premiera-na-iztsyalo-elektricheskiya-jaguar-i-pace-video_news582394.html", "text": "Jaguar ще излъчи на живо световната премиера на своя пръв електрически автомобил (EV), I-PACE, на 1 март в 20:00 часа българско време. Хиляди бъдещи клиенти вече са натиснали бутона „Искам един“, за да регистрират интереса си към горещо очаквания мощен електрически SUV автомобил и Jaguar отговаря, като широко отваря вратите към представянето на живо, което ще се излъчва онлайн по социалните канали.Пълните цени и спецификации ще бъдат обявени и поръчки на пълните конфигурации ще бъдат възможни веднага след представянето.  I-PACE е най-новият член на семейството PACE на Jaguar и е електрическият автомобил, който водачите чакаха. Моделът предоставя устойчива динамика на спортен автомобил, пъргаво задвижване на всички колела и петместна практичност на SUV автомобил.  „Откакто представихме I-PACE Concept през 2016 г., отброявахме времето до този момент. Изцяло електрическият I-PACE е не само пионер в нашия бизнес, но и обещава да революционизира индустрията. Никога досега не съм се вълнувал толкова за лансирането на даден автомобил – светът гледа с очакване и нямам търпение да види всичко, което сме постигнали с този автомобил“, заяви Йън Калъм, директор Дизайн на Jaguar.      I-PACE ще може да се зарежда бързо от 0 до 80% за 45 минути* и е строго тестван при екстремни терени и температури от -40°C до 40°C.  С около 1,5 милиона тестови мили и 11 000 часа симулации, извършени с над 200 продуктови прототипа, дизайнерските и инженерните екипи на Jaguar са създали изцяло електрически SUV автомобил от световна класа.  Официалният публичен дебют на I-PACE ще бъде на Автомобилния салон в Женева на 6 март.           ", "date": "2018.02.27", "title": "Места на първия ред за световната премиера на изцяло електрическия JAGUAR I-PACE (ВИДЕО)"}
{"url": "https://www.blitz.bg/layfstayl/shoubiznes/samo-v-shou-veneta-raykova-se-propi-zhestoko-davi-ogromna-mka-snimka_news582342.html", "text": "Гримьорът Мис Бони изнамери скорошна покъртителна снимка на водещата Венета Райкова. Фотосът е стряскащ. Блондинката е с размазан поглед и с чаша в ръка, пише в. \"ШОУ\". Видимо пияна! Или надрусана, както предположиха фенове, след като видяха на какво прилича. Явно водещата на „Папараци“ се е отдала на безкраен купон след раздялата със съпруга си Тишо. Нищо чудно пък да дави мъката си от развода с алкохол.     Ще помолим Венета да не се снима по този начин, тъй като излага себе си и има риск някой от последователите й в социалната мрежа да получи удар от ужасяващата гледка.", "date": "2018.02.27", "title": "Само в \"ШОУ\"! Венета Райкова се пропи жестоко, дави огромна мъка (СНИМКА)"}
{"url": "https://www.blitz.bg/layfstayl/skorost/nay-ochakvanite-elektricheski-avtomobili-v-zheneva-snimki_news582363.html", "text": "Най-големият автомобилен салон в света - в Женева, ще отвори врати за журналистите още на 6 март, а широката публика ще може да се наслади на всички премиери от 9 март. Автомобилните експерти назоваха петте най-очаквани коли на ток, които ще дебютират в коплекса \"Палекспо\", пише automedia бг. На първо място те посочват електрическия кросоувър Hyundai Kona Electric, който ще бъде показан в две модификации с различни двигатели. Моделът е първият в историята на южнокорейския брад на ток и ще може да изминава 470 км с едно зареждане.  Новият Mercedes EQ C, който ще изминава 500 км без дозареждане, заема втора позиция в класацията. Очаква се автомобилът да бъде комплектован с два електрически двигателя, като засега други подробности за него не са известни. Показаният по-рано прототип позволява да си представим как ще изглежда електромобила на германсдката марка.  Един от най-очакваните \"зелени\" автомобили бе наречен и Jaguar I-Pace, чиято батерия ще се зарежда на 80 процента само за 45 мин.  Четвърто място в класацията заема френското Renault Zoe, което ще получи нов електромотор с мощност 110 к.с. и литиево-йонна батерия с капацитет  41 кВт/ч.  Пети в подреждането е прототипът SsangYong e-SIV Electric Concept, който ще може да изминава 450 км с едно зареждане. Концептуалният кросоувър има двигател с мощност 190 к.с., а максималната му скорост е 150 км/ч. ", "date": "2018.02.27", "title": "Най-очакваните електрически автомобили в Женева (СНИМКИ)"}
{"url": "https://www.blitz.bg/politika/ninova-iska-spirane-na-sdelkata-za-chez_news582345.html", "text": "Искаме спиране на сделката за ЧЕЗ чрез всички възможни законови механизми. Това каза лидерът на БСП Корнелия Нинова по време на пресконференция след заседание на Изпълнителното бюро на партията, предаде репортер на Агенция „Фокус“. „Нашата позиция - БСП категорично се противопоставя на тази сделка, която е неясна, задкулисна. Не се знае кой е крайният купувач, кой финансира сделката и какво ще е бъдещето на дружеството. Правителството на Бойко Борисов принася в жертва 3 млн. българи. Нашата цел – да защитим тези хора и националния интерес и националната сигурност“, каза Нинова.  Тя заяви, че БСП иска спиране на сделката с ЧЕЗ. „Има мнения, че такова е възможно. По наредба номер 3 за лицензиране на дейностите в енергетиката, чл. 92 и по Закона за енергетиката. При откриване на нова процедура нашата позиция е, че държавата трябва да участва на пазарен принцип на равно с други купувачи и да кандидатства за закупуването на ЧЕЗ“, заяви Нинова. ", "date": "2018.02.27", "title": "Нинова иска спиране на сделката за ЧЕЗ!"}
{"url": "https://www.blitz.bg/politika/tsvetanov-razkri-koga-shche-bde-razgledana-ostavkata-na-temenuzhka-petkova_news582346.html", "text": "Оставката на Теменужка Петкова ще бъде разгледана на по-късен етап – по всяка вероятност следващата седмица. Това каза пред журналисти председателят на ПГ на ГЕРБ Цветан Цветанов след заседание на Политическия консултативен съвет, пише \"Фокус\". \"Що се касае до оставката на Теменужка Петкова, решението, което имаме днес, е след като приключат всички тези изслушвания, всички тези дебати, оставката да бъде разгледана като възможност дали да бъде приета или да се търси вариант за нов министър на енергетиката, това да стане на по-късен етап – по всяка вероятност следващата седмица\", обясни Цветанов. ", "date": "2018.02.27", "title": "Цветанов разкри кога ще бъде разгледана оставката на Теменужка Петкова"}
{"url": "https://www.blitz.bg/svyat/nyama-da-povyarvate-kakvo-zabrani-evropeyskiya-sd-po-pravata-na-choveka_news582416.html", "text": "Пърженето на яйца върху военни паметници може да бъде забранено. Това се казва в решение на Европейския съд по правата на човека, съобщи ДПА. Решението беше взето във връзка със студентка, която през 2010 г. беше осъдена за пържене на яйца върху паметника на Незнайния войн в Киев.Анна Синкова беше осъден на три години условно. Тя заяви, че е протестирала срещу прахосването на природен газ.  Четирима срещу трима съдии в Европейския съд по правата на човека решиха, че присъдата засяга свободата на изразяване на Синкова, но самата присъда не е непропорционална. Според някои съдии действията на Синкова са били сатиричен акт. Според тях може да се появи риск срещу правата на хората да се изразяват. Така може да бъде забранен мирния протест, макар и той да е противоречив. Сега Украйна ще трябва да изплати на Синкова компенсация от 4000 евро. Причината е неправомерно задържане на Синкова преди процеса.", "date": "2018.02.27", "title": "Няма да повярвате какво забрани Европейския съд по правата на човека"}
{"url": "https://www.blitz.bg/svyat/yakov-kedmi-za-shakhmatnata-greshka-na-sashch-iskanderite-v-kaliningrad-ne-sa-tam-sluchayno_news582386.html", "text": "Военният експерт и бивш шеф на израелската секретна служба „Натив” Яков Кедми в интервю за информационната агенция „Ледокол” заявил, че полските и румънските военни бази на САЩ в случай на конфликт с Русия ще оцелеят точно толкова време, колкото летят до тях руските ракети. Според експерта, стратегията за общия стратегически ракетен удар на САЩ може да бъде използвана и срещу тях от Русия. Против американската държава тази стратегия може по-лесно да се реализира. РФ притежава много голяма територия, а удар може да се нанесе както от Атлантическия океан, така и от Тихия. Американците обаче сериозно грешат, счита Кедми.     Това, което американците направиха със своите „Томахавки” в Сирия, може успешно да се приложи и против тях, е уверен експертът. Даже и да се прикрият от запад и изток с всички ракетни системи, няма да могат да отблъснат атака на РФ. Просто техните комплекси по брой и качество не могат да противостоят на руските ракети.     Русия обаче е прикрита добре, счита експертът. Удар например по Урал е невъзможен. Територията на РФ е толкова обширна, че за поразяване на важните центрове и обекти са необходими съвършено други ракети, с каквито САЩ не разполагат. Вероятно американците са мислили, че използването на комплексите в Румъния и Полша сериозно ще застрашат Русия, обаче това далеч не е така. Тук като в шаха САЩ сгрешиха няколко хода.     РФ по въпроса за стратегическото планиране действа много здраво и ефективно. „Искандерите” в Калининградска област не са се оказали там случайно. Военното ведомство точно определило на кое място трябва да се разположат комплексите, за да прикриват нужната територия в случай на конфликт. Това например засяга базата в Полша. Тя ще просъществува точно колкото ще летят до нея руските ракети, заявил Кедми. Такъв сценарий очаква и румънската база, обобщил експертът.    Превод и редакция: БЛИЦ    ", "date": "2018.02.27", "title": "Яков Кедми за „шахматната” грешка на САЩ: „Искандерите” в Калининград не са там случайно"}
{"url": "https://www.blitz.bg/svyat/sauditska-arabiya-veche-ne-e-sshchata-vlastite-razreshikha-na-nezhniya-pol-da_news582440.html", "text": "Властите в Саудитска Арабия разрешиха на жените да служат в армията, съобщава телевизионният канал Pakistan Today. В Рияд, Медина, Мека и Ал Касим представителките на нежния пол могат да заемат вакантни длъжности във въоръжените сили на страната, след като подадат съответното заявление. По данни на вестник Khaleej Times, за да получат работа, претендентките трябва да изпълняват няколко условия. На първо място, бъдещата военнослужеща трябва да има средно образование, да не бъде по-възрастна от 35 години и да има попечител – мъж: баща, съпруг или брат, който живее в региона, където смята да служи.  Миналата година кралят на Саудитска Арабия Салман ал Сауд подписа указ, с който разреши на жените да получават шофьорски книжки за управление на камион или мотоциклет.  В края на година властите приеха историческо решение и след 35 години в страната бе открит първият киносалон.  Превод: БЛИЦ    ", "date": "2018.02.27", "title": "Саудитска Арабия вече не е същата! Властите разрешиха на нежния пол да..."}
{"url": "https://www.blitz.bg/politika/stanishev-otgovori-na-evgeni-kirilov-ss-statiyata-za-nasilieto-tsennostite-i-politicheskite-tseli-na-bsp_news582330.html", "text": "Лидерът на ПЕС Сергей Станишев разкри повече за статията \"За насилието, ценностите и политическите цели на БСП\". Ето какво написа бившият премиер във Фейсбук: Уважаеми колеги и приятели,  В днешния брой на вестник \"Дума\" публикувах статия \"За насилието, ценностите и политическите цели на БСП\".  Тя е отговор на откритото писмо на Евгени Кирилов до мен, публикувано преди дни.     Дискусията за Конвенцията на Съвета на Европа за превенция и борба с насилието над жените и домашното насилие се превърна във фалшива новина и отправи погpешно послание - и към жертвите, и към насилниците - за толерантност към домашното насилие.     Чрез моето открито писмо бих искал позицията на ПЕС да стигне до всички членове и симпатизанти на БСП, за да са наясно с принципите, които европейската левица отстоява. БСП е най-демократичната българска партия и за да я запазим такава, трябва да проведем т​ози честен и открит разговор.  За насилието, ценностите и политическите цели на БСП   Драги Евгени, Преди време се обърна към мен с открито писмо и публичен призив: „Истанбулска конвенция. Стига, Сергей, спри се! Остави на мира БСП!“ В писмото заявяваш, че проявявам „болезнена активност“, че „атаките от ПЕС“ носят моя почерк, че едно прессъобщение е насочено срещу ръководството на БСП и парламентарната група. Внушението е, че водя някаква лична битка, която вреди на интересите на БСП. Бих подминал тези послания, правил съм го неведнъж през годините. Но изводите са твърде сериозни. И отразяват линия, която не толкова открито, колкото подмолно, се прокарва сред членовете на БСП и формира негативно отношение към Европейската социалдемокрация. Тя звучи така: „Най-сетне напипахме струна, носеща ни широка обществена подкрепа. Като яхнем тази вълна, ще ни припознаят за сила и ще спечелим предсрочните избори. Който се противопоставя на това, е против интересите на партията.“ Свързан съм с нашата партия кръвно и съм доказал в продължение на десетилетия моята ангажираност към социалистическите идеи. Не съм в БСП заради конюнктура или кариера Още в бурните първи седмици след промените през ноември 1989 г. взех моето осъзнато решение, че дължа това на баща ми и неговото поколение идеалисти, минали през антифашистката съпротива и останали верни докрай на социалистическата идея. Направих този избор и защото бях и съм дълбоко убеден, че България има нужда от силна, демократична, социална партия. И съм в нейните политически битки до днес. Помня първия ни митинг пред БНБ в мразовития декември на 1989 г. Помня и първата ни кампания на деморатични избори през 1990 г., когато като полеви боец с кофа и рула с плакати участвах в „плакатната война“ в най-синия район на София и във всички наши митинги. Като експерт и ръководител на Международния отдел на БСП помня и периода след 1997 г., когато партията беше в ъгъла, в дълбока международна изолация, на „Позитано“ нямаше телефони и парно, а хората с месеци не получаваха заплати. Да не припомням, че по-късно не бяхме толкова много тези, които водихме последователна и открита битка с ГЕРБ и Борисов, докато други се договаряха с него зад гърба на партията. Не казвам всичко това, за да се изтъквам – мнозина наши другари са минали през по-тежки изпитания. А за да кажа, че помня откъде съм тръгнал и през какво съм минал, и няма да позволя на никого да раздава лековати оценки. Затова – по-внимателно с оценките и призивите! През последния месец станахме свидетели на абсолютно изкривен и манипулиран „дебат“ за Конвенцията на Съвета на Европа за превенция и борба с насилието над жените и домашното насилие. Заглавието много категорично говори за съдържанието и целите на тази Конвенция. И всички интерпретации, че ще сме задължени да приемаме „трансджендъри от Иран“, да обучаваме децата как да сменят пола си и да въвеждаме еднополови бракове не се основават нито на буквата и духа на документа, нито на здравия разум. В оригинала на Конвенцията въобще няма „социален пол“, а има „социално изградени роли, които дадено общество намира за уместни за жените и мъжете“. Заради „дискусиите“, създаващи страхова психоза за „заговор срещу християнството и нашите традиционни ценности“, за това как Европа цели унищожаване на българската нация, семейство и традиции, се загърби истинският, мащабен, остър и нетърпящ отглагане реален проблем – насилието над жените.  За този месец нито една политическа сила не проведе разгвор с неправителствените организации, които помагат на стотиците хиляди българки! Цялата обществена дискусия у нас отправи погрешно послание – и към жертвите и към насилниците – за толерантност към домашното насилие. От началото на годината 6 жени са убити от своите мъже или партньори! И това стана докато титанични усилия се хвърлиха в борба с „джендърите“, дебнещи зад всеки ъгъл. Посетих един от кризисните центрове и чух покъртителни истории от жените, лично преживели този ад. Само този център през последните години е приел, защитил и помогнал на повече от 2 200 българки! А колко десетки хиляди жени никога не се решават да споделят своята болка – физическа и душевна – и я изплакват във възглавницата, бити и унизени?! Защото, както ми сподели една от жертвите, „това се смята за срамно, не трябва да се излагаме пред съседите“. Политическите партии употребиха дебата заради криви политически сметки Тревожи ме реакцията на институциите и политическите сили в този дебат. Всичко се свежда до политическа сметка – колко избиратели можем да спечелим, колко да загубим. Огромна отговорност за посоката на обществените спорове носят управляващите , които подхванаха темата със скандал, произведен от „патриотите“ и немалка част от министрите от ГЕРБ. Какво направиха, когато изведнъж осъмнаха с „горещ картоф“ в ръцете? Хвърлиха го. След противоречащи сигнали – ще приемат, ще отлагат, ще водят дебат – прехвърлиха темата на Конституционния съд – „и вълкът сит, и овцете цели“. Хем сме големи и модерни европейци, хем нищо не правим, а проправителствени сайтове развихрят истерията за „третия пол.“ Само че, в резултат от страха да не стъпят накриво, жертва пада скромната подкрепа на държавата – едва 500 000 лв. за борбата с насилието, от които до жертвите стигат 200 000 лв. И до ден днешен не са пуснати процедурите и дейността в помощ на жертвите е заплашена от спиране. Левицата можеше аргументирано и с пълно основание да громи правителството за това! Защото държавата е абдикирала от проблема, а насилието е навсякъде – в семейството, в детската градина, в училище, в болниците, по улиците. Насилието стана модерно и за удоволствие! Човешкото достойнство, правата на човека, равноправието на жените във всяко отношение е историческа кауза на левицата в България и по света от самото основаване на нашето движение. Няма как да не бъда смутен и озадачен, че ние с лекота припознахме и повтаряме аргументите на националистите. За тях играта със страховете на хората, посяването на омраза към другите – съседната нация, ромите, евреите, бежанците – е естествена среда, за да виреят политически. Но нали за нас свободата, човешкото достойнство, солидарността, помощта към беззащитния – не са празни думи?! Бях изненадан от спешната позиция на ИБ, огласена късно вечерта на 3 януари. Защото тя противоречеше на всичко, случващо се през цялата 2017 г. На кампанията на Обединението на жените в БСП срещу насилието на жените, с десетки събития в цялата страна, в това число със събиране на подписка за ратификация на Истанбулската конвенция. В разрез с резолюцията на Съвета на ПЕС, приета през декември, без нито един глас против. Няма как да заемем позата, че едва ли не някой отвън ни налага насила позиция, след като нашата партия участва в целия процес на обсъждане, редактиране и гласуване на този документ. Упрекваш ПЕС в „персонална атака срещу членове на ръководството“ чрез прессъобщение, в което се описва процедурата за обсъждане и приемане на Политическата резолюция на Съвета на ПЕС?! При това пуснато след запитвания от българските медии! Цялата информация е публична, налична на сайта на ПЕС и дори в Youtube. Може би не знаеш, но още на 4 януари позицията на ИБ беше преведена и изпратена на ПЕС-жени и на водещи фигури в групата на социалистите в ЕП. И недей да търсиш моя вина. Беше направено от ГЕРБ незабавно. Защото видяха слабо място на БСП и възможност партията да бъде уязвена. Веднага информирах председателя на Националния съвет и цялото ИБ за тази политическа опасност за БСП. Защото в битката с „джендъра“ не знам дали спасихме половата,  но поставихме на карта своята политическа идентичност – на лява модерна европейска партия, отстояваща човешките права! Рискувахме напразно,  защото видно от социологическите проучвания, нито една партия не спечели от яростното противопоставяне „за“ и „против“ „третия пол“ – електоралните нагласи не помръднаха. Всички мои аргументи – съдържателни, политически, морални представих пред Националния съвет. Не за да „намеря разбиране в Брюксел“! А защото съм убеден, че това е последователната и правилна позиция за лява партия. В изкривената среда у нас отстояването й има висока цена. Но истината не трябва да се премълчава. На излизане от НС една жена – член на Съвета ме попита: „Как ще гледам сега жените, които се присъединиха към подписката ни в подкрепа на Конвенцията?!“ Чух много позовавания на общественото мнение. Разбира се, че е важно. Но то се мени и влияе. Хората се вслушват в политическите сили, на които имат доверие. Отговорност на институциите и на сериозните партии е да водят спокоен и просветен дебат. За съжаление, този изпит не бе издържан от политическите сили.  Няма как да се съглася, че случващото се е „победа на здравия разум“, че Конвенцията отнемала суверенитет и давала много права на неправителствените организации и основания да съдят България. Всъщност Конвенцията иска именно държавата да има траен, неподвластен на политически конюнктури ангажимент, за превенция и борба срещу насилието над жените и децата, и създава силни инструменти за това. Ти като международник най-добре знаеш, че смисълът на конвенциите на Съвета на Европа е за търсене на общи, синхронизирани механизми за решаване на сходни проблеми във всички 47 страни от тази организация. Ако Конвенцията наистина съдържа тези заплахи, как така страни, много по-консервативни в социален и културен план като Турция и Полша не са ги провидяли? Защо Грузия, в чиято Конституция е записано изрично, че бракът е съюз между мъж и жена, е ратифицирала? По-малко „мъжествени“ в своите традиции ли са Албания, Румъния, Македония, Сърбия, Босна и Херцеговина? Истината е, че ние сами си създадохме въображаем Франкенщайн, с когото да се борим. И превърнахме дебата за Истанбулската конвенция във фалшива новина. Предлагаш да „оставя на мира Православната ни Църква“. Единственото, което съм казал е, че в България Църквата е отделена от държавата. Сиреч, институциите и политиците не може да ползват становището й като щит и аргумент. БСП направи много през годините срещу опитите за разкол на БПЦ, инспириран от десните, защото беше ярка намеса на държавата в духовните дела. Но откога БСП е станала клерикална партия? Ако следваме догмата, да забраним разводите и абортите. Звучи абсурдно, нали? Както знаеш, пред НС изразих мнението, че дебатът и позицията ни по същество обслужват интересите на ГЕРБ.  Колко удобно за правителството – цялата обществена енергия да се излее в тази посока. Да се отече като рутинно упражнение вотът на недоверие за корупцията. Да се изтощят протестите за Пирин, да се размият крещящите и измъчващите хората истински проблеми – здравеопазване, доходи, икономика. Много доволни трябва да са в ГЕРБ – те си измиха ръцете и ще намерят начин да се измъкнат, а ние ще се състезаваме с крайните националисти на тесния терен кой е по- по- най-традиционалист, националист, популист и най - в синхрон с обществените нагласи! Никой не бива да се изненадва, че има политическа реакция от страна на ПЕС-жени и от групата на социалистите в ЕП по отношение на позицията на БСП срещу ратификацията на Конвенцията и намерението за референдум. За да бъдем точни, тя беше забавена по мое настояване. Надявах се, че след като обясня на ръководството и пред НС значението на политиката за правата на жените за европейските социлисти, загрижеността на останалите партии от нашето семейство ще бъде взета предвид. Нямаше да съм честен към нашата партия, ако не предупредя за опасността от самоизолация на БСП и подронване на нашия авторитет в рамките на ПЕС. Предупредих и как това може да се върне като бумеранг в България, защото нашите опоненти няма да пропуснат шанса да организират кампания, която за пореден път да представи БСП като антиевропейска партия и ще навреди на нашето представяне на избори. Толкова бързо ли забравихме уроците от последния парламентарен вот, когато това беше една от причините да загубим?! Споделих също, че политически позиции, които се отнасят до права на човека, се разглеждат особенно чувстително от социалистите в Европа.  Правата на човека са крайъгълен фундамет в ценностната система на съвременната левица в Европа и по света. Дадох и конкретни примери, когато дори само изказвания на лидери и премиери на наши партии, предизвикват остра публична реакция. Всичко последващо не е резултат от моя „болезнена активност“, а закономерност. Да, „ПЕС не е Коминтерн“, както се сочи от ръководството на БСП. Партии от нашето семейство са на различни позиции по икономически, социални политики, по степен и форми на европейската интеграция и никой не прави проблем от това. Нещата обаче са различни, когато опира до въпроси, касаещи ценностите на нашето семейство. Членството на една от силните партии беше замразено, когато реши да направи управляваща коалиция с крайните националисти. Има и много други случаи на остри публични реакции, в това число и мои, към действия на партии и лидери от левицата. Защото политиката отдавна е глобална, и това, което правим у дома, има незабавен отклик навън – помага или вреди на други от нашето семейство. БСП казва „чуйте ни, такива са обществените нагласи“, други партии отговарят „чуйте и нас, правата на жените са наш политически приоритет и са важни за нашите избиратели.“ Има голяма разлика между ПЕС и ЕНП. За последните най-важно е една партия да е на власт. Може да прави всякакви безобразия – да подчинява съдебната система, да гази медии, да репресира опозицията. Но щом държи властта и осигурява гласове в Съвета на ЕС и ЕП – проблемите се замитат и премълчават от ЕНП. Да ти напомня това отношението на ЕНП към България и ГЕРБ, или към Унгария и Орбан? Двойният стандарт за тях важи с пълна сила! Е, социалистическото семейство е различно. Когато виждат сериозен проблем, той се обсъжда открито. Когато на критика от страна на нашите партньори се отговаря с кампания срещу тях, това показва липса на чуваемост и желание за разговор и може само да навреди на БСП. Лошото в конкретния случай е, че  БСП се оказва в изолация от социалдемократическото семейство заради своята позиция срещу Конвенцията на Съвета на Европа за превенция и борба с насилието над жените и домашното насилие.  При това всяка следваща стъпка води не до сближаване на позициите, а до задълбочаване на различията с останалите партии в ПЕС. След първата позиция на ИБ можеше да се проведат срещи и разговори – с неправителствени организации, с ПЕС-жени, с групата на социалистите в ЕП. Но се избра спешно да се върви към крайна позиция. Дълбоко ме тревожи, Евгени, а сигурен съм и ти виждаш, вече ясно очертаващата се тенденция на нетърпимост към различното мнение в нашата партия. Вътрешнопартийният дебат е част от демократичната идентичност на БСП. Има опити той да бъде задушен, а всеки, който си позволи да е несъгласен или да критикува „правата линия“ да бъде обявяван за враг. Да не забравяме – ние сме идейна партия, не сме червеният ГEРБ! Вярвам, че партията ни ще е по-силна, когато не дълбаем вътрешни линии на разделение, а обединяваме усилията си в голямата обща цел – спечелването на доверието на българските граждани на следващите парламентарни избори. И всеки в БСП може да има роля и заслуга за това. Казвам всичко с дълбокото убеждение, че различната ми позиция по въпроса за Истанбулската конвенция, бе възприета в рамките на тази тенденция на нетърпимост към друго мнение. И за съжаление, със същия маниер на нетърпимост, бе размахан пръст на ПЕС – абсолютно ненужно, нелепо и непредизвикано. ПЕС не е поредният инакомислещ другар, който можеш да нариташ и да напъдиш в ъгъла. Да не объркваме нивата на местната с международната политика. Защото това предизвиква само недоумение. Естествено, че приемам „болезнено“ всяка заплаха за европейския авторитет на БСП!  15 години ни отне да извървим пътя към пълноправното членство в Европейското социалдемокртическо семейство! И аз, и ти знаем, колко неимоверни усилия бяха положени, за да ни възприемат като модерна и равноправна партия в ПЕС. Партия, която е там по убеждение, а не защото все накъде трябва да бъде. Знаем и вътрешната цена на международната изолация, особено през втората половина 1990-те години. След нашето приемане в ПЕС, в най-важни и трудни моменти за БСП и България, европейските социалдемократи бяха с нас и ни подкрепяха. Забравихме ли, какво силно рамо ни дадоха за приемането на България в ЕС, когато мнозина от десния спектър настояваха за отлагане на членството ни? Нали си представяш какви политически последици щеше да има за БСП, ако през 2005-2007 г. нашето правителство се беше провалило с тази историческа мисия?! Забравихме ли, че когато през 2009 г. премиерът Борисов каза, че БСП е трябвало да бъде забранена, лидерът на групата на социалистите Мартин Шулц му удари публичен шамар като отговори: бившият бодигард на Тодор Живков няма да дава оценки на партия-член на ПЕС! Няма кампания от 2004 г. насам, в която ПЕС да не е оказала силна политическа подкрепа на БСП. И ето, че доживяхме европейските социалисти да бъдат представяни като враждебна сила, която ни „натиска“ с „лобистки“ писма и пречи на БСП да спечели избори!  Е, няма как да приема тази манипулация! Има един печеливш от цялото напрежение между ПЕС и БСП – ГЕРБ! Доволно потриват ръце, че социалистите се карат. А както знаеш, хората не дават съдбата на страната в ръцете на разединена политическа сила. Дискусията сред нас повдига един фундаментален въпрос – за стратегията на БСП за спечелване на следващите парламентарни избори и за управление на страната.  Има три предпоставки една партия да постигне тази политическа цел: С първата задача се справяме. Никой не подлага на съмнение, че БСП е активна опозиция на властта. Това обаче е само първата стъпка и не задава автоматична победа на следващите избори. Втората задача е много по-трудна. Времето в опозиция е твърде ценно за една партия.  Време за мислене, за обсъждане и формиране на цялостни политики в различни сфери. За консултации със синдикати, работодатели, браншови, съсловни и неправителствени организации. Време да се чуят мнения, да се печелят съюзници и да се трупа доверие. С тази задача се справяме частично. Сред политиките ни, най-завършен вид има визията ни за бъдещето на Европа и българското председателство, утвърдена от заседание на Конгреса на БСП. Смея да твърдя, че давам своя принос за това. В това число и с двете мащабни конференции за сценариите за бъдещето на Европа и за Общата политика в областта на отбраната и сигурността. Но имаме нужда от много по-целенасочена и системна работа по алтернативните ни политики, защото голяма част от обществото ни разпознава като опозиция, но не и като алтернатива.  Третата ключова задача е да намерим отговор на въпроса от кого търсим допълнителна подкрепа, за да сме първа политическа сила. Някакси сме убедени, че веднага след българското председателство ще дойдат предсрочни избори. Вярно, правителството на ГЕРБ и националистите удивително бързо затъна в скандали и трупа негативи. Основната причина е, че нямат истинска политическа и икономическа цел, план за бъдещето. А когато не даваш перспектива – всеки скандал е голям. В очите на хората ГЕРБ вече не са онази надежда за справедливост и ред, каквато бяха за мнозина дълги години. И като че ли, отговорът за това, кой ще ги смени се подразбира от само себе си. Да, но не съвсем, както видяхме преди една година. Бяхме си повярвали прекалено много, че едва ли не вече сме спечелили изборите и бяхме тежко разочаровани. Видял съм не едни избори, у нас и в цяла Европа, когато погрешно формулирне на стратегията води до натрупване на грешки и обръщане на резултатите. Днес е налице опасност БСП да се впусне в безперспективна надпревара с „патриотите“ на тяхното поле. Ние искаме референдум за Истанбулската конвенция. Те заявяват референдум за еднополовите бракове и „джендър-обучението“. Няма как да спечелим това състезание. Те винаги ще бъдат по-брутални в разпалването на страховете на хората, в агресията, в посочването на ЕС като зла сила, която иска да подчини, обезличи и затрие България. „Оригиналът“ винаги е по-достоверен от „копието“. Да не забравяме, че има достатъчно „нови“ играчи, които вече загряват и се готвят да се хвърлят в битка за гласове на полето на популизма и продаването на нови надежди. Най-голямата опасност за БСП в този сценарий е да загуби посока и ценностни ориентири за себе си и в очите на обществото. Ако се плъзнем в тази посока, ще изплашим и отблъснем твърде много хора. Не бива да забравяме, че убедителното мнозинство от българите са проевропейски настроени и оценяват положително членството на България в ЕС. Хората не искат България да е сама, изолирана и без посока в един глобален и несигурен свят. И ако някой бъде представен като сила, която ще ни скара с Европа, ще зададат логичния въпрос – „А какво ни предлагат?“ Не мога да приема, че за пореден път оставяме и даже целенасочено помагаме на ГЕРБ да изиграят ролята на единствената европейска политическа сила в България! Ние им даваме този терен! А българските граждани не биха поверили управлението на страната на премиер без европейска подкрепа, на партия с разколебани европейска идентичност и вяра в общочовешките цености. Защото обществената подкрепа се печели и губи в политическите битки, но загубата на идентичност се наказва със загубени избори. В едно, Евгени, съм съгласен с теб. Най-важното поле за спечелване на доверие и за БСП, и за ПЕС е битката за социалната държава.  И в нея само заедно можем да преуспеем. Съветът на ПЕС в Лисабон утвърди ясна, категорична и разгърната визия каква Европа искаме. В България малко се говори за нея. А тя представлява амбициозна програма за промяна на ЕС. БСП трудно ще може да реализира своите социални политики у нас, ако не е част от битката на европейската левица срещу демонтажа на социалната държава. В ПЕС всички са наясно, че за да се осъществи голямата промяна в ЕС са необходими силни национални партии, с подкрепа в страните си. Но подкрепа трайна и растяща, а не конюктурна и в резултат на страхове и изоставени ценности! Надявам се, че нашата БСП осъзнава това. И ще се възползва от всички политики и идеи на голямото ни европейско семейство, че ще се радва на европейско признание, а не на изолация. С мощната подкрепа на ПЕС, БСП може да се обозначи като истинска социална алтернатива на ГЕРБ и така да спечели следващите парламентарни избори.", "date": "2018.02.27", "title": "Станишев отговори на Евгени Кирилов със статията \"За насилието, ценностите и политическите цели на БСП\""}
{"url": "https://www.blitz.bg/svyat/amerikanski-turist-omaya-mlada-yaponka-po-neta-pokani-ya-na-sreshcha-a-posle-ya-ubi-brutalno-i-razchleni-trupa-y-snimkivideo_news582390.html", "text": "Японската полиция е арестувала турист от Ню Йорк за убийството на 27-годишна жена. При обиск на апартамента на 26-годишния Евгений Байрактар в Осака служителите на реда се натъкнали на куфар, в която била скрита отрязана глава на жена, изчезнала преди около 2 седмици. По данни на полицията, двамата са се запознали в интернет. Приживе момичето споделило пред приятели, че отива да се види с един американец. Камери за видеонаблюдение са запечатали как двамата вървят по улицата. Малко след това момичето потънало вдън земя.  По данни на „Мирър”, Евгений вече е казал на полицията къде са останалите части от тялото на момичето. Те се оказали скрити на различни места. Торсът на убитото момиче е открито близо до град Осака, а двата й крака - в Киото.  Смята се, че по-рано през февруари Байкарат и жертвата му са посетили и друг апартамент в префектура Осака.  Полицията добавя, че мъжът е забелязан да излиза от сградата, в която е наел жилище, с голяма чанта.   Жестокият убиец смятал да прекара в Япония не повече от 3 месеца. Пристигнал в страната на изгряващото слънце през януари тази година и смятал скоро да се прибира в Ню Йорк.  Байкарат отрича да е извършил зверството.       Превод: БЛИЦ    ", "date": "2018.02.27", "title": "Американски турист омая млада японка по нета, покани я на среща, а после я уби брутално и разчлени трупа й (СНИМКИ/ВИДЕО)"}
{"url": "https://www.blitz.bg/layfstayl/shoubiznes/samo-v-shou-tezhki-zdravoslovni-problemi-mchat-radina-borshosh_news582284.html", "text": "Радина Боршош призна за големи здравословни проблеми. Красивата млада актриса припадала по време на тренировки за филма „Привличане“, в който играе една от главните роли. Самата Боршош разкри, че има проблеми с вестибуларния апарат. „Щастлива съм, че съм част от това и съм от семейството на \"Привличане\". Благодаря на Иван Вацов за този американски привкус на филма, за който говорят всички“, поде тя по време на пресконференция.  „Героинята ми е едно наивно и прекрасно момиче, обича всичко, бори се за любовта и чувствата си. Това, че се влияе, не значи, че е безхарактерна или безгръбначна, това е просто защото е наивна\", призна Боршош.  „Благодаря на Яна, която ни изтърпя, защото трябваше да ходим на уроци по танци, досега не бяхме танцували така. Благодаря и на Мартин Макариев за свободата и че не ни задължи по никакъв начин с визията си. Благодаря на Башар - единственият продуцент, който може да дойде и да направи каламбур за един ден\", каза още тя през смях.  Радина призна, че е започнала доста по-рано от партньора си тренировките в залата по танци при Атанас Месечков. \"По-голямо дърво съм просто. Без шоколад не влизах в залата, повдигаше ми се. Вестибуларният ми апарат е на много ниско ниво. Трябва да си намериш точка и да се центрираш в нея при въртенията, аз не се справих и припадах\", изплака тя.    ", "date": "2018.02.27", "title": "Само в \"ШОУ\"! Тежки здравословни проблеми мъчат Радина Боршош!"}
{"url": "https://www.blitz.bg/obshtestvo/regioni/dobra-novina-ot-letishche-plovdiv-snimki_news582329.html", "text": "Летище „Пловдив“ вече е отворено и изчистено, съобщиха за БЛИЦ от аеропорта. В 14.10. часа ще кацне самолетът, който идва от Кишинев, в 15.10. часа ще излети с руските туристи, които снощи преспаха на хотел в Пловдидв, за Домодедово. В момента се обработват документите на пътниците. Руснаците проявяват разбиране заради лошото време, което вчера блокира полета им, казват, че всичко е наред, доволни са от осигурения хотел и храна.     Какво се случва обаче със 130-те български пасажери на „Райънеър“, които вчера трябваше да кацнат в Пловдив, а вместо това се приземиха в Тимишоара, все още не е ясно. Кристина ИВАНОВА, БЛИЦ", "date": "2018.02.27", "title": "Добра новина от летище Пловдив! (СНИМКИ)"}
{"url": "https://www.blitz.bg/layfstayl/nevizhdano-do-sega-nikoleta-prizna-che-si-e-nadula-dzhukite-s-khialuron-ssipakha-ya-ot-bzitsi-snimki_news582335.html", "text": "Екс водещата Николета Лозанова призна за пръв път за козметичните намеси върху устните си. След години спекулации, НиЛо призна за поредната си корекция, този път с хиалурон в устните. \"Обичам новите си устни\", това написа моделката на story-то си в Instagram. Според интернет потребители Николета има десетки пластични операции, сред които ринопластика, извайване на скулите, зъбите и брадичката. Припомняме, че настоящата половинка на вратaря Ники Михайлов официално твърди, че има само корекция на бюста и устните си, което със сигурност не е вярно.  Корекцията й не остана незабелязана още щом я направи преди повече от месец. Тя със сигурност е използвала повече от една ампула хиалурон, за да постигне този ефект в стил Мара Отварачката. Това не се препоръчва от повечето хирурзи, които поставят такива инжекции, заради драстичното разтягане на устните, което може да ги увреди трайно.  Феновете на Лозанова са потресени от действията й. Тя винаги е имала плътни и красиви устни, с които се е гордеела и повечето смятат, че само се е загрозила с инжекциите. Дори я сравняват с колежки и дами от родните ВИП среди, които стават нарицателно за неуспешни интервенции.     ", "date": "2018.02.27", "title": "Невиждано до сега: Николета призна, че си е надула джуките с хиалурон, съсипаха я от бъзици (СНИМКИ)"}
{"url": "https://www.blitz.bg/layfstayl/dzhena-chestiti-rozhdeniya-den-na-nasko-ss-sladko-obyasnenie-v-lyubov_news582341.html", "text": "Фолк певицата Джена се обясни в любов на мъжа си. Изпълнителката му написа любовно послание по случай 25-тия му рожден ден. Бившата на Джино написа емоционално обяснение в любов на съпруга си Атанас Стоев–младши. И направо разтопи феновете с него, пише Хот Арена.”.  След скандалната си раздяла с победителя от „ВИП Брадър” Джино, Джена залюби сина на основателя на емблематичния оркестър „Канарите”. ", "date": "2018.02.27", "title": "Джена честити рождения ден на Наско със сладко обяснение в любов"}
{"url": "https://www.blitz.bg/layfstayl/shoubiznes/drama-fitsata-krie-vtoroto-si-dete-ot-bivshata-a-tya_news582350.html", "text": "Въпреки че наскоро Филип Аврамов обяви в тв ефира, че с бившата му съпруга Милена, която му е колежка на актьорското поприще, са запазили добрия тон помежду си след раздялата им, изглежда не всичко е така розово, както той се опитва да го изкара. Двамата не поддържали близки взаимоотношения, като основната им комуникация се свеждала единствено и само до дъщеря им Рая. Момиченцето посещавало дома на баща си и новата му жеnа Севинч и вече се познавала с новата си сестричка Ана. Филип обаче пазел новото си семейство настрана от бившата си съпруга, която публично разказа, че все още не се е виждала нито с настоящата половинка на актьора, нито с детето им.  Милена призна, че много иска да види малкото момиченце и „да го нагушка и намачка, като всяка майка“. Защо и до момента не е получила разрешение за това, тя продължава да недоумява. Въпреки сложната ситуация обаче, актрисата е категорична, че ще направи всичко възможно дъщеря й Рая да бъде близка с малката си сестра, както тя е със своята собствена. Интересното е, че и Филип, и Милена играят заедно в хитовия сериал „Скъпи наследници“.  Актьорът е в ролята на мистериозната персона Ленин, а бившата му жена - на лукавата съпруга на героя на Антоний Аргиров Христина. ", "date": "2018.02.27", "title": "Драма? Фицата крие второто си дете от бившата, а тя..."}
{"url": "https://www.blitz.bg/layfstayl/skorost/chudo-na-tekhnikata-avtomatichni-verigi-za-snyag-snimkivideo_news582343.html", "text": "Едва ли има шофьор, който да се наслаждава на поставянето на вериги за сняг. Процедурата е досадна, трудоемка и обикновено се налага в тежки, понякога дори опасни условия, пише Факти бг.Откакто има автомобили, стотици изобретатели са впрягали усилията си в разработката на система, която да осигурява повече сцепление, без да се налага водачът да се въргаля покрай гумите на автомобила.  На 17 август 1915 г. Уилям Пътнам получава патент за \"устройство за сцепление и предотвратяване на буксуване\". Системата представлява въртящ се заедно с гумите барабан, на който са закачени вериги. През годините изобретението на Пътнам е усъвършенствано, но започва да се използва относително масово чак в края на 70-те години на миналия век в Скандинавия. Заслугата е на шведа Йоран Тьорнебек, който адаптира системата за камион за доставка на мляко и постепенно започва бизнес с автоматични вериги, който се разраства и в Северна Америка. Днес съществуват няколко производители на автоматични вериги за сняг. Повечето от тях предлагат системи за отделни модели товарни автомобили, бусове и пикапи. Общото между всички тях е принципът на въртящия се барабан с вериги, притискан към гумата от пневматичен или хидравличен цилиндър за синхронизиране на скоростта на въртене. Съвременните автоматични вериги се активират от бутон на арматурното табло. Проектирани за движение със скорост до 50 км/ч и се предлагат с гаранция от порядъка на 3 000 км. Не се нуждаят от сложна поддръжка или специално оборудване за монтаж.", "date": "2018.02.27", "title": "Чудо на техниката! Автоматични вериги за сняг (СНИМКИ/ВИДЕО)"}
{"url": "https://www.blitz.bg/obshtestvo/volen-siderov-pusna-gilotina-delyan-dobrev-e-nezakonen-deputat-vkopchil-se-e-v-parlamenta_news582260.html", "text": "Делян Добрев е най-уникалният случай в българския парламентализъм. Той е депутат в оставка. Вкопчил се е в парламента и стои там като незаконен депутат. Конституционният съд ясно се произнесе по казуса му. Това заяви в ефира на \"Здравей, България\" Волен Сидеров, лидер на партия \"Атака\". \"Той просто трябва да напусне парламента и няма право да се изказва. Как може да размества партии в коалиционното споразумение. Не знам какво го движи този млад човек, но ръководството на ГЕРБ трябва да вземе мерки. Ще говорим с тях\", каза патриотът.  \"Не ме интересува какво смята Делян Добрев, той за мен не е фактор\", добави Сидеров.  \"Категорично съм против Истанбулската конвенция. После стана ясно, че Марешки и групата му биха я подкрепили. Ръководството на парламентарната група на ГЕРБ си беше подготвила гласуване, в което тази конвенция щеше да мине. Това говори много, но се радвам, че се отказаха\", заяви Сидеров.  \"Аз много съм патил в политиката и затова трябва да посочвам на партньорите си изкушенията и опасностите. Аз играя ролята на този, който ги насочва към истинските неща. В политиката трябва да правиш верните неща, защото хората иначе ще те заплюят\", каза той и добави, че иска да върши полезни неща за хората.  Радвам се, че обществото се събужда и става непримиримо по някои теми. Не трябва да допускаме и ние компромис с властта.  Цветанов, ако се беше посъветвал с мен, щях да му кажа, че темата за Народния съд не трябва да се вкарва в парламента. Това е тема, която няма еднозначна оценка. Все пак беше полезен урок\",  каза той.  \" Следващите избори са за евроизборите. Там не трябва да сме разделени.  Хората и без това не обичат да гласуват на тези избори. Тогава няма да имаме шанс. Ако се явим по отделно ще имаме по-нисък процент и хората ще си кажат \"Ето, те се разпадат и сриват\". Не трябва да мислим как по отделно, а как при всички обстоятелства, въпреки различията в характерите, да бъдем заедно\", смята лидерът на \"Атака\".  Ще подготвя промяна в закона за блокираща квота от 34% заради сделката за ЧЕЗ. Подготвям го това с колеги от \"Атака\", ще го внесем и ще видим как реагират всички\", каза той и оцени работата на подалия оставка министър на енергетиката: \" Теменужка трябваше да каже защо подава оставка и какви са й аргументите. Смяната на един министър не трябва да става драма.    ", "date": "2018.02.27", "title": "Волен Сидеров пусна гилотина: Делян Добрев е незаконен депутат, вкопчил се е в парламента!"}
{"url": "https://www.blitz.bg/obshtestvo/bivsh-direktor-na-chez-kategorichno-nyama-chovek-zad-grba-na-ginka-vrbakova-sdelkata-shche-se-sluchi_news582261.html", "text": "\"Не виждам никаква некоректна информация от г-жа Върбакова. Мисля, че е обяснила много добре сделката. Познавайки вътрешните процеси и управлението на ЧЕЗ, абсолютно изключвам, че има човек зад гърба й. За да се случи една сделка трябва да има продавач и купувач. ЧЕЗ не е виновен, че големите играчи нямат апетит да инвестират\", каза бившият оперативен директор на ЧЕЗ Петер Баран, който 5 години е бил начело енергоразпределителната компания. \"ЧЕЗ е акционно дружество, който си има управителен съвет и надзорен съвет. Няма значение къде ще бъде купена тази компания, тя не е държавна и министърът на Чехия няма никаква власт над нея. Това е много политически чувствителна тема и винаги ще бъде\", обясни той.   \"Хората в Европа се отопляват със скъп ток и когато те плащат високите си сметки за ток не са доволни и обвиняват политиците. Регулаторът определя цената на тока, а не те. Той увеличава, намалява и определя тези неща. Винаги сме имали разправии\", обясни още бившият директор на енергоразпределителното дружество.  \"Всички се учудват коя е Гинка, това ми харесва. До сега за няколко години се изредиха много чуждестранни фирми, които искаха да купят ЧЕЗ, но предлагаха неудовлетворяваща цена за това. Според мен няма как министър-председателите на България и Чехия да не знаят за такъв тип сделка. Може да нямат подробности, но със сигурност са наясно\", твърди той.   \"Няма институция в България, която да спре тази сделка. Тя ще се случи. Ако самата компания не се откаже от сделката, тя ще се осъществи\", заключи Баран.   По отношение на сделката с \"Инерком България\" Баран смята, че в централата на чешката компания са си свършили професионално работата и беше категоричен, че щом има купувач и осигурено финансиране, продажбата може да се случи. Той не очаква, че институциите могат да спрат процедурата по продажбата на ЧЕЗ България.  Единственият вариант сделката да бъде анулирана е купувачът да се откаже или финансиращите институции да не отпуснат заема.  Още през 2013 година, когато заради обвинения за надписани сметки падна правителството на България, CEZ Group е имала намерение да се изтегли от страната и да се насочи към други пазари - Германия и други страни в Западна Европа, каза още Петер Баран.  Той призна, че компанията е имала много конфликти с правителството и средата. В допълнение пазарът у нас е нестабилен и вероятно това е причината страната да не е апетитна за големите играчи, смята той.  Според него причината другите оферти, които е получила CEZ Group за активите в България, да не бъдат приети, е, че те не са удовлетворили ръководството на компанията.  Баран коментира още, че винаги в периода на своето управление - от 2011 година до 2015 година, е имал спорове с енергийния регулатор за цената на тока, но допълни, че компанията не е работила на загуба.", "date": "2018.02.27", "title": "Бивш директор на ЧЕЗ категорично: Няма човек зад гърба на Гинка Върбакова, сделката ще се случи!"}
{"url": "https://www.blitz.bg/svyat/boeve-v-kiev-pred-radata-vilneyat-khora-s-bukhalki-po-politsaite-letyat-kamni-i-gumi-ima-deputati-v-meleto-snimkivideo_news582337.html", "text": "Политическият процес в „незалежната“, поутихнал с екстрадирането на Саакашвили, отново придоби обичайните си окраски. През първата половина на 27 февруари пред Върховната рада на Украйна избухнаха сблъсъци между демонстранти и органите на реда, при което в безредиците участваха и някои народни представители, съобщава украинският информационен сайт \"Обозреватель\" Украинските медии съобщават, че конфликтът е започнал, след като две групи демонстранти си организирали словесна битка след неуспех да поделят помежду си сцената, от която те искали да озвучат своите традиционни искания.  Съобщава се, че самоделната сцена е издигната пред Радата от група „активисти“ , дошли пред парламента днес сутринта. Достъп до трибуната обаче поискали да получат и „пазителите“ на палатковия лагер, намиращ се улица „Грушевски“ от 27 декември 2017 година.  Избухналият конфликт уж почти бил разрешен по мирен начин, но след това „патриотите“ насочили общия си гняв към полицаите и представителите на националната гвардия, охраняващи сградата на Радата.    Очевидци пишат в социалните мрежи, че около 12:00 часа местно време на площада „буквално за секунди се появили някакви хора с бухалки“. Органите на реда се опитали да попречат на провокацията, използвайки сълзотворен газ срещу демонстрантите, а също и гумени палки.    Обитателите на палатковия лагер, на свой ред, започнали да замерят полицията с гуми и камъни. В крайна сметка има най-малко 9-има задържани. Пострадали са най-малко осем служители на реда, двама от които гвардейци.       Впоследствие депутатът Ирина Геращенко съобщи, че сред нападателите на органите на реда са били забелязани и нейни колеги.  Превод и редакция: БЛИЦ   ", "date": "2018.02.27", "title": "Боеве в Киев: Пред Радата вилнеят хора с бухалки, по полицаите летят камъни и гуми, има депутати в мелето (СНИМКИ/ВИДЕО)"}
{"url": "https://www.blitz.bg/svyat/dshcherya-invalid-zhivya-30-godini-s-mumiyata-na-mayka-si-snimki_news582356.html", "text": "Страшна находка направиха служителите на министерството на извънредните ситуации, влизайки в апартамент в украинския град Николаев. Вътре служителите на извънредните служби заварили стопанката на жилището - жена с признаци на изтощение и болни крака, която не била напускала дома си редица години наред и била почти обездвижена. А в съседната стая на кревата лежало мумифицираното тяло на майка ѝ. По думите на експерти, жената е починала преди около 30 години.През цялото това време дъщерята инвалид живяла с починалата си майка в ужасяващи условия. Целият апартамент бил заринат с боклуци. Освен това, в помещението години наред нямало ток, вода и газоснабдяване. Някои от съседите дори не знаели кой живее в апартамента.   Стопанката на апартамента била хоспитализирана по спешност. Възможно е краката ѝ да бъдат ампутирани.  Превод и редакция: БЛИЦ  ", "date": "2018.02.27", "title": "Дъщеря инвалид живя 30 години с мумията на майка си (СНИМКИ)"}
{"url": "https://www.blitz.bg/svyat/razyaren-slon-povali-na-zemyata-fermer-stpka-go-i-go-narga-s-bivnite-si-video-18_news582358.html", "text": "Трагедия се случи в индийския щат Карнатака. Жителите на селото Курубур се опитали да изтласкат от къщите си стадо диви слонове, излезли от гората. С помощта на камъни и пиратки хората накарали животните да влязат в езеро близо до селото с надеждата, че слоновете ще минат на отсрещния бряг.Така и станало. Стадото смирено се насочило през плитките води обратно към гората, но един от слоновете, видимо, решил да отмъсти на хората.       На кадри, заснети от местен жител, се вижда как тълпа с кирки се опитва да опази фермер от разяреното животно. Слонът обаче го поваля на земята, тъпче го и го ръга с бивните си. В един момент дори го хвърля нагоре във въздуха.    Едва след инцидента в селото пристигнали местните горски. Департаментът се съгласил да изплати обезщетение на фермера в размер на 5520 британски лири.  Превод и редакция: БЛИЦ", "date": "2018.02.27", "title": "Разярен слон повали на земята фермер, стъпка го и го наръга с бивните си (ВИДЕО 18+)"}
{"url": "https://www.blitz.bg/layfstayl/shash-triznachkite-tozi-pt-nadminakha-sebe-si-shche-ostanete-s-otvorena-usta-ot-tova-koeto-sa-predprieli_news582255.html", "text": "Тризначките напират да стават фризьорки в Лондон. Миналата година Вяра, Надежда и Любов емигрираха в британската столица, припомня \"Телеграф\". Сега става ясно, че трите благоевградчанки искат да оправят косите на народа в Англия. Трите, които определят себе си за шармантни, казват, че имат мисия в Лондон и тя е да открият фризьорски салон, с който да привличат много клиенти със своята екстравагантност и професионализъм. Засега обаче те предпочитат да не бързат също и не се опитват да учат английски език, а чакат езикът да го проговорят от самосебе си. Твърдят, че щом ги зърнат минувачи, се обръщат след тях по улиците и площадите на английската столица.  В профилите си в социалната мрежа сестрите се заричат повече да не стъпят в България, която не ги била оценила. В социалните мрежи блондинките си пускат множество \"мъдри\" мисли. Като например: \"В Лондон като си красив - 300 паунда заплата повече\" или \"Понякога добре, че се обръща каруцата, за да разбереш колко идиоти са се качили в нея\". Но най-лаконичната характеристика за себе си и за сестрите си дава Любов Станчева във \"Фейсбук\": \"Марка - Жена; Модел - Единствена; Начин на употреба - Пипай я нежно; Странични ефекти - На моменти откача.\"  Вероятната причина тризначките да се озоват в Лондон са хилядите левове, на които те бяха осъдени в няколко дела. ", "date": "2018.02.27", "title": "Шаш! Тризначките този път надминаха себе си - ще останете с отворена уста от това, което са предприели!"}
{"url": "https://www.blitz.bg/obshtestvo/palavoto-izkushenie-nora-shopova-izmrzna-sinoptichkata-reshi-da_news582247.html", "text": "Красавицата и ново попълнение сред синоптичките в Нова телевизия - Нора Шопова се бе увила с шапка и шал, но реши да излезе на студа, за да разкрие какво ще е времето през идните дни. Тя разкри, че днес ни чака по-меко време, но от утре ни връхлита нов мразовит циклон, заради който температурите ще паднат отново.  Валежите от сняг в цялата страна започват да отслабват, а в следобедните часове на запад временно ще спрат. Вятърът ще отслабне.  Сутринта е доста студена с температури от минус 12° - минус 7°. Дневните почти навсякъде ще останат отрицателни.Само в Югозападна България до 4-5 градуса. По пистите в планинските ни курорти снежна покривка вече е над 150 см навсякъде. В планините обаче днес ще е облачно, със слаби валежи, а вятърът ще е силен, от юг. През нощта срещу сряда, с преминаването на нов средиземноморски циклон, от югозапад валежите отново ще се активизират. С обръщане на вятъра от север ще нахлуе още студен въздух. Отново ще има валежи от сняг, повече на югоизток.  По-късно през деня валежите ще спират. Сутрешните температури обаче ще останат много ниски - до минус 14°. Месец март ще започне със студено, но слънчево  време. В петък се очакват нови валежи от дъжд и от сняг. Ще има условия за поледици. Повишението на температурите ще продължи.", "date": "2018.02.27", "title": "Палавото изкушение Нора Шопова измръзна, синоптичката реши да..."}
{"url": "https://www.blitz.bg/layfstayl/shoubiznes/yana-marinova-i-bashar-rakhal-zavrtyakha-taen-romans-razkrikha-pikantni-podrobnosti-ot-vrzkata-im_news582253.html", "text": "Палави слухове за любовни афери пратиха Яна Маринова в прегръдките на Башар Рахал. Всичко се завихри около филма \"Привличане\", пише \"Телеграф\". Чу се, че продуцентите на хитовата комедия Яна и Башар са продължили с привличането и филмовата суматоха.   \"Личеше си че помежду им има нещо повече. Сутрин се появяваха заедно, а живеят в различни части на София. Гледаха се доста палаво\", докладваха впечатленията си хора от екипа.   По думите им по време на снимките отношенията на Маринова и Рахал минали през целия емоционален спектър. Те непрекъснато търсели пари и спонсори да реализират амбициозния проект докрай, което много ги сближило. Свидетели разказват, че актьорите ту се сдобрявали, ту се карали. Към края на снимките обаче скандалите изобилствали.   \"На два пъти личните им отношения ставаха повод за спиране на филма, но на магия всичко се оправяше с намесването на режисьора Мартин Макариев\", споделят още.   Изглежда мълвата за греховната любов не притеснява Яна и Башар. Наскоро двамата публично се закачаха един с друг, коментирайки, че засега не планират потомство, защото нямали съгласие за пола на бебето им - единият искал момиче, а другият момче.  ", "date": "2018.02.27", "title": "Яна Маринова и Башар Рахал завъртяха таен романс, разкриха пикантни подробности от връзката им"}
{"url": "https://www.blitz.bg/svyat/germanski-sd-postanovi-vsichkite-dizeli-direktno-km-iztochna-evropa-video_news582379.html", "text": "Решението слага край на продължилите месеци наред спорове ролята на дизелите за замърсяването на въздуха. То обаче се смята за ключово и за бъдещето на нафтовите автомобили като цяло, тъй като неминуемо ще повлияе на цените на поне 12 млн. возила на най-големия автомобилен пазар в Европа.С позицията си съдът игнорира аргументите на канцлера Ангела Меркел, чийто кабинет се обяви против искането на местните власти да могат да забраняват движението на дизелови автомобили с екологична цел. Федералното правителство смята, че така ще бъде ощетен интересът на хиляди собственици, а общественият транспорт не е готов да компенсира толкова драстична промяна в организацията на превозите.  Съдебната битка започна след иск на природозащитната организация DUH да се потърси отговорност на големите замърсители на въздуха в германските градове. Още от самото начало на делото започнаха да се появяват прогнози за главоломно поевтиняване на дизеловите автомобили при евентуална забрана и бум на износа им в страните от Източна Европа.  „Най-вероятно това е добро решение. Дори и самият аз да карам дизел, аз и без това не ги харесвам – много са мръсни. С удоволствие бих карал хибрид, но той все още не ми е по джоба“, казва таксиметров шофьор.    По думите на експерта Вилфрид Хадрис, това изправя автомобилната индустрия пред определени трудности, все пак сега ще се наложи производителите да се замислят, има ли дизелът въобще шанс за живот.    „Това е удар не само по индустрията, а на първо място и по нещастните собственици на въпросните коли“, казва Хадрис.     С решението на съда дори и прословутият стандарт Евро 5 вече няма да се смята за „екологичен“.   ", "date": "2018.02.27", "title": "Германски съд постанови: Всичките дизели директно към Източна Европа (ВИДЕО)"}
{"url": "https://www.blitz.bg/svyat/siriyskite-elitni-tigri-shchurmuvat-iztochna-guta_news582381.html", "text": "Групировката на сирийската армия около сирийското предградие Източна Гута продължават настъплението си, пише арабският информационен сайт Muraselon цитиран от newinform.com. Правителствените сили начело с елитното подразделение „Силите на тигъра” още в неделя пробиха позициите на терористите, развиха успеха с тежки боеве и взеха под контрол селищата Нашабия, Ал Салех и Гарзам.     В околностите на Хаваш ал-Дахахра линията на фронта е отхвърлена на 300 м, като това се счита за успех, защото позициите са изграждани с години. Превзети много строежи, разрушена е мрежа от тунели, които ги свързвали с позициите в южните околности на селището Дума в северните покрайнини на анклава. Превод и редакция: БЛИЦ    ", "date": "2018.02.27", "title": "Сирийските елитни „Тигри” щурмуват „Източна Гута”"}
{"url": "https://www.blitz.bg/obshtestvo/vazhno-kakvo-da-ne-pravim-v-instagram_news582280.html", "text": "Заради многобройните си функции милиони хора по света използват Инстаграм, за да споделят любимите си снимки и видеоклипове. Приложението се превърна в предпочитана платформа за редица фотографи, художници и пътешественици, споделящи най-доброто от творчеството си.​​​​​​​ Това е и място, където милиони хора търсят творческо вдъхновение.1. Не качвайте посредствени снимки   Това не означава, че всяка ваша снимка трябва да е достойна за челната класация на фотоконкурс. Важното е едно, вашите снимки да предизвикват емоции и да показват на хората нещо ново, което е малко вероятно да се намери другаде. 2. Не се правете на друг, бъдете себе си  Ако използвате Инстаграм, за да споделяте снимки с приятели, публикувайте каквото ви харесва. Но ако публикувате с цел света да забележи творчеството ви, ще имате нужда от обща тема или стил, за да хората ви разпознават. Популярните профили имат своя собствена естетика. Потърсете нещо, което ще ви привлича истински, за да то бъде успешно. 3. Не забравяйте последователи си Ако получавате коментари за публикациите си в Инстаграм, не ги пренебрегвайте!  Хората трябва да се чувстват комфортно, когато си взаимодействат с вас, така се получават истински фенове. Най-удобният начин да направите това е като планирате предварително своите публикации в Инстаграм. 4. Не подценявайте хаштаговете  Не въвеждайте хаштагове безразборно, просто защото е модерно. Използвайте само подходящи такива, за да не направите лошо впечатление. Те трябва да са такива, които вашата аудитория би \"държала под око\". За това колко трябва да са на брой няма конкретни правила. 5. Не следвайте хора, от които не сте заинтересовани Един от грешните и често използвани начини за привличане на последователи в Инстаграм е да \"следвате\" много хора, защото се надявате и те да ви последват. Тази стратегия работи, но до известна степен. Отнема много време и е напълно неразумна. Търсете креативни профили и следвайте само тези, които харесвате.", "date": "2018.02.27", "title": "Важно: Какво да НЕ правим в Instagram"}
{"url": "https://www.blitz.bg/svyat/vremena-i-nravi-prviyat-transdzhendr-veche-ofitsialno-sluzhi-v-armiyata-na-sashch_news582316.html", "text": "От Пентагона съобщиха, че за първи път в историята на армията на САЩ човек, който си е сменил пола (трансджендър), открито е подписал договор за служба във въоръжените сили на страната. Агенция Ройтерс цитира представителят на американското ведомство Дейвид Истбърн, който потвърди, че по данни от 23 февруари 2018 година един трансджендър е подписал договор за служба в армията на САЩ. Съобщава се, че в най-скоро време той ще трябва да премине обучителен курс, след който ще започне службата си в армейските подразделения.    От ведомството поясниха, че не знаят точния брой на трансджендърите, които по-рано може да са служили в армията на САЩ, премълчавайки пикантния факт за себе си.  От Пентагона поясниха, че в дадения случай е важен фактът, че за първи път е подписан официален договор с трансджендъра.    През август 2017 година президентът Доналд Тръмп забрани на трансджендърите да служат във ВС на САЩ. Но в края на миналата година съдът отмени забраната на президента.   Превод и редакция: БЛИЦ    ", "date": "2018.02.27", "title": "Времена и нрави: Първият трансджендър вече официално служи в армията на САЩ"}
{"url": "https://www.blitz.bg/blits-tv/svekr-pusna-na-bulkata-ezik-i-provali-svatbata-s-masov-boy-video_news582321.html", "text": "В Китай потребителите на мрежата обсъждат видео, заснето на 15 февруари по време на сватба, състояла се в китайския окръг Янчън. По информация на в. „Дейли мейл“, сватбеното тържество е било провалено заради неподобаващо поведение на бащата на младоженеца. Свекърът „подарил“ на невестата на сина си френска целувка. Отбелязва се, че след това на празничното мероприятие е избухнал масов бой.  По информация на изданието, синът жестоко е пребил баща си за непристойната постъпка.  По-късно семействата на съпрузите опровергаха дадената информация и призоваха журналистите да не разпространяват слухове, които активно се обсъждат в мрежата.   Превод и редакция: БЛИЦ       ", "date": "2018.02.27", "title": "Свекър пусна на булката език и провали сватбата с масов бой (ВИДЕО)"}
{"url": "https://www.blitz.bg/svyat/eto-dietata-s-koyato-elizabet-ii-poddrzha-kralskoto-si-zdrave_news582324.html", "text": "Кралица Елизабет II, най-дългогодишният монарх на Обединеното кралство, предстои да навърши 92 години. Много неща са се променили в света по време на нейното царуване, но не и хранителните ѝ предпочитания, свидетелства официалния кралски готвач, цитиран от Bright Side и \"Обекти\". Два пъти седмично Кралицата получава списък с предложенията за менюто си и отбелязва онези, които ѝ допадат. Ето какво най-често избира кралицата.1. Чай с бисквити преди закуска   Кралицата започва деня си рано с каничка прясно приготвен Ърл Грей без захар и една-две бисквити. 2. Закуска с мюсли и плодове Типичната закуска на кралицата включва плодове и мюсли. Понякога си позволява филийка с конфитюр или мармалад и в много специални случаи бъркани яйца с пушена сьомга и трюфели. Според бившия ѝ готвач, тя си позволява пресни трюфели само около Коледа, когато ги изпращат като подарък. 3. Чаша джин преди обяд Известно е, че преди обяд Нейно величество обича да пие следния коктейл: джин и дюбоне с много лед и парче лимон. Рецептата за този коктейл може да се намери онлайн.  4. Без нишестени храни за обяд Кралицата обядва в 13:00 часа. Обядът най-често включва риба, като например дувърски морски език на скара върху легло от задушен спанак или гарнитура от тиквички или просто печено пиле със салата. Кралицата се стреми да избягва нишестени храни на обяд и вечеря, така че в менюто няма картофи, ориз или макаронени изделия. 5. Следобеден чай с тортички и сандвичи Следобедният чай често се предлага традиционната „спондж кейк“ с мед и сметана, както и с шоколадова бисквитена торта, която Нейно Величество обожава. Според бившия главен готвач Макгрейди два вида сандвичи за кралския следобеден чай: с краставици, пушена сьомга и яйце или шунка с горчица, без корички. В допълнение присъстват и „мармаладени парички“ – филии с масло и мармалад, нарязани на малки кръгчета. 6. Добре опечена пържола за вечеря Кралица Елизабет II предпочита месо от местни ферми. Любимото ѝ ястие е „келтска пържола“ със сос от гъби, сметана и уиски. Обича и традиционния „Съндей Роуст“ (телешко печено със зеленчуци), както и агнешко, овче или месо от дива кокошка. Независимо какъв вид е месото, то трябва да е добре опечено. Основното ястие е последвано от ягоди или праскови, отглеждани в оранжериите на замъка Уиндзор. 7. Чаша шампанско след вечеря Казват, че кралица Елизабет II завършва деня си с чаша шампанско. То трябва да се подбере измежду осемте марки (например, Bollinger, Lanson и Krug), на които са предоставени специални разрешения за доставка в кралското семейство. 8. И едно любимо изкушение – шоколадът Макгрейди, бившият кралски готвач, споменава, че любимото изкушение на кралицата е шоколадът. Според него тя е истински „шокохолик“. Любимият ѝ тип е тъмният шоколад („колкото по-тъмен, толкова по-добре“). Както виждате, кралската диета не е особено строга. Макгрейди споменава, че кралицата не се интересува толкова от храната, колкото от конете и кучетата, които са нейната истинска страст. Въпреки достолепната си възраст, тя все още язди се разхожда на дълги разстояния с кучетата си. Може би тайната ѝ не е в диетата?  ", "date": "2018.02.27", "title": "Ето диетата, с която Елизабет II поддържа кралското си здраве"}
{"url": "https://www.blitz.bg/svyat/izsledovatel-na-smrtonosni-virusi-izchezna-bezsledno-pri-stranni-obstoyatelstva_news582331.html", "text": "Американските полицаи в момента се опитват да разгадаят загадката, която хвърли в ужас цялата страна. Вече две седмици никой не може да намери изчезнал сътрудник на Центъра за контрол на вирусите Тимъти Кънингам, пише Рен ТВ. Историята не би привлякла много внимание, ако не бе професията на мъжа и странните обстоятелства около неговото изчезване. Кънингам е служител на епидемиологичното разузнаване и е работил със смъртоносни вируси -  Зика и Ебола.  В деня на изчезването си той се е разболял, поискал е да се прибере у дома и, по думите на баща му, повече никой не го видял.  „Имаме правило: да си звъним всеки ден. Тимъти, по правило, поддържаше постоянно връзка със сестра си. Но вече две седмици той не се свързва с никой. Страхуваме се за него, не знаем, дали всичко с него е наред“, притеснява се бащата.     При това всичките му вещи в жилището му са си на своето място – ключове, пари, кредитни карти, телефон и любимото куче.     Това още по-сериозно заплита делото: Кънингам сякаш се е изпарил. В издирването на човека вече се е включил целия град, но никаква следа до момента не е открита.    Единствената версия на следователите е отвличане, но доказателства за това също няма. Превод и редакция: БЛИЦ", "date": "2018.02.27", "title": "Изследовател на смъртоносни вируси изчезна безследно при странни обстоятелства"}
{"url": "https://www.blitz.bg/svyat/national-interest-nareche-spetsnaza-golyam-problem-za-amerikanskata-armiya_news582230.html", "text": "Американската армия е прекомерно зависима от елитните си подразделения, пише National Interest в публикацията „The U.S. Military's Big Problem: An Addiction to Special Forces?”. Според автора Steven P. Bucci, много военачалници се жалват, че прекомерният авторитет на „морските котки” (Navy SEAL), „зелените барети” и Силите със специално предназначение подкопават значимостта на другите армейски подразделения.     Понякога тези подразделения, считани за „най-добрите” в САЩ са принудени да изпълняват задачи, които не влизат в зоната на техните компетенции, което намалява тяхната способност да участват в операции, за които пряко отговарят.     Експертите напомнят, че в САЩ има родове войски, които трябва да се занимават с военна дейност. Например базовото подразделение на „зелените барети”, команда „А” (A-Team), не е в състояние да спре танково подразделение на противника. Най-доброто оръжие против такъв противник са собствените танкове.     Във връзка с това NI призовава Пентагона да преразгледа подхода си за използване на въоръжените сили и главен критерий при избора на подразделения трябва да стане равнището на подготовка за решаването на определени военни задачи, а не тяхната „популярност”.     „САЩ трябва да се върнат към концепцията за използване на всички достъпни военни възможности, да използва нужното подразделение за всеки конкретен случай. Сега е настанал идеалният момент за това” – пише NI.     Изданието обобщава, че шефът на Пентагона Джеймс Метис е подходящият лидер за разрешаване на този проблем в армията.    Превод и редакция: БЛИЦ    ", "date": "2018.02.27", "title": "National Interest нарече спецназа „голям проблем” за американската армия"}
{"url": "https://www.blitz.bg/lyubopitno/ekzotichnata-nereyda-s-tsitsi-kato-lyubenitsi-snimki-18_news581823.html", "text": "Опитваме се да призовем топлите вълни с по-екзотичните извивки на Нерейда. Дамата е създадена за вдигане на живака в термометъра, както и на други рязко повишаващи се елементи в природата. Пишем този текст с една ръка, следователно сме сигурни, че разбираш посланието - другата трябва да стиска студената бира!  ", "date": "2018.02.27", "title": "Екзотичната Нерейда с цици като любеници (СНИМКИ 18+)"}
{"url": "https://www.blitz.bg/layfstayl/svetski/vilem-aleksandr-oranski-ili-kak-zhivee-nay-neobichayniyat-monarkh-v-evropa-snimki_news582171.html", "text": "Монархията в съвременния свят е по-скоро бранд, отколкото реална система за управление. В повечето страни, където има монарх, той изпълнява изключително представителна функция, без да има реални пълномощия. Най-успешно това функционира във Великобритания.Но най-органично са успели да преплетат традициите и необходимостта от съвременност в Холандия. Жителите на тази страна харчат за своите монарси най-много, но и изискват много. Основното правило - монархът трябва да работи.   В момента тронът на Холандия е заеман от седмия крал от Оранската династия Вилем-Александър Клаус Георг Орански. Първото дете на кралицата Беатрикс, която през 2013 година абдикира в негова полза. Това стана историческо събитие, прекъсвайки \"епохата на кралиците\" - крал Вилем-Александър Орански е първият монарх от мъжки пол от 1890 година насам.    Вилем-Александър Орански получава най-голямата заплата на фона на останалите европейски монарси - 880 000 евро на година. Но, за разика от своите колеги, той не само организира приеми и гала вечери, но и наистина работи. Той подписва всичките нови закони и укази, представя страната зад граница и технически ръководи министрите.   Също се оказа, че кралят на Холандия един път в месеца инкогнито пилотира пътнически самолети в качеството на втори пилот. Той многократно е признавал, че ако той не беше крал, то би станал пилот. Полетите са му необходими, за да не губи лиценза си. В момента той се учи да пилотира Боинг-737.     От бюджета на министерството на отбраната се плаща личната охрана на краля, ремонтът на неговите дворци и поддръжката на яхтите му. Вилем-Александър Орански е завършил Лейденския университет със специалност \"история\" и, естествено има няколко военни звания.   Въпреки това, че Холандия се слави като страна на свободните нрави, за обида на краля или член на кралското семейство се предвиждат доста сериозни наказания - до пет години затвор или огромна глоба. Затова дори с надписите по тениските шега не бива.  Жената на краля също е уникален случай. Народът почти се бе отчаял, че никога няма да ожени своя , по онова време, 30-годишен крал. Но на една вечеринка той се запозна с аржентинката Максима Черути, дъщеря на мафиот и министър на селското стопанство на Аржентина.   Биографията ѝ обаче не смути силно кралското семейство, смути парламента на страната, който трябваше да даде разрешение за сватбата. Консенсус бе липсата на родителите на брачната церемония. В момента Максима работи като адвокат за ООН.  Кралското семейство има три дъщери, които, всъщност, посещават обикновено държавно училище наравно с останалите деца. Най-голямата дъщеря Катарина-Амалия е пъртва претендентка за престола.  Холандските монарси също имат и различна корона от своите останали колеги. Тя е направена от сребро и само е покрита със злато. Скъпоценните камъни и перлите също не са истински.   Превод и редакция: БЛИЦ", "date": "2018.02.27", "title": "Вилем-Александър Орански или как живее най-необичайният монарх в Европа (СНИМКИ)"}
{"url": "https://www.blitz.bg/stsena/dzholi-nanese-strashen-udar-na-anistn-dokato-vsichki-zalagat-koga-bivshiyat-y-i-dzhenifr-shche-se-sberat-aktrisata_news582184.html", "text": "Папараци станаха свидетели на тайна среща между американската актриса Анджелина Джоли и колегата й Джъстин Теру. И докато целият свят се е вторачил във възможното събиране на Брад Пит и Дженифър Анистън, бившите им половинки се отдадоха на близо 3-часов разговор в ресторант в Лонг Айлънд, съобщават американски медии. „Не можахме да повярваме, когато видяхме да влиза Анджелина Джоли. 15 минути след нея се появи и Джъстин Теру. Те се прегърнаха топло, а след това седнаха и дълго разговаряха”, разказват служители на заведението.  Срещата продължила около 3 часа. Запознати отбелязват, че не е изключено Джоли да се е срещнала с Теру, за да дразни Дженифър Анистън. Други пък смятат, че срещата може да е свързана със съвместен проект в киното.  Превод: БЛИЦ    ", "date": "2018.02.27", "title": "Джоли нанесе страшен удар на Анистън! Докато всички залагат кога бившият й и Дженифър ще се съберат, актрисата..."}
{"url": "https://www.blitz.bg/obshtestvo/snezhen-kolaps-byala-khala-zatvori-am-khemus-posledni-podrobnosti-za-zimnata-obstanovka-v-stranata-video_news582220.html", "text": "В края на февруари истинската зима най-сетне дойде. А с нея снежните неволи - затворени пътища, задръствания, катастрофи, селища без ток и дървена ваканция за десетки училища. Затвориха магистрала „Хемус” край Варна. В момента е невъзможен достъпът между Варна и Шумен. В района на пътен възел „Каспичан” движението е спряно до границата на област Варна. Пътят Варна-Добрич все още е отворен, но е забранен за превозни средства над 12 тона. По пътя Варна-Бургас също има проблеми в района на село Горица, съобщава Нова телевизия.  Изключително тежка е обстановката в Добрич и Шумен. Властите предупреждават да не се пътува, освен при крайна нужда. Остават затворени училищата на територията на общ. Варна, в общините Суворово, Аксаково и Девня, а в Бяла до 2-ри март. На територията на общ. Варна работят 43 снегорина. Има дежурни, които са готови да се отзоват при нужда, но властите все пак предупреждават да не се пътува.  Силен вятър и сняг блокираха и АМ „Тракия” между Карнобат и Бургас. От 20:30 тази вечер този район е затворен и в двете посоки. Снеговалежът все още продължава, а бурният вятър е причина за снегонавявания и намалена видимост. Забранено е движението за тежкотоварни камиони над 12 тона в участъка от Обзор за Варна, както и Дюленски проход. Затворен е пътят Средец-Елхово заради няколко пътно-транспортни произшествия. АМ „Тракия” ще бъде отворена най-рано утре в светлата част.  Освен по двете магистрали към Източна България, почти невъзможно е придвижването И в Русенско. Затворени са трасетата Русе - Разград и Русе - Силистра, както и цялата третокласна пътна мрежа в областта.  От Пътната агенция призоваха шофьорите да не тръгват с колите си през нощта и утре, освен ако не е наложително.  Най-тежка беше обстановката в Смолянско, където имаше червен код за опасно време. Предупрежденията на АПИ все още важат за Смолянска и Кърджалийска области. През целия ден в Родопите валя сняг, като в Смолян той достигна до 40-50 см, а по високите места в Кърджалийска област има снегонавявания от 1 метър и повече.     ", "date": "2018.02.27", "title": "Снежен колапс! Бяла хала затвори АМ \"Хемус\", последни подробности за зимната обстановка в страната (ВИДЕО)"}
{"url": "https://www.blitz.bg/layfstayl/za-damite/strashna-tragediya-mayka-ne-znaeshe-kak-da-kazhe-na-dshcherichkite-che-shche-umira-i-im-napisa-detska-knizhka_news581826.html", "text": "През февруари 2017 година 34-годишната Сара Уест от британския град Лафборо е диагностицирана с рак. Оставало ѝ много малко живот. В онзи момент в главата на жената се въртяла само една мисъл - как да каже за смъртта си на своите малки дъщерички. в крайна сметка тя им написала детска книжка, която помогнала на момиченцата да разберат какво се е случило с майка им.Година преди това Сара започнала да чувства странни болки в лявата ръка, а по-късно и в гърдите. Жената си направила мамография и ултразвук. Две седмици по-късно лекарите произнесли страшната присъда... Рак на млечната жлеза, който не подлежи на операция. Болестта била в последен стадий, поразени били костите, белите дробове, черния дроб и дори мозъка. На жената не ѝ оставало много живот. Но най-лошото било друго: тя не знаела как да каже това на малките си дъщери - тригодишната Амелия и шестгодишната Оливия.     Британската се опитала да намери информация за това, как да каже на децата за рака. Оказало се, че такава няма. Нямало никаква информация за възрастовата група на Амелия и Оливия. Тогава на Сара ѝ хрумнало да напише детска книжка. Уест разбирала какъв език е най-близък до нейните дъщери и тя се захванала за работа. Така на бял свят се появила приказката \"Мама се чувства зле\", в книжката новоизпечената писателка разказала за процеса на химиотерапията, защо косите на мама падат, а също защо мама не може да стане от леглото. При подготовката на книгата Уест използвала илюстрации на своята голяма дъщеря Оливия. Неин приятел ѝ помогнал от книгата да бъдат издадени 2 000 бройки. Книгите помогнали на семейството на Сара да събере малко пари, с които да облекчи нейната участ. Малката дъщеря на британката е все още съвсем малка и не схваща какво точно се случва. Тя смята, че мама просто я боли коремът и скоро всички ще мине. Но Оливия започнала да се досеща и често питала майка си за смъртта. Сара при това не си задава въпроса колко още ѝ остава да живее. Тя не иска да мисли само за това. Единственото, което ѝ остава е да прекарва колкото се може повече време със своето семейство. ", "date": "2018.02.27", "title": "Страшна трагедия! Майка не знаеше как да каже на дъщеричките, че ще умира и им написа детска книжка"}
{"url": "https://www.blitz.bg/obshtestvo/vizhte-dali-dnes-shche-ima-smrazyavashchi-temperaturi-kde-uchenitsite-nyama-da-uchat-i-kakva-e-zimnata-obstanovka-v-tsyalata-strana_news582240.html", "text": "Днес и в Източна България валежите ще отслабнат, след обяд в много райони на страната временно и ще спрат, съобщават от НИМХ на БАН. Дневните температури почти навсякъде ще са отрицателни между минус 7° и минус 2°, в югоизточните райони малко по-високи. Вятърът ще отслабне и ще е умерен до силен, от север-североизток. През нощта, спреминаването на нов средиземноморски циклон, от югозапад валежите отново ще се активизират. Атмосферното налягане е по-ниско от средното за февруари и ще остане без съществена промяна. Снегът и силният вятър продължават да създават проблеми в много части на страната. Остават затворени магистрала „Хемус” от Шумен до Варна, както и „Тракия” от Карнобат до Бургас.  В Шуменско и Варненско са затворени множество пътни отсечки от второкласната и третокласната пътна мрежа заради преспи и навявания. Усилията на пътните служби да направят пътищата проходими ще продължат в светлата част на деня, информира Нова телевизия.  Освен по двете магистрали към Източна България, почти невъзможно е придвижването и в Русенско. Затворени са трасетата Русе - Разград и Русе - Силистра, както и цялата третокласна пътна мрежа в областта.  От Агенция „Пътна инфраструктура” призоваха шофьорите да не тръгват с колите си през нощта и утре, освен ако не е наложително.  Студът и снегът затвориха десетки училища в страната. В дървена ваканция от вчера са учениците от няколко училища в Разград, Силистра и Тутракан. Днес и утре няма да има учебни занятия и в Стара Загора, Враца, Добрич и Лозница, както и в няколко общини в област Варна. Дървена ваканция до 1-ви март е обявена и в пет общини в област Смолян. До края на седмицата без учебни часове ще са и учениците от Бяла.   ", "date": "2018.02.27", "title": "Вижте дали днес ще има смразяващи температури, къде учениците няма да учат и каква е зимната обстановка в цялата страна"}
{"url": "https://www.blitz.bg/layfstayl/khoroskop/astrologt-ivelina-pencheva-razkri-dnes-e-den-na-stradashchite-dushi-i_news582241.html", "text": "14-ят слънчев ден е време за любов и радост, но и на страдащите души. Проявявайте повече любов, доброта и внимание към околния свят, към всичко живо – хора, растения, животни, пише в хороскопа си за bulgaria.utre.bg астрологът Ивелина Пенчева. „Обезателно помагайте на нуждаещите се от помощ! Препоръчва се да се правят материални планове, да се грижите за земните блага. Особено се препоръчва да ухажвате, да се грижите и да нахраните животните, включително бездомните. Хубаво е в този ден да си вземете домашен любимец в къщи. Добре е да се помирявате, да се жените, да давате подаръци, да раздавате милостиня, хляб и да се молите за душите на починалите“, съветва астрологът.  „Хубаво е да си спомните за предците си и да отправите молитва за тези, които са напуснали този свят, да им запалите свещичка. Денят е добър за парични операции, за покупки, за строителни работи. Препоръчва се да натрупвате знания, да бъдете в приповдигнато настроение и да се отдадете на активна почивка. Ден на мира и съгласието. Добре е за помирение. Полезно е да се правят планове“, добавя Ивелина Пенчева.  „Не приемайте навътре това, което се случва в този ден! Да се помнят мъдрите думи на цар Соломон: ”И това ще отмине…”! Не е желателно да се внася хаос в света. Не нарушавайте хармонията, не спорете в този ден! Приветстват се тишината и спокойствието. Не нанасяте обиди и оскърбления на никое живо същество! Не се препоръчва да обличате кожени дрехи, особено родените в този слънчев ден. Не бива да се гладува“, предупреждава астрологът.  „Не вземайте никакви важни решения! Не е време за активни дела. Не общувайте с хора, които не ви харесват и са ви неприятни“, добавя тя.  „Добре е да се ядат млечни продукти, да се опече хляб, баница. Подходящо е още да се консумират орехи, ядки. Категорично се забранява да се яде телешко месо и други месни продукти“, предупреждава астрологът.  „Неясни сънища не се тълкуват. Ярките пък се сбъдват много бързо. Ако в съня си ядете, пиете, видите мляко – това е знак за просперитет. Да видите кръв е предупреждение за тежка болест“, добавя Ивелина Пенчева. ", "date": "2018.02.27", "title": "Астрологът Ивелина Пенчева разкри: Днес е ден на страдащите души и..."}
{"url": "https://www.blitz.bg/svyat/rusiya-szdava-bezpiloten-strategicheski-raketonosets_news582229.html", "text": "Информационният портал „Интерфакс-АВН” съобщи, че за руската армия се разработва свръхзвуков стратегически безпилотен самолет с голяма далечина. Сайтът се позовава на изказване на ръководител във военен научноизследователски институт Александър Немов. Немов съобщил, че в института се водят научноизследователски работи в рамките на този проект. Новият безпилотен ракетоносец ще бъде способен да изпълнява „автоматичен свръхзвуков полет на малка височина и да поразява стационарни и мобилни цели в оперативна и стратегическа дълбочина”.     Допуска се, че става дума за попълнение в семейството ПАК ДА (Перспективен авиационен комплекс от далечната авиация). Представители на руското МО не веднъж са заявявали за разширяване на програмата за сметка на безпилотните апарати, обаче тези съобщения са възприемани като далечни планове.    Превод и редакция: БЛИЦ    ", "date": "2018.02.27", "title": "Русия създава безпилотен стратегически ракетоносец"}
{"url": "https://www.blitz.bg/blits-tv/uzhas-posred-byal-den-kurshum-v-glavata-za-muzikant-pusnal-se-na-zhivo-v-mrezhata-video-18_news582322.html", "text": "В американския град Уингейт в щата Северна Каролина, неидентифициран мъж застреля посред бял ден музикант, съобщава WhioTV. Застреляният е разказал \"на живо\" във Фейсбук как възнамерява да отпразнува рождения си ден. От полицията съобщиха, че жертвата е 55-годишният Прентис Робинсън - музикант от Атланта.    Отбелязва се, че заради стрелбата е евакуиран разположен близо до мястото на инцидента университет.    В момента полицията издирва заподозряния, който се вижда на видеото.    Превод и редакция: БЛИЦ     ", "date": "2018.02.27", "title": "Ужас посред бял ден! Куршум в главата за музикант, пуснал се „на живо“ в мрежата (ВИДЕО 18+)"}
{"url": "https://www.blitz.bg/lyubopitno/unikalno-ryadk-fenomen-v-nebeto-nad-braziliya-snimkivideo_news582336.html", "text": "Рядко природно явление ощастливи жителите на бразилския щат Санта Катарина – оптичният феномен ореол. Светещият ореол се появил около слънцето в небето над Бразилия на 26 февруари. Явлението се е виждало отчетливо и в административния център на щата - Флорианополис и в няколко други градове от областта.   Бразилците напълниха социалните мрежи с огромно количество снимки на необичайното слънце.      Ореолът обикновено се появява около Слънцето и Луната. Той е предизвикван от натрупването на ледени кристали в облаците на височина между 5 и 10 километра.  Превод и редакция: БЛИЦ  Источник: http://rusvesna.su/news/1519705880 ", "date": "2018.02.27", "title": "Уникално рядък феномен в небето над Бразилия (СНИМКИ/ВИДЕО)"}
{"url": "https://www.blitz.bg/svyat/desetki-buntovnitsi-ne-izdrzhali-natiska-na-ruskata-aviatsiya-i-armiyata-i-slozhili-orzhie_news582234.html", "text": "Десетки бунтовници от територията на „Растанския котел” между провинциите Хама и Хомс вчера, 26 февруари, се предали и сложили оръжие, не издържайки мощния натиск на руската авиация и сирийската армия. Според руското издание ФАН, руски военни съвместно с представители на официалните власти привършват процедурите по уреждане на статута на бившите въстаници в съответствие с указа на президента Асад.     На територията на „Растанския котел” действат различни въоръжени групировки от ССА до екстремистката „Хайят Тахрир аш-Шам”.     При преговорите за предаване активно участвал руският Център по примирие на враждуващите страни като гарант за честност на процедурата. В нея могат да участват взелите участие в боевете против правителствените войски. Преминалият процедурата гражданин получава гарантирана амнистия и възможност да се завърне към мирен живот срещу задължението да не участва във въоръжени формирования.    Превод и редакция: БЛИЦ    ", "date": "2018.02.27", "title": "Десетки бунтовници не издържали натиска на руската авиация и армията и сложили оръжие"}
{"url": "https://www.blitz.bg/svyat/dvama-dushi-se-kachikha-na-samolet-i-zaginakha-zhestoko_news582296.html", "text": "Двама перуанци загинаха при опита си да излетят от Еквадор, качвайки се на колесника на самолет. Те са били открити на пистата на летището на град Гуаякил след излитането на машината. Съобщава се, че мъжете са загинали в резултат на удара със земята, след като паднали от самолета. По информация на местните медии, самолетът е пристигнал от Перу, след което е излетял за Ню Йорк.  Самолетът обаче е бил принуден да се върне в Еквадор, защото местните власти са заподозрели, че на колесника на машината може да има още хора.   Превод и редакция: БЛИЦ    ", "date": "2018.02.27", "title": "Двама души се качиха на самолет и загинаха жестоко"}
{"url": "https://www.blitz.bg/foto/nyama-takiva-snimki-te-sa-izklyuchitelno-skandalni-no-nito-edin-vestnik-navremeto-ne-gi-publikuva_news582302.html", "text": "Много често на стари снимки неочаквано могат да бъдат намерени известни личности още преди да станат известни или просто там, където най-малко човек очаква. Тези снимки са особено интересни за разглеждане, все пак зад тях е скрита някаква история или част от нечия биография, скрита за обществото. Разбира се, за да може снимката да разкаже някаква невероятна история, не е задължително тя да е на някоя знаменитост. Достатъчно е обикновените хора да са в необикновени условия.       Превод и редакция: БЛИЦ    ", "date": "2018.02.27", "title": "Няма такива СНИМКИ! Те са изключително скандални, но нито един вестник навремето не ги публикува"}
{"url": "https://www.blitz.bg/svyat/po-lyubov-e-uchilishchen-psikholozhka-obyasni-zashcho-e-razvratila-problemen-uchenik_news582295.html", "text": "В САЩ училищната психоложка Доун Даймлер от окръг Лексингтън в щата Южна Каролина е заплашена от 5 години затвор заради секс връзка с ученик. По информация на в. „Дейли Мейл“, тя е имала интимни отношения с 19-годишния ученик, както и с момиче. Отбелязва се, че омъжената жена и майка на три деца се е занимавала с оказването на помощ на учениците с тежки психически проблеми.  От администрацията на училището заявиха, че Даймлер е била незабавно уволнена след появата на информацията за отношенията ѝ с ученика.  Трябва да се отбележи,  че бившата служителка на училището в Лексингтън сама е отишла в полицията. Тя се е извинила на майката на ученика, в който,  по собствените ѝ думи,  е лудо влюбена.    Превод и редакция: БЛИЦ", "date": "2018.02.27", "title": "По любов е: Училищен психоложка обясни, защо е развратила проблемен ученик"}
{"url": "https://www.blitz.bg/svyat/semeystvo-za-primer-paparatsi-sgashchikha-irina-sheyk-bradli-kupr-i-dshcherya-im-sled-shoping-v-mola-snimka_news582304.html", "text": "Моделът Ирина Шейк и актьорът Брадли Купър бяха забелязани да пазаруват в търговски център в Калифорния. Двамата бяха в компанията на своята дъщеря. От кадрите се вижда, че Шейк е тази, която бута пазарската количка, за да може гордият татко да държи малката Леа де Сейн Шейк Купър.Ирина бе с кожени кафяви ботуши и тъмни очила. Тя носи и дълго палто и така не може да се разбере дали чака бебе.  В момента много от нейните фенове се съмняват, че красавицата отново е бременна, пише OK Magazine. Преди време техен близък сподели пред E! News, че супермоделът и актьорът не спирали да говорят пред приятели, че бързат с второ бебе.  „И Брадли, и Ирина искат второ бебе. Ирина обожава да бъде майка“, сподели източникът. ", "date": "2018.02.27", "title": "Семейство за пример: Папараци сгащиха Ирина Шейк, Брадли Купър и дъщеря им след шопинг в мола (СНИМКА)"}
{"url": "https://www.blitz.bg/analizi-i-komentari/wsj-blgariya-iska-evroto-evropa-ne-y-go-dava_news582270.html", "text": "Погледнато от строго юридическа гледна точка, на най-бедната страна в ЕС би трябвало да й се разреши да влезе в еврозоната. Дали обаче Общността се основава на върховенството на закона? Очаква се България до края на юни официално да кандидатства за влизане в механизма ERM (Exchange Rate Mechanism), което е началната позиция за пълно членство в еврозоната. Мнозина лидери от валутния съюз обаче са сдържани по въпроса, заявявайки, че икономиката на страната е твърде слаба и това ще предизвика повторение на проблемите, притиснали финансово затруднените членки на еврозоната. Бързо се приближава моментът за взимане на решението дали на България трябва да й бъде разрешено да се присъедини към еврото, пише Саймън Никсън, в. WallStreet Journal, цитиран от БТА.  Най-бедната страна в ЕС, чиито брутен вътрешен продукт (БВП) на човек от населението е едва наполовина от средното равнище за Съюза, е решена да подаде официална молба за влизане в ERM, отправната точка към пълно членство в еврозоната, до средата на текущата година въпреки опасенията на много страни членки. Отговорът на ЕС ще отекне далеч извън България.  От строго юридическа гледна точка, единственият правилен отговор е на България да й бъде позволено да се присъедини към клуба. България не само е задължена да направи това според условията на присъединяването си към ЕС, но и вече е изпълнила всички критерии.  Българската валута бе обвързана с германската марка, а след това и с еврото от 20 години и никога не се е отклонявала от определения валутен курс. Страната има едновременно бюджетен излишък и излишък по текущата сметка, държавният дълг е едва 25 % от БВП, а инфлацията - само 1,8%, покривайки целта на Европейската централна банка (ЕЦБ).  Всъщност страната следва правилата на единната валута по-добре от повечето членки на еврозоната. София е убедена, че членството ще ускори изравняването на икономиката на България с останалите от блока, намалявайки усещането за риск у инвеститорите.  Въпреки това обаче множество лидери на еврозоната са сдържани към идеята да се позволи на България да въведе единната валута. Някои твърдят, че икономика й е твърде слаба, за да съществува съвместно в една валутна зона с могъщи икономики като Германия. Според тях, ако на София й се позволи да се присъедини, ще се стигне до повторение на проблемите, които сполетяха Гърция и други страни от еврозоната в затруднено финансово положение.  Други се опасяват, че проблемите на България с корупцията на високо равнище и недостатъците на юридическата й система ще изложат на риск останалата част от еврозоната. Тези страхове бяха засилени от срива миналата седмица на латвийска банка, след като министерството на финансите на САЩ я обвини в пране на пари за руски клиенти. Друга банка, руска собственост, заяви, че гуверньорът на Латвийската централна банка Илмар Римшевич е искал подкупи - обвинения, които той отхвърля.  София твърди, че сравненията със съседката й Гърция са несправедливи. В десетилетието преди и след присъединяването си към еврото Гърция разруши обществените си финанси и подкопа конкурентоспособността си с взривообразно увеличаване на служителите в държавния сектор, подхранвано с дългове, и щедри пенсионни обещания. Когато пък Гърция фалира и бе принудена да иска най-големия спасителен пакет и отписване на дълг в историята, тя се противопостави на икономиите.  България, тъкмо обратното, следва политика на фискална дисциплина над 20 години след финансовия си колапс през 1996 година. Въпреки сравнително ниския жизнен стандарт и сериозните недостатъци в образователната и здравната й система, икономическият модел на България, основаващ се на нисък плосък данък и балансиран бюджет, се радва на забележителна междупартийна подкрепа.  \"Фискалната дисциплина е нещо като религия в България\", заявява финансовият министър Владислав Горанов.  Противниците на присъединяването на България към еврозоната имат по-силни позиции в опасенията си за върховенството на закона. Единайсет години след присъединяването си към ЕС България все още е обект на специален мониторинг на ЕС, разработен с цел да засили независимостта и ефективността на юридическата й система, но напредъкът се бави. Доклад миналата година определи 17 области, в които все още трябва да бъдат предприети действия. Все още няма високопоставена фигура, осъдена за корупция, въпреки непрекъснатите скандали, включително и срива през 2014 година на четвъртата по големина банка в страната, който изглежда бе резултат от сблъсъка на конкурентни бизнес кланове.  София признава тези проблеми. Тя посочва, че е решена да завърши реформите на юридическата система след няколко години, през които напредъкът бе спъван от политическа нестабилност. Страната обаче отбелязва, че няколко членки на еврозоната също имат проблеми с корупция и неефективност на юридическата система. Само 27 % от българите посочват, че са били засегнати от корупция във всекидневието си спрямо 58 % от испанците, 50 % в Кипър и 46 % в Гърция, сочи изследване на Евробарометър от миналата година.  Междувременно правителството отхвърля опасенията за българската банкова система, отбелязвайки, че 70 % от банковите активи са в ръцете на подразделения на големи европейски кредитни институции, а и във всички случаи, като членка на еврозоната, банковата система ще попадне под надзора на ЕЦБ.  Зад тези опасения обаче се крие един простичък въпрос - дали самият ЕС е общност, основана на върховенството на правото? Европейските договори са ясни - правото на присъединяване към еврото би трябвало да се основава на обективни критерии, а не на субективни оценки.  Да се позволи присъединяването на България може да подхрани безпокойство в ядрото на ЕС, но отхвърлянето на кандидатурата й носи риск от задълбочаване на две от основните несъответствия в ЕС. От една страна кризата на доверието, която произтича от усещането, че ЕС е станал толкова политизиран, че правилата вече не се прилагат последователно. От друга страна засилващото се разделение \"изток-запад\", което отразява опасенията, че страните от Централна и Източна Европа биват третирани като членки второ качество.  \"Ако не харесват правилата, тогава трябва да ги променят\", заявява високопоставен български представител.  София е решена да постави този въпрос преди края на юни, докато все още държи ротационното председателство на ЕС, не на последно място, защото българското общество, приело 20 години на бюджетни ограничения, го изисква, казва Горанов.  Сега отговорът на ЕС може да има по-голямо значение за дългосрочната му еволюция, отколкото който и да е теоретичен дебат, който в момента доминира политическите дискусии в Брюксел.    ", "date": "2018.02.27", "title": "WSJ: България иска еврото, Европа не й го дава!"}
{"url": "https://www.blitz.bg/ikonomika/sheft-na-kevr-razkri-koga-mozhe-da-proveri-firmata-na-ginka-vrbakova-zaradi-pokupkata-na-chez_news582323.html", "text": "По закон КЕВР ще може да провери дружеството, което ще купи активите на ЧЕЗ, чак след финализиране на сделката. Това каза председателят на Комисията за енергийно и водно регулиране доц. Иван Иванов по време на брифинг във връзка с нормативните правомощия на Комисията по сделката за продажба на активите на CEZ Group в България, предаде репортер на Агенция „Фокус“. „Няма съмнение, че течащата в момента процедура за продажба на активите на ЧЕЗ в България предизвика голям обществен интерес. Искам да уточня, че КЕВР в своите действия се ръководи само и единствено от закона, както и от подзаконовата нормативна уредба. Във връзка с това КЕВР има два случая, по които може да вземе отношение – ако се продава обособена част от лицензирано дружество (в случая няма такава, дружеството се продават в цялост) или ако купувач залага частично или изцяло активи на дружеството, с които то упражнява лицензионна дейност. Всички други правомощия могат да бъдат търсени в друга нормативна уредба и да засягат други органи на държавата. Искам обаче да отбележа, че към момента тече процедурата и сделката не е финализирана. Ако сделката бъде финализирана, тогава КЕВР има много ясно разписани правомощия, които са свързани с превантивен, текущ и последващ контрол на енергийното дружество, независимо от това кой е новият собственик“, каза още доц. Иванов и уточни, че това се прави за да се осигури на българските граждани и българския бизнес сигурност на доставките и качество на услугата.  „След приключване на сделката дружеството попада на същия режим, в който са всички други дейности. КЕВР ще осъществява мониторинг върху неговото функциониране, за да има безпроблемно снабдяване с електроенергия и добро качество на енергийната услуга“, обясни доц. Иванов.  Българските граждани трябва да бъдат спокойни, че няма да има катаклизми при определяне на цените след покупката на ЧЕЗ. Това каза председателят на Комисията за енергийно и водно регулиране доц. Иван Иванов.  „След финализирането на сделката за активите на ЧЕЗ ще бъде направена оценка на всички техни разходи и ако се наложи, ще бъдат коригирани параметрите за следващия 3-годишен регулаторен период, както направихме миналата година, защото разходите не бяха изпълнени в своята цялост. Заявявам го съвсем отговорно – хората не бива да се притесняват. Заемът, който ще вземе г-жа Върбакова, няма да натовари българските граждани и няма да се плаща през цената на тока“, обясни доц. Иванов. ", "date": "2018.02.27", "title": "Шефът на КЕВР разкри кога може да провери фирмата на Гинка Върбакова заради покупката на ЧЕЗ"}
{"url": "https://www.blitz.bg/svyat/unikalno-prirodno-yavlenie-izumi-potrebitelite-v-mrezhata-video_news582237.html", "text": "Оптически феномен се появи около слънцето в бразилския щат Санта Катарина, съобщава Globo. Уникалното природно явление хало е наблюдавано от местните жители на 26 февруари като очевидците след това споделиха в интернет кадри от гледката. Хало възниква около мощни източници на светлина, обикновено слънце или луна. Това явление възниква от ледените кристали в перестите облаци в горните слоеве на тропосферата. Ярката сянка на явлението се дава от светлината, отразена и пречупена от кристалите. Превод и редакция: БЛИЦ     ", "date": "2018.02.27", "title": "Уникално природно явление изуми потребителите в мрежата (ВИДЕО)"}
{"url": "https://www.blitz.bg/svyat/neplnoletna-mayka-udushi-do-smrt-deteto-si-slozhi-go-v-chantata-si-i-otide-da-si-kupuva-luksozno-belo_news582130.html", "text": "Млада майка отиде да си купува секси бельо в магазин на Victoria's Secret в Манхатън в Ню Йорк, слагайки в дамската си чанта своето мъртво детенце. Охранителите заподозряли, че нещо не е наред, когато почувствали неприятна миризма, идваща от Тиона Родригес, пише в. \"Мирър\". Когато те погледнаха в чантата на  момичето, те откриха в нея разлагащото се тяло на малко детенце. Според следствието, Тиона е убила младенеца, след като го е родила в банята на жилището на свой приятел.   В крайна сметка майката е осъдена на 16 години лишаване от свобода, след като бе призната за виновна в непредумишлено убийство.   Инцидентът е станал още през 2013 година, когато охранителите спрели 17-годишната Тиона, подозирайки, че тя е откраднала чифт дънки на стойност 44 долара. Тогава стражите на реда забелязали, че момичето мирише неприятно. В онзи момент те въобще си и нямали понятие каква страшна находка им предстои да намерят в дамската ѝ чанта. Аутопсията показала, че детето е починало вследствие на задушаване.   Също станало ясно, че това не е първото дете на Тиона. Момичето родило син още на 14 години. Семейството не е знаело за бременността ѝ, докато тя не започнала да ражда. Друго нейно дете е починало по време на раждането.   Превод и редакция: БЛИЦ    ", "date": "2018.02.27", "title": "Непълнолетна майка удуши до смърт детето си, сложи го в чантата си и отиде да си купува луксозно бельо"}
{"url": "https://www.blitz.bg/svyat/turtsiya-izpratila-v-afrin-voenen-i-politseyski-spetsnaz_news582232.html", "text": "Турските въоръжени сили въвеждат в сирийския Африн армейски и полицейски спецназ с цел „успешно завършване на операция „Маслинена клонка” и защита на мирните жители”. Изявлението е направено от турския вицепремиер Бекир Боздаг и цитирано от nation-news.ru. Боздаг по телевизия NTV, отговаряйки на въпроса за въвеждане на спецназа в сирийския Африн, заявил, че на територията на Африн в действителност са изпратени сили със специално предназначение за защита на мирните жители и осигуряване на успешното завършване на операция „Маслинена клонка”.     По-рано стана известно, че протурско формирование на кюрдите ще се присъедини към операцията. В състава на бригадата влезли 400 кюрди и 200 араби, които преминали подготовка в силите на спецназа. /  БЛИЦ    ", "date": "2018.02.27", "title": "Турция изпратила в Африн военен и полицейски спецназ"}
{"url": "https://www.blitz.bg/svyat/vegan-ustroi-pogrom-vv-frenski-restorant_news582231.html", "text": "Във френския град Гренобъл нападател в маска направи погром в ресторант, специализиран в готвене на месни ястия, съобщава тв каналът France 3. Според информацията, неизвестното лице е счупило стъкло, а на стената е написал вегански лозунг.  Ръководството на ресторанта обаче не вярва, че вегани стоят зад акта на вандализъм. Те смятат, че погромът е организиран от конкуренти. Превод и редакция: БЛИЦ    ", "date": "2018.02.27", "title": "Веган устрои погром във френски ресторант"}
{"url": "https://www.blitz.bg/svyat/identichni-bliznatsi-neochakvano-sreshchnakha-identichni-bliznachki-i-se-sluchi-neshcho-udivitelno-i-trogatelno-snimki_news582233.html", "text": "Двама братя, които са идентични близнаци предложиха брак на техните приятелки които са....идентични близначки по едно и също време и сега щастливите двойки ще организират съвместна сватба, съобщава \"Мирър\". 34-годишните Джош и Джеръми Салийрс срещнали 31-годишните Бритъни и Бриана преди месеци и между тях веднага припламнало силно чувство на разбиране и любов. \"Това беше като магия\", казва Бриана. \"Всичко се случваше като на забавен кадър, сякаш бяхме във филм\", допълва близначката.  \"И двете вярваме в сродните души и веднага почувствахме тази връзка.  Сега Бриана ще се омъжи за Джереми, а Бритъни за Джош. Братята поискаха отговор на съкровения си въпрос от любимите си и в същото време снимаха уникалния момент. Те заблудили девойките, че снимат съвсем друго нещо и изведнъж паднали на колене и предложили брак на близначките, докато били на екскурзия край езерата \"Близнаци\" във Ванкувър. Превод и редакция: БЛИЦ    ", "date": "2018.02.27", "title": "Идентични близнаци неочаквано срещнаха идентични близначки и се случи нещо удивително и трогателно (СНИМКИ)"}
{"url": "https://www.blitz.bg/svyat/neustoimi-razgoleni-krasavitsi-agitirat-naselenieto-v-rusiya-da-glasuva-snimkivideo_news582238.html", "text": "В Русия решиха да използват необичайни методи, за да накарат жителите на страната и особено по-младите от тях да гласуват на предстоящите избори за президент. Апетитни красавици се опитват да прогонят апатията относно важното събитие, което ще се състои през следващия месец. Руските мъже едва ли са останали безразлични към тези провокативни секси серии от реклами.   Както информира \"Дейли Мейл\" този особен вид кампания е иницииран от руската версия на списание \"Максим\". От списанието, което обичайно показва красавици на страниците си, отказват да разкрият кой е поръчал разголената агитация за това да се гласува по-масово на предстоящите президентски избори. Шефът на \"Максим\" потвърди, че списанието промотира изборите като част от \"специален бизнес проект\" за неназован клиент като не бе съобщена и цената на рекламите. Превод и редакция: БЛИЦ      ", "date": "2018.02.27", "title": "Неустоими разголени красавици агитират населението в Русия да гласува! (СНИМКИ/ВИДЕО)"}
{"url": "https://www.blitz.bg/stsena/sara-dzhesika-parkr-e-vse-oshche-adski-seksi-publikuvakha-goreshchi-stseni-v-legloto-ot-serial-s-uchastieto-na-aktrisata-snimki-18_news582236.html", "text": "Звездата от познатия на всички ни хитов сериал \"Сексът и градът\" Сара Джесика Паркър в момента продуцира и участва в новия сериал с нейно участие - \"Развод\" (Divorce), който преди дни пусна своя втори сезон. 52-годишната актриса показва в новата филмова творба, че все още успешно може да ускори пулса на мъжете. Тя показва страхотна страст, докато участва в много секси сцена с екранния й партньор актьорът Стивън Паскуале.     Сара Джесика Паркър играе ролята на майка, която преминава през развод. На горещите кадри актрисата е напълно гола от кръста надолу, докато се впуска в креватни сцени с Паскуале.  Преди време тя беше заявила, че не се чувства комфортно да се съблича гола за секс сцените, но явно е успяла да го преодолее с времето. Превод и редакция: БЛИЦ       ", "date": "2018.02.27", "title": "Сара Джесика Паркър е все още адски секси! Публикуваха горещи сцени в леглото от сериал с участието на актрисата! (СНИМКИ 18+)"}
{"url": "https://www.blitz.bg/svyat/novi-danni-za-kokainoviya-kanal-v-buenos-ayres-zapodozryakha-ruski-diplomat_news582244.html", "text": "Полицията на Уругвай се включи в разследването на канала за трафик на наркотици от Латинска Америка за Русия, предадоха информационните агенции. По данни на местни медии, уругвайското външно министерство разполага с информация, че страната е междинно звено в схемата. Подозренията за контрабандата са се появили след подслушан разговор на член на групировка, който е споменал за наркотрафик през Уругвай.Припомняме, през миналата седмица аржентинските власти съобщиха за разбит канал за наркотици от Аржентина към Русия, в който беше замесено руското посолство в Буенос Айрес. В училището на посолството бяха намерени 12 куфара с близо 400 килограма кокаин.  Аржентинската полиция арестува руски бизнесмен и аржентински полицай от руски произход във връзка с разследването по случая. Журналисти от аржентинското издание \"Clarin\" съобщиха, че според участници в организацията на схемата, в наркотрафика е замесен руският посланик Виктор Коронели. По-рано руското външно министерство излезе със съобщение, че посланик Коронели е съдействал на разследването. Москва твърди, че вината за престъпната схема носят \"технически сътрудници\" на посолството.", "date": "2018.02.27", "title": "Нови данни за кокаиновия канал в Буенос Айрес, заподозряха руски дипломат"}
{"url": "https://www.blitz.bg/ikonomika/cheshkiyat-premier-ot-chez-kazakha-che-vsichko-e-nared_news582389.html", "text": "Премиерът на Чехия Андрей Бабиш е заявил на Бойко Борисов, че е информиран от Надзорния съвет на ЧЕЗ, че продажбата е напълно законосъобразна и не представлява риск за никоя от страните. Извършени са проверки на купувача и по отношение на способността му да управлява електроенергийното дружество в България, и по отношение на произхода на средствата за заплащане на активите, които са показали, че не съществуват проблеми за осъществяване на сделката.Това съобщиха от правителствената пресслужба, след като по-рано  .  Министър-председателят на Чехия изрази готовност да предостави на българските власти материалите с резултатите от проверките.  Аз съм шокиран от това, което се случва в България. Премиерът Бойко Борисов заяви, че цялата сделка се разследва от различни органи. Аз обаче не разбирам сегашната ситуация изобщо.Т ова заяви чешкият премиер в оставка Андрей Бабиш пред местното издание \"Lidové noviny\" (LN) във връзка със сделката между ЧЕЗ и \"Инерком\" за купуването на активите на дружеството в България.  Бабиш заяви, че определено не харесва събитията, които станаха основен политически въпрос у нас през последните дни. По думите му ръководството на ЧЕЗ ще трябва да обясни на Надзорния съвет на дружеството всички обстоятелства около продажбата на българския си активи на пазарджишката фирма \"Инерком\".  Според премиера в оставка ръководството на ЧЕЗ и друг път е било критикувано за действията си на Балканите - сделките им били неблагоприятно, непрозрачно и странни. Стана ясно още, че главният изпълнителен директор на ЧЕЗ Даниел Бенеш е уверил премиера Бабиш от самото начало, че сделката е прозрачна и се осъществява с познат партньор (\"Инерком\" бел. ред.).  Въпреки това Бабиш иска яснота, защото събитията влияят отрицателно върху сделката. На въпрос дали Бабиш смята, че процедурата по сделката е била прибързана, той заяви, че в чешкото енергийно министерство е намирало сделката за странна. Ръководството на ЧЕЗ обаче уверило управляващите, че всичко е наред.", "date": "2018.02.27", "title": "Чешкият премиер: От ЧЕЗ казаха, че всичко е наред"}
{"url": "https://www.blitz.bg/ikonomika/makedonskiyat-poslanik-belene-shche-osiguri-tok-za-balkanite_news582367.html", "text": "Идеята на българския министър-председател Бойко Борисов за съвместно изграждане на АЕЦ Белене ще позволи на страните от Западните Балкани, които нямат достатъчно електроенергия, да разполагат десетилетия напред със собствен източник на електроенергия на територията на близка, приятелска и съседна страна като България, с която имаме договор за добросъседство и сътрудничество. Това каза посланикът на Република Македония у нас Мариян Гьорчев по време на конференцията \"Стратегическа инфраструктура и инвестиции 2018 – Кохезия и свързаност\", пише Инвестор бг. Той отбеляза че всяка година Македония внася електроенергия за 1 млрд. евро и то предимно от България.  Според него Коридор 8, който трябва да свързва България, Македония и Албания, е не само транспортна и железопътна връзка, а има отношение и към електроенергията и газификацията на всички страни от Западните Балкани, които в момента не са газифицирани.  \"Коридор 8 има значение и за развитието на индустрията, търговията, транспорта, туризма и услугите, които имат все по-значимо участие в БВП на Балканите и на Европа\", допълни той.  Гьорчев каза още, че Коридор 8 е важен и за цифровизацията на страните от Западните Балкани, за да бъдат част от четвъртата индустриална революция.  \"Ако ние, страните от Западните Балкани, искаме да сме част от новото време, трябва да следваме примера на България, която е гигант не само в Югоизточна Европа, а може би в цяла Европа, не само защото еврокомисар за цифровизацията е Мария Габриел, но и заради постиженията на страната в този сектор\", подчерта посланикът.  Заместник-министърът на транспорта Велик Занчев каза от своя страна, че за България е изключително важно да докажем на европейските й партньори, че транспортната свързаност на Балканите ще доведе до по-голяма свързаност и растеж на всички страни от ЕС.  Той допълни, че това е един от приоритетите на българското председателство на ЕС в оставащите четири месеца.  \"България има сериозен принос в окрупняването на проектите в Западните Балкани и разглеждането им в коридорен принцип. Получихме подкрепа от Брюксел за пътя София-Скопие и София-Ниш. Мултимодалния коридор Русе-Бургас-Варна-Кавала-Солун е друг проект, по който работим активно с Гърция. Подписахме меморандуми за железопътната инфраструктура по тези коридори със Сърбия, Македония и Гърция\", каза Занчев.  Той допълни, че е необходимо паралелно и в координация да бъдат изградени липсващите връзки, за да се гарантира по-голяма завършеност на коридорите и по-висока стойност на инвестиците.  Занчев заяви, че европейските средства са основен източник за финансиране с 5 млрд. лв по ОП Транспорт и Транспортна инфраструктура.  \"Механизмът за съфинансиране на Европа и националният ресурс не са достатъчни за нуждите в транспортния сектор. Необходимо е активно да търсим различни финансови източници като безвъзмездно финансиране и банкови гаранции\", смята Занчев.    ", "date": "2018.02.27", "title": "Македонският посланик: \"Белене\" ще осигури ток за Балканите"}
{"url": "https://www.blitz.bg/svyat/taka-posreshchat-proletta-v-sibir-video_news582216.html", "text": "Жителите на един от най-старите градове в Сибир - Новокузнецк, отпразнуваха края на зимата. Местните взеха участие в акцията „Пробуждане”, с която се сбогуваха със зимата и посрещнаха пролетта. Десетки смелчаци нагазиха голи в реката в градския парк и се започнаха да се заливат с ледена вода. След това направиха лека физзарядка със скокове, лицеви опори и клякания.       ", "date": "2018.02.27", "title": "Така посрещат пролетта в Сибир (ВИДЕО)"}
{"url": "https://www.blitz.bg/svyat/udivitelnata-istoriya-na-legendarniya-prelstitel-porfirio-rubirosa-i-monumentalnite-mu-seksualni-postizheniya-snimki_news582224.html", "text": "В епохата на масова морална паника, обилни обвинения в сексуален тормоз, кампании като MeToo, Time's Up и колективното брандиране на западните жени под стикера на „жертви\", мъжките нагони, импулси и интереси все по-често са разглеждани като заплашителни и токсични прояви на нерафинирано зло. В този контекст няма много място и възможност за неутрални, още повече положителни, прочити на културния архетип на „плейбоя\", „женкаря\", „фустогонеца\", „Казановата\". Днес образ като легендарния прелъстител Порфирио Рубироса (1909-1965) е сякаш невъзможен.  Ала може би няма по-подходящ момент за припомняне на неговата натежала с удоволствия и исторически обрати история от сегашното време, пронизано от популярни феминистки хаштагове като #KillAllMen и #ToxicMasculinity, и дефинирано от откритото, социално прието, мразене на мъжете.  Порфирио Рубироса е доминикански дипломат, автомобилен състезател, войник, играч на поло и легендарен съблазнител на красиви и богати дами от елита на Западния свят и карибската си родина. Рубироса се издига бързо в Доминиканската република, сближава се с диктатора Рафаел Трухильо, жени се за единствената му дъщеря и става престижен дипломат с редовен достъп до най-важните градове в света и връзки с най-влиятелните и известни хора на епохата.  От тази позиция той се прочува като талантлив плейбой, фиксиран в авангарда на международния джетсет лайфстайл. Слуховете и историите за монументалните му сексуални постижения го превръщат в легендарна фигура.  Рубироса се ражда през 1909-е година в семейството на Педро Мария Рубироса и Ана Ариза Алманзар. Баща му също е изявен женкар, който успява да се издигне до дипломатическа кариера и през 1915-а отива да работи в Доминиканското посолство в Париж.  Така малкият Порфирио израства във Франция и развива вкус към хубавите неща в живота. На 17 се връща в карибската си родина с идеята да учи право, но се записва в армията.  През 30-те години се запознава с Рафаел Трухильо в кънтри клуб и скоро става лейтенант в президентската гвардия. Назначен е за дипломат през 1936-а година. Професията му го отвежда в Берлин, Париж, Буенос Айрес, Рим, Брюксел и Хавана, където е пряк свидетел на кубинската революция.  Често пътува и прекарва време в Ню Йорк, Вашингтон, Флорида и Калифорния. Създава връзки, двжи се свободно из света на богатите и известните, пази тайните им и споделя техния просперитет.  През 1938-а се развежда с дъщерята на Трухильо, но изненадващо техните отношения се запазват. Само когато Рубироса наистина прекалявал с подвизите и приключенията из САЩ и Европа, доминиканският диктатор се намесвал и понякога го местел за наказание. Трухильо смятал, че Порфирио е ценност за режима: „Той е добър в работата си, защото жените го харесват и е чудесен лъжец\".  След убийството на Трухильо през 1961-а, Рубироса се опитал да убеди американския президент Кенеди да подкрепи сина на диктатора, но плановете пропадат, когато цялото президентско семейство бяга от Доминиканската Република, а дипломатическата кариера на Рубироса приключва. Но като плейбой и прелъстител не е имало кой да го уволни или прекрати „работното му ежедневие\".  След войната Рубироса има връзки с жени като Мерилин Монро, Ким Новак, Джуди Гарланд, Джоан Кроуфорд, Ева Перон, Ава Гарднър, Джейн Мансфийлд, Вероника Лейк, Долорес Дел Рио и много, много други. Пълният списък с жените, които Порфирио е съблазнил никога няма да бъде стане ясен.  Той има пет брака - с три от най-богатите жени на планетата и две от най-красивите. Богатите са дъщерята на диктатора Трухильо - Флор де Оро Трухильо, и американските наследнички Дорис Дюк и Барбара Хътън, за които Порфирио се венчава една след друга.  От Дорис той получава годишна издръжка в размер на 25 хиляди долара, малка рибарска флотилия край Африка, няколко спортни коли, самолет B-25 и къща от XVII век в Париж. А след раздялата си с Хътън, Рубироса забогатява с плантация за кафе в Доминиканската Република, още един самолет B-25, коне за поло, бижута и 2,5 милиона долара. Другите два брака на Порфирио са с прочутите и екстремно красиви френски актриси Даниел Дарийо и Одил Роудин.  Рубироса е смятан за прелъстител от класата на Дон Жуан и Казанова. Негов приятел разказва, че той е спал с хиляди жени, докато е живял в Париж през 50-те и 60-те години на миналия век. Рубироса често грабвал китарата си и изпълнявал песента „I'm just a gigolo\" по време на пиянски запои.  За някои от неговите познати той е бил наполовина плейбой и наполовина жиголо.  Рубироса имал славата на изтънчен джентълмен с ненадмината галантност. Когато той бил наоколо, нито една цигара не докосвала устните на дама без да бъде запалена от него. Според съвременници, свидетели на социалните му успехи, Порфирио имал способността да накара всяка жена да се чувства като най-важното нещо на света.  Чарът на Рубироса извирал от неговия характер, но и от физическото му превъзходство. Труман Капоти - без да споделя лично впечатление - описва мъжкото достойнство на Рубироса в своя незавършен роман Answered Prayers по следния начин: „28-сантиметров инструмент с цвета на кафе лате и дебелината на мъжка китка\". Рубироса бил известен с умението си да демонстрира ерекция по всяко време и така завоювал прякора си „Винаги готов\". Според една от легендите той можел да балансира маса върху пениса си, но повечето му приятели отричат валидността на тази история и припомнят, че Порфирио бил джентълмен и дори не говорел за своя орган.  Рубироса бил стерилен и това обстоятелство се оказало голям плюс за неговите полови подвизи. Жените се чувствали по-спокойни без опасността от нежелана бременност и това допълнително ускорявало пътя им до леглото на Порфирио.  Рубироса имал репутацията на мъж с огромни познания в областта на плътското задоволяване на жени и разпологал с богат диапазон от сексуални техники и стратегии.  Той бил нисък, около 1,75 метра, и слаб. Не притежавал класическата красота на „матине-идол\", но излъчвал „усещане за опасност, романс и приключение\", по думите на Александра Теодоракопулус - съпруга на наследника на корабно богатство, светски колумнист и близък приятел на Рубироса Таки Теодоракопулус. Порфирио олицетворявал идеята за латинския любовник.  Франческа Хилтън, която живеела с майка си - легендарната светска тигрица За За Габор - докато тя споделяла своята къща в Бевърли Хилс с Рубироса през 50-те години, си спомня, че дипломатът и плейбой най-много обичал да яде боб и ориз.  „Амбицията на повечето мъже е да спестят пари. Моята е да ги харча\", казал един път доминиканския дегустатор на качествения живот.  „Моят приятел Порфирио Рубироса направи между пет и десет милиона долара от романси с жени и встъпи в брак с три от най-богатите дами в света. Руби харчеше парите, които беше изработил в спалнята за хубавите неща от живота - най-вече за други жени, жребци за поло и две много красиви къщи във Франция. Той умря в ранните часове на пети юли през 1965 година.  Шофирайки към вкъщи след празнична вечер в нощен клуб в Париж, Руби удари своето „Ферари\" в дърво. Едно време жиголата бяха солидни и внушителни мъже. Сега повечето са изнежени или гейове\", разказва Таки за един от най-легендарните плейбои в историята.  Порфирио Рубироса е противоречив и богат персонаж, фигура на хедонизма и историческите превратности, оставил траен отпечатък върху периода преди възхода на контракултурните революции и постмодерните мутации на Западната цивилизация.  Източник: webcafe.bg ", "date": "2018.02.27", "title": "Удивителната история на легендарния прелъстител Порфирио Рубироса и монументалните му сексуални постижения (СНИМКИ)"}
{"url": "https://www.blitz.bg/svyat/trmp-razkaza-kak-bi-deystval-ako-e-svidetel-na-klaneto-vv-florida_news582225.html", "text": "Президентът на САЩ Доналд Тръмп обяви, че би връхлетял дори и невъоръжен в училището \"Марджъри Стоунмен Дъглас\" във Флорида, където 17 души бяха убити по-рано този месец, стига да предотврати трагедията, съобщи БГНЕС. \"Наистина вярвам, че бих влязъл там дори и да нямах оръжие\", увери Тръмп групата от щатски губернатори, които бяха поканени на среща в Белия дом, но по-късно добави, че \"не се знае (какво би станало), докато не се наложи\".  Изявлението на Тръмп бе свързано с критиките му срещу въоръжения охранител на учебното заведение, когото той нарече \"страхливец\", задето не се е намесил и не е спрял масовата стрелба в Паркленд. По неговите думи действията на подчинените на шерифа на Брауърд Каунти също са били \"откровено отвратителни\".  \"Начинът, по който действаха е позорен\", коментира още Тръмп.  В рамките на срещата Тръмп допълни, че по-рано се е срещнал с ръководителите на Националната оръжейна асоциация и им е напомнил необходимостта от проверка на потенциалните купувачи.  \"Ако се натъкнем на психо, не искам той да има оръжие\", категоричен бе Тръмп, но и заяви категорично, че \"няма по-голям привърженик на Втората поправка от него и по-голям фен на Националната оръжейна асоциация\".  ", "date": "2018.02.27", "title": "Тръмп разказа как би действал, ако е свидетел на клането във Флорида"}
{"url": "https://www.blitz.bg/obshtestvo/stolitsa/pak-bezchinstvo-romi-s-nozhove-tormozyat-detsa-v-stolichniya-kvartal-lyulin-iskat-im-pari-za-da-ne-gi-biyat-video_news582303.html", "text": "Деца ходят на училище със страх. Граждани сигнализират за тормоз в няколко столични училища в квартал „Люлин”. Нападани са не само деца, но и възрастни, информира Нова телевизия.Родители на ученици от 137-о училище разказаха как децата им са принуждавани да си дават парите, „за да си нямат проблеми”. Нападателите били двама, от ромски произход, на видима възраст около 18 години.  Те разказаха и за други случи, при които деца са бити посред бял ден и са им взимали парите и телефоните. Били са заплашвани дори с нож. Някои от родителите са подали жалба, а други – не. Четирима малолетни нападатели са били задържани за кратко, а след това пуснати.   ", "date": "2018.02.27", "title": "Пак безчинство! Роми с ножове тормозят деца в столичния квартал \"Люлин\" - искат им пари, за да не ги бият! (ВИДЕО)"}
{"url": "https://www.blitz.bg/zdrave/umeete-li-da-preodolyavate-krizite_news582353.html", "text": "Как реагирате, когато в последния момент плановете ви рухнат или неочаквано събитие разтърси живота ви? Спомнете си последния път, когато пред вас се изправи наглед непреодолима трудност. Реакцията ви показва как гледате на препятствията в живота като цяло. Според една психологическа теория.Хората попадат в три категории, когато са изправени пред криза – независимо дали голяма или малка, пише    1. Кършите ръце Чувствате ли се неспособни да се справите с промените в живота ви и света около вас?  Чувствате ли, че просто не разполагате с необходимото, за да се справите с дадена криза? Ако сте отговорили с „да“ на тези въпроси, вероятно сте човек, който се чувства смазан от промяната или изчаква встрани, за да види как другите ще се справят с проблема или ви спасяват. Изпадате в „кризисен модус“ или „паник режим“ независимо колко управляем може да се окаже един проблем. Този тип хора откликват на кризите с метафорично – а понякога и буквално с – „кършене на ръце“. 2. Въртите палци Приемате ли, че повечето проблеми са „чужди проблеми“?  Гледате ли така леко на живота, че да игнорирате всички дребни неща, докато не прераснат в Големи Неща? Ако сте отговорили с „да“ на тези въпроси, вероятно сте човек, който стои отстрани, без изобщо да си дава сметка, че уволнението от работа е близо или че партньорът му обмисля да се раздели с него. Рядко осъзнавате, че всъщност има проблем, който е нужно да се реши, и вероятно се носите по житейския си път, без да регистрирате нуждите на хората около вас.  3. Запретвате ръкави Вярвате ли, че всеки, който не е част от решението, е част от проблема?  Гордеете ли се, че „давате своя дял“ или че помагате на другите, когато можете? Ако сте отговорили с „да“ на тези въпроси, вие осигурявате лидерство за околните и вероятно сте високо ценени от хората, с които живеете или работите. Както се казва, когато „играта загрубее“, силните запретват ръкави. Когато се явят предизвикателства, хората, които се хващат на работа, вместо да стоят отстрани, се превръщат в лидери сред нас.  Макар че не винаги се знае какво точно трябва да се направи, хората, които са готови да запретнат ръкави и да се хванат на работа, обикновено имат нужната увереност да решат кой е най-добрият начин да помогнат или да приемат напътствия от другите. Тези хора нямат нужда да ги възприемат като експерти, но имат желание да направят, каквото трябва да се направи, за да се разреши даден проблем. Те могат да приемат ролята на лидер, но могат да приемат ролята и на подкрепящия съотборник. Не винаги техните решения ще са най-добрите, защото имат най-добри идеи, но те ще искат да споделят бремето и да допринесат за намирането на работещо решение.  Не всеки е длъжен да предложи най-добрия отговор или най-ефективната реакция в момент на криза, но всеки от нас може да даде своя принос в навиването на ръкави и хващането на работа. Всеки от нас може да бъде по някакъв начин герой, ако иска да е част от решението и да обедини сили с другите, за да преодолее препятствията – на работа, у дома, в общността. ", "date": "2018.02.27", "title": "Умеете ли да преодолявате кризите?"}
{"url": "https://www.blitz.bg/layfstayl/skorost/shofor-tarikat-obra-khilyadarki-ot-avtomivki-s-unikalen-trik-snimki_news582338.html", "text": "Шофьор на бял Chrysler Voyager обра хиляди долари от автомивки на самообслужване с помощта на... ламинирана банкнота от $20 и риболовна корда. Тарикатът действал на територията на няколко щата и макар да е заснет от десетки камери, полицията все още не е успяла да го залови, съобщава Fox 59, цитиран от Факти бг.   \"Бандитът от автомивките\", както вече го наричат медиите, е засечен за последно в гр. Муурсвил, Индиана. Запис от охранителна камера показва мъжът как поставя банкнота в автомата, натиска няколко бутона и прибира купчина монети, след което издърпва \"стръвта\" с кордата и изтрива отпечатъците си от клавиатурата.     От полицията предполагат, че тарикатът предплаща за почистване, след което отменя операцията, а автоматът му връща заредените $20 в монети. Не оставя никакви следи и винаги успява да скрие регистрационните номера на минивана си.", "date": "2018.02.27", "title": "Шофьор тарикат обра хилядарки от автомивки с уникален трик (СНИМКИ)"}
{"url": "https://www.blitz.bg/stsena/keyt-midltn-namekna-kakv-shche-e-polt-na-tretoto-y-bebe-snimki_news582406.html", "text": "Кейт Мидълтън, която през пролетта очаква раждането на третото си дете, се появи пред обществото в Лондон в красноречив тоалет със син цвят. Почитателите на кралското семейство веднага започнаха да говорят, че Кейт и Уилям ще имат син. 36-годишната Кейт във вторник, 27 февруари, посети Кралския колеж на акушерките и гинеколозите в Лондон. Херцогинята, която е в седмия месец на бременността си, участва в обсъждането на проблемите с женското здраве. Мнозина смятат, че със своя син тоалет херцогинята е намекнала на обществото за пола на бъдещото си дете.  Наблюдателните също забелязаха синьото колие на Кейт, чиято цена е 8 400 британски лири, и сините обици от G. Collins & Sons.  Британските журналисти твърдят, че бижутата на Мидълтън са ѝ подарени от нейния съпруг Уилям в чест на раждането на момчето.  Междувременно представители на Кенсингтънския дворец съобщиха на официалната страница в Туитър, че Кейт е станала кралски патрон на още две благотворителни организации – Кралският колеж за акушери и гинеколози и фонда Nursing Now.  В колежа професор Лесли Риган и другите служители на образователното заведение разказаха на херцогинята за програмата за здравеопазване, чиято основна задача е намаляване нивото на смъртността на майките и новородените.  Снимки от срещата е появиха в официалната страница в социалните мрежи на Кенсингтънския дворец.   Превод и редакция: БЛИЦ", "date": "2018.02.27", "title": "Кейт Мидълтън намекна какъв ще е полът на третото й бебе (СНИМКИ)"}
{"url": "https://www.blitz.bg/lyubopitno/paradokst-na-svpadashchiya-rozhden-den-ili-magiyata-na-shansa_news582289.html", "text": "Джеймс Полк и Уорън Хардинг са двама американски президенти, споделящи една и съща рождена дата. На пръв поглед вероятността двама души от общо 44 да имат еднакъв рожден ден е доста малка, но това изобщо не е така.\"Парадоксът на рождения ден\" ни учи, че при тези обстоятелства шансът това да се случи е цели 93 процента.  Нека опростим нещата - ако ви сте сам в стаята, вероятността вашият рожден ден да е само ваш е 100 процента. Ако в стаята влезе втори човек, шансът пада до минималните 0.3 процента поради простата причина, че в годината има 365 дни, а другият може да е роден във всеки един от останалите 364 дни. Математическите изчисления показват, че ви трябват общо 23 души, преди шансът от споделен рожден ден да мине 50-те процента. Истината е, че човешкият мозък просто не е добър в подобни сметки и ние трудно изчисляваме шанса и вероятността, особено когато количествата растат. Ето ви друг пример - ако имаме лист хартия, колко пъти мислите, че той трябва да се сгъне, за да покрием разстоянието до Луната? Сигурно ще кажете \"адски много\", но това изобщо не е вярно. Сгънете го веднъж и ще получите два листа там, където е имало само един. Направете го общо 41 пъти и вече имаме разстояние, малко по-голямо от половината до Луната. Оттук насетне ни трябва само още едно сгъване и вече сме покрили цялото разстояние.  Вижте цялото видео на It's Okay To Be Smart и ще научите още много интересни неща за силата на шанса и вероятностите.  ", "date": "2018.02.27", "title": "Парадоксът на съвпадащия рожден ден или магията на шанса"}
{"url": "https://www.blitz.bg/lyubopitno/veshchi-ot-sssr-za-chieto-prednaznachenie-segashnoto-pokolenie-i-ponyatie-si-nyama-snimki_news582310.html", "text": "Времето на Съветския съюз си е отишло безвъзвратно, но има и хора, които си го спомнят с топли думи, други пък искат да го забравят като много страшен сън. Но, въпреки всичко, всички, родили се преди 90-та година на миналия век, малко или много са успели да поживеят в онези времена. Изборът сред вещите не беше толкова голям и, по правилно, всички имаха едно и също. Дори и да не сте имали нещо, то със сигурност го е имал ваш приятел.    Какви бяха тези вещи? Гледайки на тях, сегашното поколение изпада в истинско удивление.                                    Превод и редакция: БЛИЦ", "date": "2018.02.27", "title": "Вещи от СССР, за чието предназначение сегашното поколение и понятие си няма (СНИМКИ)"}
{"url": "https://www.blitz.bg/svyat/meteorologichna-sluzhba-na-velikobritaniya-predupredi-za-strakhovita-burya_news582227.html", "text": "Във Великобритания вече започва да се усеща идването на „Чудовището от изток“, както стана известен в страната бурята Ема. Националната метеорологична служба на Великобритания издаде нови предупреждения преди очаквания пик на бурята, който ще удари страната в четвъртък и петък и донесе обилни снеговалежи, ледени ветрове и виелици, пише британският вестник The Telegraph, цитиран от \"Фокус\". Издаден е жълт код за опасно време, който може да бъде надграден в червен, отбелязва изданието. „Бритиш Еъруейс“ стана само една от авикомпаниите, които прекратиха или забавиха множество полети заради тежките метеорологични условия. По-данни на вестника най-малко 60 полета са били засегнати на лондонското летище „Хиийтроу“.  На множество хора, които е трябвало да пътуват със самолет през тази седмица е предложена възможността да отложат полета си, като немалка част от тях приемат без да се замислят, коментира вестникът.  Междувременно обществения транспорт също не остана незасегнат. Голям брой влакове и автобуси пътуваха с огромно закъснение или отложиха напълно тръгването си. Говорител на метеорологичната служба също така предупреди, че има голяма вероятност някои провинциални или отдалечени населени места да бъдат откъснати от останалия свят заради снега. В някои места от Великобритания температурите ще достигнат до минус 15 градуса по целзий, което спокойно може да мина за температура от северните части на Норвегия, коментира още изданието.  ", "date": "2018.02.27", "title": "Метеорологична служба на Великобритания предупреди за страховита буря"}
{"url": "https://www.blitz.bg/lyubopitno/shok-izvnzemen-razglezhda-myastoto-na-katastrofa-v-arzhentina-video_news582305.html", "text": "Запис, който обикаля мрежата, стана истинска сензация. Той е направен преди около седмица в аржентинската провинция Рио Негро. Неизвестният оператор е заснел с камерата на телефона си мястото на катастрофа между автомобил и микробус. Известно е, че инцидентът е станал в град Чиполлетти. В резултат на ПТП-то са пострадали трима граждани, но загинали няма.  Въпреки това, по нищо необичайния клип успя да заинтересува потребителите в мрежата, след като на него бе съзрян човек, който подозрително прилича на извънземен.  Загадъчният индивид стои до линейката. Както изглежда, той има странна сива глава без коси, която не прилича много на човешка. По-внимателни потребители твърдят, че хуманоидът няма и уши.  Местните медии съобщават, че мнимият представител на извънземна цивилизация, хвърлил в хаос интернет, най-вероятно е служител на Бърза помощ. Тоест, това е плешив чернокож мъж, чиято глава е приела необичаен цвят заради играта на светлината и ниското качество на записа.  Журналисти дори успяха да намерят виновника за суматохата – той се оказал местният шофьор на линейка и собственик на блестящо плешиво теме Педро Могилански.   Превод и редакция: БЛИЦ    ", "date": "2018.02.27", "title": "Шок! Извънземен разглежда мястото на катастрофа в Аржентина (ВИДЕО)"}
{"url": "https://www.blitz.bg/obshtestvo/regioni/tezi-mladi-burgazlii-sbrakha-pogledite-na-minuvachite-dokato-vsichki-se-oplakvat-ot-studa-i-snega-te-bez-strakh-snimka_news582366.html", "text": "Докато стотици хора се оплакват от студа и снега, двама млади бургазлии се гмурнаха в ледените вълни в морето. Стефан Петров и Бисер Русимов – ключови лица на ОЗБГ, които е активно спортуват, не се стреснаха нито от ледените температури, нито от бурните вълни. Днес двамата с ентусиазъм направиха своята баня за здраве и издръжливост. „Обстановката в Бургас и цяла България е леко зимна. Моят апел е да бъдете малко по-толерантни на пътя и по-търпеливи с останалите участници в движението, за да не стават инциденти“, каза Бисер, непосредствено преди да влезе в морето.     С настроение във вълните се потопи и Стефан.     „Да сте живи, здрави и корави през зимата. Температурата е минус 5 градуса, а температурата на водата е 5-6 градуса. Малко е студено, но всичко е точно“, каза той.  Стефан уточни, че това е 50-ата му баня тази зима и дори съжалява, че броят им е твърде малко. Обеща с усмивка догодина да се поправи. Източник: burgasinfo.com", "date": "2018.02.27", "title": "Тези млади бургазлии събраха погледите на минувачите! Докато всички се оплакват от студа и снега, те без страх... (СНИМКА)"}
{"url": "https://www.blitz.bg/obshtestvo/regioni/zhoro-ot-pazardzhik-nameri-unikalen-nachin-da-se-pridvizhva-po-zasnezhenite-ulitsi-na-grada-video_news582359.html", "text": "Пазарджиклия, теглен от кучешки впряг, се разходи по главната улица на града. Видео, запечатало нетрадиционния му начин на придвижване, се появи на профила му в социалната мрежа Фейсбук. Кадрите са направени в понеделник вечерта на бул. „България”. \"Това съм аз с моите момчета\",  пояснява Жоро Гешев.     За по-малко от 24 часа видеото се превърна в истински хит в мрежата и се радва на стотици гледания, лайкове и споделяния.      ", "date": "2018.02.27", "title": "Жоро от Пазарджик намери уникален начин да се придвижва по заснежените улици на града (ВИДЕО)"}
{"url": "https://www.blitz.bg/obshtestvo/regioni/75-godishen-obshchinar-predizvika-furor-v-trnovski-park-snimka_news582372.html", "text": "75-годишният общински съветник проф. Михаил Харалампиев подкара днес ски във великотърновския парк „Никола Габровски“ . Местният парламентарист си оформи писта край метеостанцията и се спускаше около два часа днес. След забавлението си, което събра и множество зяпачи, той се посгря с чай.Професорът демонстрира завидна форма, независимо от достолепната си възраст, пише \"Борба\".   Той разкри, че обича да кара в местните паркове, вместо да харчи за скъпи курорти и, че младите трябва да преоткрият зимните пързалки. Професорът разказа още, че често компания в ските му прави неговият внук Михаел Павлов, който е курсант в Националния военен университет и върви смело по стъпките на дядо си и в спорта.  Години наред, при обилен снеговалеж, проф. Харалампиев прави писта и кара ски за дълго бягане. “Така се чувствам все едно съм на курорт, но ми излиза много по- евтино. Може би за някои минувачи изглеждам като странник, но изпитвам голямо удоволствие”, категоричен е той.  Любовта на проф. Михаил Харалампиев се е породила още в детските му години в Габровско. “Тогава снежната покривка надхвърляше 2 м. Хлапетата си правехме ски от дъгите на бъчвите на нашите дядовци, използвахме за щеки други подръчни материали”, спомня си ученият. Като ученик станал един от състезателите на юношите по дълго бягане (10 км.), а след това като курсант във Висшето народно военно училище участвал в редица състезания. “Станах и абсолютен шампион по биатлон с автомат “Калашников” и това остана запечатано в моето съзнание. По- късно любовта ми към спорта се пренесе и на лекоатлетическата писта, и на боксовия рунд”, с усмивка разказа проф. Харалампиев.  Ученият е категоричен, че спортът носи равновесие между духа и физическото тяло. Убеден е, че неговите съмишленици, занимаващи се със спорт, постигат с лекота различни други неща. За себе си казва, че това му помага и в научната дейност. ", "date": "2018.02.27", "title": "75-годишен общинар предизвика фурор в търновски парк (СНИМКА)"}
{"url": "https://www.blitz.bg/lyubopitno/arkheolozi-napravikha-fenomenalno-otkritie-v-egipet_news582425.html", "text": "Египетски археолози направиха голямо откритие в южния град Асуан, съобщават световните осведомителни агенции. Изследователите се натъкнали на части от статуя на Рамзес Втори - един от най-известните египетски фараони.  Египетското министерство по въпросите на паметниците на културата съобщи, че главата и торсът от статуята са открити в храма на Ком Омбо по време на изкопни работи по проект за опазване на мястото от подпочвени води.  Рамзес Втори е управлявал преди повече от 3000 години. Той предприел няколко военни експедиции и разширил границите на Египет до съвременните Сирия на изток и Судан на юг. ", "date": "2018.02.27", "title": "Археолози направиха феноменално откритие в Египет"}
{"url": "https://www.blitz.bg/intsidenti/pozhar-izbukhna-na-golyam-pazar-v-tbilisi-video_news582222.html", "text": "Пожар лумна в Тбилиси, столицата на Грузия, на територията на голям пазар, съобщава телевизия \"Имеди\" Причините възникването на пожара все още не са известни. Кметът на града Каха Каладзе пристигнал на мястото на инцидента.  Екипите от спешна помощ и полицейските служители работят на място. Около 35 противопожарни бригади участват в гасенето на пожара.  Територията, съседна на пазарната зона, е оградена. Ограничено е движението на превозни средства. Превод и редакция: БЛИЦ     ", "date": "2018.02.27", "title": "Пожар избухна на голям пазар в Тбилиси (ВИДЕО)"}
{"url": "https://www.blitz.bg/intsidenti/pred-doma-na-zhenata-nakhapana-ot-pitbuli-e-kato-vv-film-na-uzhasite-kapki-krv-sa-otsvetili-v-cherveno-padnaliya-snyag-snimkivideo-18_news582191.html", "text": "44-годишната жена от село Ръжена, която бе нахапана от домашните си питбули, излязла да нахрани четириногите си любимци. Те обаче се скарали за храната. Стопанката се опитала да ги разтърве, но животните я нападнали и нахапали по ръцете, съобщава presstv.bg. Припомняме, че сигналът за инцидента бе подаден този следобед на телефон 112.    Съседи чули викове и са се отзовали. Синът й я е откарал в казанлъшката болница. Приета е в хуриргическото отделение. Наложило се е някои от разкъсванията по крайниците й да бъдат зашити.  Пострадалата отказа коментар.  По случая е образувано досъдебно производство.       ", "date": "2018.02.27", "title": "Пред дома на жената, нахапана от питбули, е като във филм на ужасите, капки кръв са оцветили в червено падналия сняг (СНИМКИ/ВИДЕО 18+)"}
{"url": "https://www.blitz.bg/intsidenti/dvigatelyat-na-boeing-737-se-zapali-i-vsichki-ptnitsi-zapochnakha-da-se-molyat-video_news582226.html", "text": "В американския град Солт Лейк Сити, самолет на авиокомпанията Southwest Airlines извърши аварийно приземяване, съобщава ABC News. Самолетът, летящ до Лос Анджелис, се наложило да се върне на летището в Солт Лейк Сити заради проблеми с двигателя, който се запалил.  Както съобщи говорителят на летището Нанси Волмер, Boeing 737-700 се е приземил успешно. Целият полет е бил в рамките на 30 минути.  На борда е имало около 110 пътници и петима членове на екипажа. Пътниците бяха прехвърлени в друг самолет, който да ги транспортира до Лос Анджелис.  Свидетели разказват, че са видели пламъци, излизащи от десния двигател на машината.   Трейси Скарс е пътувала с двете си дъщери и разказа пред ABC News, че трите са чули силни звуци като от пукане преди самолетът да започни да се клати и светлините във вътрешността му да започнат да премигват.   “Имаше искри и пламъци идващи отвън\", каза още Трейси. Определено изглеждаше, че има проблем с двигателя.   Според американката екипажът се е опитал успешно да осигури спокойствие сред пътниците. Независимо от това, пътуващите са се притеснили и изплашили ужасно.  “Всички започнаха да се молят и се хванаха за ръцете\", сподели преживяванията си пътничката.   Причините за пожара се изясняват. Превод и редакция: БЛИЦ     ", "date": "2018.02.27", "title": "Двигателят на Boeing 737 се запали и всички пътници започнаха да се молят (ВИДЕО)"}
{"url": "https://www.blitz.bg/foto/golata-eva-e-izbyagala-daleche-ot-mnogoto-snyag-snimki-18_news582177.html", "text": "Днес трябва да видиш Ева и нейните атрактивни фотоси от зайчарника. Признаваме, че за такива случаи ще ни трябва яхта, но на този етап офисът отказва да инвестира в подобни щастливи преживявания. Макар и снеговете вече да отвяват, препоръчваме да се запознаете с истинската прелест, която в този случай е красила юнското издание на немския Playboy през 2014 година. Ако се чудите от какво имате нужда днес, това е!", "date": "2018.02.27", "title": "Голата Ева е избягала далече от многото сняг (СНИМКИ 18+)"}
{"url": "https://www.blitz.bg/layfstayl/ptuvane/api-s-izvnredni-novini-za-snegokalipsisa-v-stranata-posochi-kakvo-e-polozhenieto-na-khemus-i-trakiya_news582257.html", "text": "Отворени са всички главни пътища за тежкотоварно движение. Автомагистралите нямат ограничения за тежкотоварно движение. Остават тежки условията в Добрич. Това заяви на извънреден брифинг инж. Тончо Атанасов, председател на УС на АПИ (Агенция пътна инфраструктура). \"Започваме да пробиваме към Кардам, за да може влаковите направления към Добричка област да бъдат отворени\", каза Атанасов.  \"Продължават снеговалежите, температурите са между минус 5 и минус 15 градуса. С денонощните усилия на всички нещата започват постепенно да се нормализират\", добави той.   \"Благодаря на всички, които денонощно работят в тази тежка обстановка. Магистрала \"Хемус\" все още е затворена. Към Шумен обстановката е доста тежка\", завърши Атанасов.  Магистрала \"Тракия\" вече е проходима.", "date": "2018.02.27", "title": "АПИ с извънредни новини за снегокалипсиса в страната, посочи какво е положението на \"Хемус\" и \"Тракия\"!"}
{"url": "https://www.blitz.bg/intsidenti/desetki-zaginali-sled-mnogo-silnoto-zemetresenie-v-papua-nova-gvineya_news582228.html", "text": "Най-малко 31 души са загинали в резултат на поредица от земетресения в Папуа-Нова Гвинея, съобщава Post Courier. Земетресение с магнитуд 7,5 по Рихтер бе регистрирано в понеделник през нощта местно време, а след това е имало няколко вторични труса.  Засега местните власти не съобщават точни данни за загиналите - информацията не може да бъде получена поради сериозни проблеми с комуникацията. Превод и редакция: БЛИЦ", "date": "2018.02.27", "title": "Десетки загинали след много силното земетресение в Папуа Нова Гвинея"}
{"url": "https://www.blitz.bg/intsidenti/eksploziya-raztrsi-kazino-v-meksiko_news582235.html", "text": "В казино в мексиканския град Тихуана е имало силен взрив, съобщава Televisa. Предполага се, че причината за експлозията са станали дейности при заваряване близо до газ. 600 души са евакуирани от казиното и близките сгради.  Един работник е пострадал, той е получил тежки изгаряния, състоянието му се оценява като тежко. Превод и редакция: БЛИЦ", "date": "2018.02.27", "title": "Експлозия разтърси казино в Мексико"}
{"url": "https://www.blitz.bg/obshtestvo/regioni/tragediya-v-montana-slavcho-sreshchna-smrtta-po-uzhasyavashch-nachin_news582309.html", "text": "Влак е прегазил мъж в Монтана рано тази сутрин. Инцидентът е станал в 6,20 часа на мостчето в района срещу КАТ, пише bulnews.bg. Влакът по линията Монтана-Бойчиновци е блъснал мъж, пресичал релсите. Машинистите го видели, но не успели да спрат композицията.    Мъжът е починал на място. Той е 63-годишният Славчо В. от монтанския квартал \"Кошарник\".   От полицията разследват причините за инцидента. Най-вероятно става въпрос за нещастен случай, а не за самоубийство, каза говорителят на областната дирекция на МВР.  Една от версиите е, че Слачо се е подхлъзнал и е паднал на релсите, а влакът е връхлетял върху него. ", "date": "2018.02.27", "title": "Трагедия в Монтана! Славчо срещна смъртта по ужасяващ начин"}
{"url": "https://www.blitz.bg/obshtestvo/stolitsa/blits-tv-snegt-sprya-no-kishata-stana-golemiyat-koshmar-za-stolichani_news582339.html", "text": "Истински кошмар за всички пешеходци в столицата. Кишата по тротоарите и по улиците затруднява максимално придвижването на софиянци във втория ден от седмицата. На вън все още е истинска бяла приказка, но освен радост за окото и децата, многото сняг създава големи затруднения в придвижването както с моторни превозни средства, така и пеша.  Минувачи по някои от най-големите столични булеварди като \"Георги С. Раковски\", \"Мария Луиза\" и \"Екзарх Йосиф\" едва-едва пресичат кръстовищата, газейки в дълбока киша. Някои от тях опитват да минат на пети, други пък смело джапат, явно подготвени за повечето сняг из града.", "date": "2018.02.27", "title": "БЛИЦ TV: Снегът спря, но кишата стана големият кошмар за столичани"}
{"url": "https://www.blitz.bg/intsidenti/stikhii/moreto-srina-digi-i-otnese-severniya-plazh-v-burgas-zavedeniyata-sa-izpotrosheni-i-pod-voda-video_news582340.html", "text": "Морето погълна Северния плаж в Слънчев бряг, след като огромни вълни разрушиха предпазните пясъчни диги. Морската вода е отнесла почти половината от ивицата по протежението й, съобщава Флагман бг. На места вълните са достигнали чак до крайбрежната алея. От природната стихия са изпотрошени четири заведения, разположени на плажа, а много други са наводнени.  Цялата крайбрежна ивица е затрупана от купища отпадъци, сред които дървени греди, камъни и автомобилни гуми, изхвърлени от вълните.  \"Ситуацията беше много тежка, вятърът достигна скорост 20 м/с, а вълнението на морето 4-5 бала, поради което предпазните диги не издържаха. Нанесените щети на ивицата и заведенията са много сериозни, но веднага сме готови да отделим финансов ресурс и ще инвестираме колкото средства са необходими, за да отстраним пораженията. Ще се наложи да издигнем отново предпазни диги, защото съществуващите буквално са сринати от бурните вълни. Отделно от това започваме работа и по отстраняване на изхвърлените от морето отпадъци\", заявиха от фирмата-наемател на Северния плаж.  Бурното море в Бургас „захапа“ и част от заведенията на Северния плаж. Плажната ивица бе изядена от водата, а вълните се удряха в търговските обекти, нанесени са сериозни щети, които наемателите ще трябва да оправят преди началото на летния сезон.  Преди няколко години бившият наемател Атанас Атанасов правеше всяка зима импровизирана дига, за да запази пясъка, но новите стопани на плажа, които според вицепремиера Валери Симеонов, са свързани с Маргините, не смятат това за необходимост и поне в първата си година са оставили плажа на произвола на съдбата през зимните месеци.    ", "date": "2018.02.27", "title": "Морето срина диги и отнесе Северния плаж в Бургас, заведенията са изпотрошени и под вода (ВИДЕО)"}
{"url": "https://www.blitz.bg/intsidenti/golyama-tragediya-na-plovdivska-spirka-zavrshi-s-trup_news582403.html", "text": "Мъж почина при качване в градския транспорт в пловдивския квартал „Тракия”, научи БЛИЦ от свои източници. От полицията потвърдиха лошата новина. 63-годишният пловдивчанин се е качвал в рейс номер 18, когато му е прилошало и е паднал.  Автобусът е спрял веднага, извикана е спешна помощ, но лекарите само констатирали смъртта на човека.  Вероятно мъжът е бил болен. Кристина ИВАНОВА, БЛИЦ       ", "date": "2018.02.27", "title": "Голяма трагедия на пловдивска спирка завърши с труп!"}
{"url": "https://www.blitz.bg/obshtestvo/regioni/politsiyata-v-pazardzhik-razkri-kakvo-e-polozhenieto-sled-padnaliya-snyag_news582307.html", "text": "Обстановката на територията на област Пазарджик се нормализира ! Извършва се активно снегопочистване по всички основни пътища, като особено е вниманието към тези в планинските части. Има разположени допълнително екипи на пътна и охранителна полиция за постоянен мониторинг на състоянието на пътната мрежа и при необходимост за съдействие на пътуващите. АМ \"Тракия\" е без проблеми в трафика, още вчера отпадна забраната за движение на товарни автомобили над 12 тона.    Към момента ограниченията са:   - Белово - Юндола - забрана за движение на МПС над 12 тона с ремаркета и полуремаркета  -  Пазарджик - Панагюрище - Панагюрски колонии - забрана за движение на МПС над 12 тона  -  Пещера-Батак -Доспат - забрана за движение на товарни автомобили над 12 тона, а всички останали да се движат с вериги  - Юндола - Аврамови колиби - забрана за движение на товарни автомобили над 12 тона  Шофирайте внимателно, със скорост при която ще можете да спрете при възникнала ситуация на пътя. Ако тръгвате на път се убедете, че автомобилът е технически изправен, оборудван със зимни гуми и вериги, с достатъчно гориво и зареден мобилен телефон. ", "date": "2018.02.27", "title": "Полицията в Пазарджик разкри какво е положението след падналия сняг"}
{"url": "https://www.blitz.bg/obshtestvo/mayka-rodi-bebcheto-si-vv-verizhna-mashina-na-pt-za-dobrich_news582314.html", "text": "Родилка от село Лозенец роди във верижна машина. Малко след 7 часа тази сутрин, екипи на РД ПБЗН Добрич и медицински лица са потеглили към село Лозенец, от където трябвало да извозят бъдещата майка към болницата в Добрич.Раждането обаче е започнало преди село Росеново, съобщи по радио „Добруджа” комисар Дарин Димитров.  Няма информация за състоянието на родилката и бебето й. ", "date": "2018.02.27", "title": "Майка роди бебчето си във верижна машина на път за Добрич"}
{"url": "https://www.blitz.bg/obshtestvo/vnimanie-snegokalipsist-otmeni-oshche-poleti-v-stranata_news582318.html", "text": "Полетите от София до Варна и от Варна за София са отменени заради лошото време. Отмененият тази сутрин полет от София до Малага ще се изпълни, тъй като е обединен с този до Палма де Майорка, предава БНР. Обстановката на летището в София е спокойна. Между двата терминала има шатъл, който се движи на около 30 минути.  Сайтът на летището дава основна информация за полетите и телефони за връзка. Неговата функционалност беше ограничена в понеделник, тъй като беше претоварен от големия интерес на пътуващите, но днес работи нормално. Полетите се изпълняват с малки отклонения в разписанието. Пистите за излитане и кацане, пътеката за рулиране и перонът се почистват от снега. Извършват се антиобледенителни процедури на самолетите.  От летището в София призовават гражданите да се съобразят със зимната обстановка и да предвиждат повече време за придвижването си.    ", "date": "2018.02.27", "title": "Внимание! Снегокалипсисът отмени още полети в страната!"}
{"url": "https://www.blitz.bg/obshtestvo/regioni/nad-47-000-posetiteli-razgledakha-megaforuma-za-agrobiznes-vino-i-khrani-v-plovdiv_news582319.html", "text": "Повече от 47 000 посетители от България и Европа разгледаха четвъртото издание на мегафорума за агробизнес, вино и храни. То се проведе от 21 до 25 февруари в Международен панаир Пловдив и предизвика истински фурор и сред участниците, и сред гостите, които пристигнаха от над десет държави: Турция, Гърция, Македония, Украйна, Франция, Италия, Германия, Финландия, Япония, Армения и други страни. Имаше много групи специалисти –   фермери, енолози и енотърговци, дистрибутори на хранителни продукти, хотелиери, ресторантьори и дизайнери. Десетки хиляди  ценителите дойдоха да опитат напитките и храните в Града на виното и деликатесите, където бяха разположени експозиции на изложбите „Винария“, „Фудтех“ и „Вкусове от Италия“.    63 183 чаши са използвани в дегустациите на вина и алкохолни напитки – рекорд за всички подобни изложения в България, заявиха от фирмата, която се грижеше за тяхната доставка. На близо 90% от изложителите в  Града на виното и деликатесите се наложи да докарат допълнителни количества от своите продукти, защото бързо се разпродаваха.    Със същите успехи се похвалиха и участници в Международната селскостопанска изложба. Само в първия ден направихме толкова сделки, колкото на миналогодишната „Агра“, а до края продадохме всичко и имаме заявки за още договори, заявиха от българска фирма – голям производител на земеделска техника. Намираме нови клиенти, подчертаваха представители на много компании, предлагащи машини, инвентар,  семена и посадъчен материал, торове и препарати. Техните експозиции  бяха обсадени от посетители от първия до последния ден.    Голям интерес предизвика и новото изложение „Дибла – идеи и продукти за интериора“. Стотици гости  останаха до последната минута, а повечето изложители си тръгнаха с договори за нови партньорства и поръчки.   Препълнена с посетители специалисти беше и палата 10, където бяха разположени най-новите технологии, оборудване и материали за лозарството, винарството и хранителната промишленост.    Силно впечатление направи и изложението „Апи България“ с разнообразието от мед и пчелни продукти. Храните и вината, презентирани във „Вкусове от Италия“, се радваха на изключителен интерес,  категорични са организаторите. Повечето фирми заявиха, че ще присъстват и следващата година. Същата е нагласата на участниците и в другите изложби -  общо над 700 компании от 33 държави, които  показаха последно поколение технологии, техника, продукти и услуги по цялата верига от полето до трапезата.     Мегафорумът за агробизнес, вино, храни и дизайн достигна облика и стандартите на най-реномираните панорамни изложения от този тип в Европа, коментира д-р Иван Соколов, главен директор на Международен панаир Пловдив, който организира мащабното икономическо събитие без аналог на Балканите. ", "date": "2018.02.27", "title": "Над 47 000 посетители разгледаха мегафорума за агробизнес, вино и храни в Пловдив"}
{"url": "https://www.blitz.bg/obshtestvo/stikhiyata-potopi-koraba-kuk-v-pomorie-potna-snimka_news582349.html", "text": "Корабът „Кук“ на пасажерското пристанище в Поморие е потънал заради силното вълнение, потвърди кметът на морската община Иван Алексиев. Той обясни, че собственикът е бил предупреден по-рано за това, че корабът му не е укрепен и предстои лошо време. \"За жалост, той не е реагирал. Снощи са го търсили към 3 - 4 пъти, също не е реагирал. Къса въжета, удря борда в пристанището, пука борд, пълни се с вода и потъва. Другата щета е в рибарското пристанище. При обръщане на вятъра влиза една насрещна вълна, която събира лодките. За радост, няма потънали, а само пострадали. Цяла нощ там са работили всички от пристанището, моряци, собственици на плавателни съдове\", обясни за Радио \"Бургас\" Алексиев.  На място е изпратена техника още сутринта, за да се извадят лодките, добави Иван Алексиев. Щети има нанесени по крайбрежната алея, след подобряване на времето, те ще бъдат отстранени, добави кметът.  Снимката е публикувана в \"Поморие - през погледа на обектива\" във FB ", "date": "2018.02.27", "title": "Стихията потопи кораба \"Кук\" в Поморие потъна (СНИМКА)"}
{"url": "https://www.blitz.bg/obshtestvo/zhlt-kod-za-stud-v-pochti-tsyalata-strana_news582248.html", "text": "Днес и в Източна България валежите ще отслабнат, след обяд в много райони на страната временно и ще спрат. Дневните температури почти навсякъде ще са отрицателни между минус 7 и минус 2 градуса, в югоизточните райони малко по-високи. Вятърът ще отслабне и ще е умерен до силен, от север-североизток. В почти цялата страна с изключение на Благоевградска област е обявен жълт код за студено време. В северната част на страната температурите през деня се окачва да бъдат между минус 7 и минус 5 градуса, а в южната - между минус 4 и минус 2 градуса. Във всички области на страната, с изключение на Благоевградска и Кюстендилска,  се очаква да бъде и ветровито.    През нощта, с преминаването на нов средиземноморски циклон, от югозапад валежите отново ще се активизират.  Над планините ще е облачно и мъгливо, ще вали слаб сняг. Ще духа силен вятър от южната четвърт. Максималната температура на височина 1200 метра ще е около минус 5 градуса, на 2000 метра – около минус 8 градуса.  Над Черноморието ще бъде облачно, с валежи от сняг, които след обяд ще отслабват. Ще духа умерен до силен вятър от север-североизток. Максималните температури ще са минус 2 градуса - минус 5 градуса. Температурата на морската вода е 5 - 7 градуса. Вълнението на морето ще е 4 - 5 бала, след обяд ще отслабва.    ", "date": "2018.02.27", "title": "Жълт код за студ в почти цялата страна"}
{"url": "https://www.blitz.bg/obshtestvo/stolitsa/eto-kakvo-e-polozhenieto-v-stolitsata-sled-padnaliya-snyag_news582239.html", "text": "Вследствие на продължаващия второ денонощие снеговалеж и ниските температури обстановката в столицата е усложнена. Това съобщиха от пресцентъра на Столична община. 160 снегопочистващи машини са работили през изминалата нощ по почистването на София от снега. Извършени са две обработки с бутане на снежна маса и разпръскване на реагенти.  Приоритетно се обработват улици, по които се движи градски транспорт и основни улици в кварталите. Опесъчени са пътищата в природен парк Витоша – „Драгалевци - Алеко“ и „Бояна - Златни мостове“.  Към 6.00 часа сутринта се извършват обработки на спирки и подходи на подлези. Призовават се гражданите да ползват градския транспорт и само при необходимост да ползват личните си автомобили.  Столична община съветва шофьорите да излизат на пътя само с добре подготвени за зимата автомобили и да шофират със съобразена с пътните условия скорост.  Към момента се изпълняват всички маршрути на градския транспорт. 6 екипа на Дирекция „Аварийна помощ и превенция“ са на терен, за да оказват съдействие на почистващите фирми и инспектората.  Източник: \"Фокус\" ", "date": "2018.02.27", "title": "Ето какво е положението в столицата след падналия сняг"}
{"url": "https://www.blitz.bg/obshtestvo/stolitsa/fandkova-razkri-kakva-e-obstanovkata-v-stolitsata_news582249.html", "text": "„Обстановката е усложнена, но се работи усилено и наистина всички дават всичко то себе си”. Това заяви тази сутрин столичният кмет Йорданка Фандъкова.„Продължава да се работи най-вече по основни улици - докато вали сняг, приоритет ще останат трасетата на градския транспорт. В момента на места има малки закъснения в градския транспорт, но когато започне трафикът, се очаква да станат и по- големи”, заяви Фандъкова.  „Моля всички да бъдат много внимателни и съветвам хората, които излизат с автомобилите си, да се съобразят с метеорологичните условия“, каза още тя и уточни, че и двата пътя до Витоша днес са отворени.  По думите й над 160 машини работят за снегопочистването в столицата, започва чистене и на подлези и тротоари. И днес остават затворени „синя” и „зелена зона”. 198 души без дом са пренощували в кризисния център на общината.", "date": "2018.02.27", "title": "Фандъкова разкри каква е обстановката в столицата"}
{"url": "https://www.blitz.bg/obshtestvo/kakvi-pravila-za-seksualno-vzdrzhanie-ima-v-razlichnite-religii_news582221.html", "text": "Какво е сексуалност? Тя се състои от няколко компонента, проявяващи се по различни начини в живота ни. Сексуалността може да се разглежда през много призми,тъй като проявленията й засягат много и различни сфери от човешкия живот. Сексуалността не е само секс,тя е вътрешно усещане за удовлетвореност от собствената ни близост и нейните форми.От векове насам се насажда мисълта,че секса е нещо нечисто, дори грях. Няма религия,която малко или много да не осъжда човешката сексуалност, опорочавайки я и сравнявайки я с ерес и разврат. За религията вменяването на вина от собствената ни сексуалност е бил просто метода, чрез който да се контролира обществото и силата на общата му енергия, именно - чрез страха, пише rozali.com.  Все пак живеем в свят, в които като цяло почти всичко се върти около секса, колкото и религиите да насаждат твърдението, че той е грешно и нечисто нещо. Факт е, че сексът е навсякъде около нас,той провокира и продава. В това съвременно и атеистично общество, в което живеем въздържанието от интимна близост се възприема само и единствено тогава, когато е налице невъзможност или нежелание. Обществото е възприело хедонизма, който проповядва, че удоволствието е единствената съществена ценност, която да получават, когато пожелаят. В традиционните религии - християнството, юдаизма, исляма и будизма - въздържанието от съпружеска близост е важна духовната практика, която неизменно се появява. Разбира се, изобщо не става дума за секс извън брака. Християнството и сексът  Има правило съпрузите да се въздържат от интимна близост по време на пости, в навечерието на тайнственото кръщение и причастие, а така също в навечерието на сряда, петък и неделя в продължение на цялата година. Ако единият съпруг иска да спазва постите напълно, а другият не се е издигнал още до това духовно съвършенство и не вижда смисъл от въздържанието, то свещениците препоръчват да не се отказва близост, защото е по-добре да се наруши поста, от това да се развали щастливия брак. Много духовни лица още столетия назад смятат, че ако една жена откаже близост на съпруга си, то може да се стигне до прелюбодеяние. Затова въздържанието от секс трябва да става със съгласието и на двамата. Целта на въздържанието в православието, както и в другите религии, е човек да се научи да контролира страстта и желанията си, да почисти разума си от греховни мисли. Юдаизмът и сексът  За разлика от християнството, което проповядва, че пълното въздържание е път към святост, за евреите съпружеските отношения са една от най-важните съставки на живота, непосредствено свързана с духовното израстване. В отговор на многобройни запитвания за интимната близост, равин Ашер Кушнир заявява, че никой, освен Бог, не може да покаже на човека пътя към духовното чрез телесното. Смята се, че човек, който не е свързан в брак, е непълноценен, независимо дали е мъж или жена. По време на бракосъчетанието младоженците стоят под навес, символизиращ бъдещия дом, съпругът обещава да обезпечи на жената достойна прехрана, подслон и сексуални наслади.Разбира се това не означава, че сексуалната разпуснатост се поощрява. Както и в християнството, така и при юдаизма, има предписания за въздържание от сексуални отношения по време на пост. Но има и много интересна традиция, която не съществува при другите религии. Според еврейските закони, всеки месец съпрузите са длъжни да се въздържат от близост в продължение на 12 дни. Смята се, че това е свързано с месечния цикъл на жената. Разбира се забрана за близост през тези дни има и в исляма, и в християнството, но тя зависи от продължителността на кръвотечението. В юдаизма времето на въздържание е по-дълго и ограниченията по-строги. Ислямът и сексът  Както в юдаизма, така и в исляма, няма монашество и независимо от някои строги обичаи, близостта между съпрузите се забранява рядко. Сексът е забранен през месечния цикъл, след раждане или спонтанен аборт, по време на поклонение и пости. Трябва обаче да се знае, че по време на пости близостта е забранена през светлата част на деня, от изгрев до залез слънце, но през нощта забраните не важат. Вярващите знаят, че Аллах разбира инстинктите им и затова им позволява близостта през нощта. Въздържанието може да бъде задължително, ако мюсюлманинът е дал обет за уединение за определен срок, например последните десет дни от рамадана.  Независимо че според ислямското учение няма разлика между битието на мъжа и битието на жената , \"Книгата на Аллах\" категорично утвърждава, че \"съгласно обичая мъжете са едно стъпало над тях\".  В исляма са заложени традициите и ценностите, свързани с брака, развода, наследството и отношенията в границите на семейството, а подчиненото положение на мюсюлманката се предопределя не само от религиозни, но и от икономически фактори. Коранът подчертава ролята на мъжа като глава на семейството и единствено отговорен за неговата издръжка, утвърждава непълноценността на жената и налага нейното подчинение. В Корана за съпругите се говори като за \"ниви, в които съпрузите могат да влизат, когато поискат\"; утвърждава се полигамията. Мюсюлманката трябва да носи покривало , узаконява се фактическото й затворничество в дома, а изневярата й се наказва със смърт. Будизмът и сексът  В будизма има огромен брой различни течения и клонове. Затова може би трябва да се говори за класическата версия тхеравада. Тя е и най-консервативната форма. В нея, както и в християнството, правилата за миряните и монасите са различни. Монасите са длъжни да съблюдават обет на безбрачие, а за миряните това правило е доста по-меко. В будизма няма институция брак и затова обсъждания за отношения с чужда жена или мъж са несъстоятелни. Двама души са свободни да правят секс по свое желание. Както и при другите религии, в будизма също има пости, по времето на които се препоръчва въздържание от сексуален живот. Човек, който не може да контролира своите желания, е обречен да се ражда отново и отново, а това означава, че не може да достигне до нирвана.  Трите водещи религии - юдаизма, християнството и исляма - установили своя универсален патриархат и обвинили жената за виновна заради самото си съществуване, с което съблазнявала мъжа и го примамвала към съгрешаване.  Днешната сексуална разкрепостеност се счита за извоювана свобода от съвременните хора. И това несъмнено е донякъде така. Има тънка граница, все пак, между свободата на волята и робуването на първичността. Първото се извършва осъзнато, а второто - не.  В съвременния свят сексапилът се е превърнал в индустрия, комерс и стереотипност, която сякаш по-скоро заробва хората, отколкото да ги освобождава. Сексът продава и маркетингът усилено експлоатира човешката първичност, за да пласира своите продукти. Излъчването на сексапил е част от социалното поведение, но освен това, то е част от заложения поведенчески модел за живота и инстинктите. ", "date": "2018.02.27", "title": "Какви правила за сексуално въздържание има в различните религии"}
