{"url": "https://www.blitz.bg/layfstayl/skorost/plemennik-otvoril-garazha-na-chicho-si-i-akhnal-vtre-go-chakali-1-mln-na-chetiri-kolela-snimki_news631437.html", "text": "През 2014 г. Руди починал и оставил \"Бръмбара\" на своя племенник по волята на завещанието си. Новият собственик успял да стигне до забравения гараж едва две години след това. Но когато видял какво се крие под покривалото в ъгъла на гаража, разбрал какво съкровище е придобил.   ", "date": "2018.10.07", "title": "Племенник отворил гаража на чичо си и ахнал - вътре го чакали $1 млн. на четири колела (СНИМКИ)"}
{"url": "https://www.blitz.bg/kriminalni/nakazanie/firkan-plovdivchanin-zabi-yumruk-na-politsay-zakani-se-da-go-unishchozhi-i_news631574.html", "text": "Пиян мъж преспа в ареста и отнесе 200 лева глоба за нападение над полицай и обиди. Екшънът се е разиграл в средата на седмицата в Пловдив.  В дежурната на Първо районно бил подаден сигнал за силна музика от апартамент в жилищна сграда в Кючука. На адреса били изпратени двама униформени, които установили, че на четвъртия етаж се вихри здрав купон. След като почукали на вратата, те били посрещнати от стопанина, който отказал да ги допусне вътре. Той бил помолен да се легитимира с документ за самоличност.  Това ядосало 36-годишния нарушител на спокойствието, който започнал да псува и обижда двамата полицаи. Нецензурните думи, свързани и със сексуалната ориентация на служителите на реда, отеквали в жилищната сграда, пише  .  В изблика си на ярост, подпийналият забил юмрук на един от униформените в гърдите. Наложило се да му сложат белезници и да го отведат за едно денонощие в ареста.  На следващия ден мъжът бил изправен пред съда. С оглед на изложената фактическа обстановка, става ясно, че въпросният господин се заканил на полицаите, че ще ги „унищожи”. Въпреки че е бил под въздействието на алкохол, според магистратите нарушителят е съзнавал какво прави, а действията му били умишлени.  Поради чистото му съдебно минало и съжалението за постъпката си, Районен съд – Пловдив го наказа с глоба в размер на 200 лева.  Наказанието подлежи на обжалване в 14-дневен срок. ", "date": "2018.10.07", "title": "Фиркан пловдивчанин заби юмрук на полицай, закани се да го „унищожи” и..."}
{"url": "https://www.blitz.bg/kriminalni/vorzheni-otkrikha-ogn-v-srtseto-na-frantsiya-ima-raneni_news631535.html", "text": "Двама души са ранени при стрелба в Париж. По предварителни данни, престъплението е извършено рано тази сутрин на булевард в лъскавия квартал \"Шанз Елизе\".   Стрелците са се придвижвали с мотопед. Те са открили огън по кола.  Според първите данни от разследването най-вероятно става въпрос за уреждане на сметки.  Ранените са откарани в болница в тежко състояние. Нападателите са избягали.  ", "date": "2018.10.07", "title": "Въоръжени откриха огън в сърцето на Франция, има ранени"}
{"url": "https://www.blitz.bg/politika/borisov-pokaza-novite-koli-na-politsiyata-i-lichno-proveri-edna-ot-tyakh-snimkivideo_news631558.html", "text": "Премиерът Бойко Борисов показа новите автомобили, които получи жандармерията, дори се качи в една от тях.\"Присъствах на Националното съвещание на ръководството на МВР. Нови 341 автомобила получи жандармерията.  Още 300 са в поръчка, сменихме толкова коли, 68% сме усвоили от парите, които Европа даде за опазване на границата и продължава да идва техника, 150 милиона повече за заплати в МВР.  Трябва да се прекрати темата с населените места, в които полицейското присъствие е малко\", написа министър-председателят на профила си във Фейсбук.       Видео: МВР ", "date": "2018.10.07", "title": "Борисов показа новите коли на полицията и лично провери една от тях (СНИМКИ/ВИДЕО)"}
{"url": "https://www.blitz.bg/svyat/mladozhenets-si-trgna-ot-sobstvenata-si-svatba-za-da-zameni-nevestata-s-200-kilogramova-svinya-snimki_news631523.html", "text": "Смята се, че в денят на сватбата е един от най-щастливите в живота, а какво пък да казваме за първата брачна нощ. Мъжът на Джоана Дуркин обаче оставил сама своята възлюблена в деня на тържеството, за да прекарва времето си с нейна 200-килограмова съперница - огромна домашна свиня.Жителката на Англия също трябвало да се лиши от меден месец, за да може нейният 37-годишен съпруг, Лий Дъркин да остане у дома, за да гледа своя питомец с името Паснип, пише LadBible.   Виетнамската свиня дори си има свой малък ъгъл в жилището с размер 25 квадратни метра, където Лий прекарва по цели дни. При това самата Джоана е знаела на какво се съгласява - съпругът ѝ ясно ѝ заявил, че тя винаги ще е на второ място след свинята. \"Тя знае, че ако някой дойде вкъщи, размахвайки нож, то първата ми работа ще е да защитя Паснип. Паснип не обича много Джоана. Ако за мен Паснип е най-милото създание в света, то останалите се страхуват от него. Той понякога е агресивен и хапе всички наред, освен мен\". споделя Лий.    Всяка вечер Паснип идва в гостната и гледа сериали заедно със своя стопанин, който го чеше с четка за зъби.   Що се отнася до сватбата, Лий си тръгнал от нея, веднага след края на официалната част. Своята постъпка той обяснил с това, че Паснип цял ден е бил сам и му е необходимо да му се обърне внимание. Поради същата причина Джоана останала и без първа брачна нощ. Момичето се надява все пак, че един ден мъжът ѝ ще я заобича повече от свинята. \"Не чувстваме, че жертваме нещо заради Паснип. Щастливи сме, ако Паснип е щастлив, обичаме нашия семеен живот\", твърди Джоана.      Превод и редакция: БЛИЦ  ", "date": "2018.10.07", "title": "Младоженец си тръгна от собствената си сватба, за да замени невестата с 200-килограмова свиня (СНИМКИ)"}
{"url": "https://www.blitz.bg/svyat/italiya-ss-strashen-ultimatum-zaradi-bezhantsite-ne-iska-da-prashchat-migranti-ot-germaniya_news631517.html", "text": "Италия заплаши да затвори летищата си, след информации, че южната германска провинция Бавария подготвя мащабна депортация на мигранти към италианска територия, съобщава ДПА.\"Ако някой, в Берлин или Брюксел, планира да ни \"подхвърли\" десетки мигранти с неоторизирани чартърни полети, трябва да е наясно, че никое летище няма да е на разположение\", каза италианският министър на вътрешните работи Матео Салвини. \"Затваряме летищата, точно както вече затворихме пристанищата\", категоричен бе той.  Служители на летището в Мюнхен посочиха, че баварските власти планират първата мащабна депортация към Италия през идните дни, която ще включва мигранти, пристигнали на германската граница, но регистрирани първо в Италия. Според източниците баварската полиция ще придружи чартърен полет, който да откара мигрантите в Италия, тъй като тя носи отговорността за предоставянето на убежище според Дъблинския регламент. Министерството на вътрешните работи на Бавария отказа да потвърди или отхвърли медийната информация.", "date": "2018.10.07", "title": "Италия със страшен ултиматум заради бежанците, не иска да ѝ пращат мигранти от Германия"}
{"url": "https://www.blitz.bg/intsidenti/shofor-na-pikap-se-opita-da-se-izmkne-ot-payak-i-se-prevrna-v-khit-v-mrezhata-video_news631436.html", "text": "Някои шофьори знаят колко неприятно може да бъде, когато колата ви бъде вдигната от репатратор. Повечето в този случай се подчиняват на съдбата си и отиват да платят глоба. Обаче, този собственик на Ford F-150 реши да реагира по съвсем друг начин. Той се опита да изтръгне пикапа си от \"лапите\" на евакуатора ...   ", "date": "2018.10.07", "title": "Шофьор на пикап се опита да се измъкне от \"паяк\" и се превърна в хит в мрежата (ВИДЕО)"}
{"url": "https://www.blitz.bg/lyubopitno/usmikhvashchiyat-se-kim-chen-un-vdkhnovi-mrezhata-i-rezultatt-e-prosto-srazyavashch-snimki_news631537.html", "text": "Ким Чен Ун е доста забележима фигура в международната политика. Всяко едно негово изявление предизвика силен резонанс в международната общественост. Този път обаче резонансът в интернет бе предизвикан от негова снимка, на която лидерът на Северна Корея се усмихва широко.Фотосът е толкова лъчезарен, че е вдъхновил майсторите на фотошопа и е предизвикал поредната графична битка.   Вижте едни от най-смешните и остроумни фотожаби с лидера на Северна Корея.      Ким Бийбър Лорд Ким Чен морт Драг-Ким Косите се превръщат в елегантни мустаци     Ако Ким Чен Ун бе американец  ", "date": "2018.10.07", "title": "Усмихващият се Ким Чен Ун вдъхнови мрежата и резултатът е просто сразяващ (СНИМКИ)"}
{"url": "https://www.blitz.bg/svyat/sprugata-na-bashar-asad-pokaza-kak-se-bori-s-raka-snimka_news631521.html", "text": "Съпругата на президента на Сирия Башар Асад - Асма, публикува в \"Инстаграм\" първата си снимка след началото на химиотерапията.  Заболяването бе открито в ранен стадий.   По-късно стана известно, че Асма се е съгласила на химиотерапия.     Първата дама на Сирия е заета с няколко обществени и социални проекти, въпреки гражданската война в Сирия. Тя и Башар Асад имат три деца.  Превод и редакция: БЛИЦ      ", "date": "2018.10.07", "title": "Съпругата на Башар Асад показа как се бори с рака (СНИМКА)"}
{"url": "https://www.blitz.bg/svyat/nova-konchina-potrese-kholivud-otide-si-obichan-ot-vsichki-aktor_news631555.html", "text": "Ветеранът на американското кино и телевизия, актьорът Скот Уилсън, известен на широката публика с ролята си в телевизионния сериал \"Живите мъртви\", починана 76-годишна възраст.   Според сайта TMZ Уилсън е починал в Лос Анджелис вследствие на усложненията от левкемията, от която актьорът е боледувал. По думите на представителя на Уилсън, Доминик Манчини, той си е отишъл от този свят без да страда в дома си в Лос Анджелис. \"Той беше национално богатство за нашата страна и впечатляваше всички, които общуваха с него, със спокойния си глас и благ нрав\", изтъква Манчини. Роден в град Атланта, щата Джорджия, Скот Уилсън изигра над 80 роли през дългата си кариера в киното и телевизията, пише novini.bg. Ще се запомнят неговите екранни превъплъщения в ленти като \"Хладнокръвно\", \"Великият Гетсби\", \"Среднощна жега\", \"Пърл Харбър\" и др.", "date": "2018.10.07", "title": "Нова кончина потресе Холивуд! Отиде си обичан от всички актьор"}
{"url": "https://www.blitz.bg/lyubopitno/berluskoni-razkri-porednata-lzha-razbra-che-cherno-more-vsshchnost-ne-e-cherno-snimka_news631533.html", "text": "Бившият премиер на Италия Силвио Берлискони публикува своя снимка на фона на крайбрежието на Черно море и съобщи, че то всъщност въобще не е черно. Това той направи в профила си в Туитър.\"Разкрих още една разпространена лъжа. Черно море не е черно, а е красиво наситено синьо\", написа Берлускони.       На 6 октомври бившият премиер на Италия съобщи, че е отпътувал за Русия за рождения ден на руския президент Владимир Путин.  Превод и редакция: БЛИЦ    ", "date": "2018.10.07", "title": "Берлускони разкри поредната лъжа: Разбра, че Черно море всъщност не е черно (СНИМКА)"}
{"url": "https://www.blitz.bg/svyat/krvava-svatba-v-sashch-pone-20-sa-zaginali-snimkivideo_news631560.html", "text": "Поне 20 души са загинали в щата Ню Йорк при катастрофа с лимузина, съобщават от щатската полиция. Инцидентът е станал в Скохери - на около 270 км (170 мили) северно от Ню Йорк.  Два автомобила са се блъснали на кръстовището на State Route 30 и State Route 30A малко преди 2 следобед в събота. Според местните медии в лимузината са пътували празнуващи сватба. Имената не се съобщават, тъй като властите все още не са уведомили роднините им, съобщава bg-voice.com.  Щатските власти са открили телефон за близки на роднините - 1-877-672-4911.  Катастрофата станала пред местния магазин-ресторант Apple Barrel Country Store and Cafe.  ", "date": "2018.10.07", "title": "Кървава сватба в САЩ, поне 20 са загинали (СНИМКИ/ВИДЕО)"}
{"url": "https://www.blitz.bg/layfstayl/shoubiznes/tezhk-zdraven-problem-tormozi-grimora-na-zvezdite-valentin-kulagin_news631551.html", "text": "Валентин Кулагин от години води неистова борба с хемороиди, които го измъчват, разкри негов бивш близък приятел. Заради стегнатото си бельо и панталони скандалният участник във ВИП Брадър си докарал сериозен проблем.   Нежният мъж положил доста усилия да се справи с проблема преди да влезе в риалити формата. Като за целта най-много му помогнал крем, закупен от Германия, пише \"Уикенд\".   Сутрин и вечер Кулагин се мажел старателно с мазилото. ", "date": "2018.10.07", "title": "Тежък здравен проблем тормози гримьора на звездите Валентин Кулагин"}
{"url": "https://www.blitz.bg/layfstayl/skorost/kak-renault-vdigna-ot-pepelta-ruskata-legenda-lada-s-2-miliarda-dolara_news631556.html", "text": "Pycĸият гpaд Toлиaти e ĸpъcтeн нa итaлиaнcĸия ĸoмyниcт Πaлмиpo Toлиaти, нo cпoĸoйнo мoжe дa ce нapeчe Гpaдът нa Lаdа. B нeгo имa oгpoмнa фaбpиĸa зa aвтoмoбили Lаdа, xoтeл Lаdа, xaндбaлeн oтбop, cпoнcopиpaн oт Lаdа и дopи тeлeвизия Lаdа. B мecтнaтa ĸaтeдpaлa имa пopтpeт нa Kapлoc Гoн - глaвният изпълнитeлeн диpeĸтop нa фpeнcĸaтa aвтoмoбилнa ĸoмпaния Rеnаult, ĸoятo ĸyпи дял в Lаdа пpeди 10 гoдини. И пoлoвинaтa ĸoли пo yлицитe ca Lаdа, paзĸaзвa Вlооmbеrg.   Пpoблeмът зa Lаdа и Гoн e, чe нaвcяĸъдe в Pycия мapĸaтa ce paдвa нa мнoгo пo-мaлĸo любoв. Bceĸи pycнaĸ знae шeгитe: Kaĸ yдвoявaтe cтoйнocттa нa eднa Lаdа? Haпълнeтe peзepвoapa; Kaĸ ce ĸaзвaт aмopтиcьopитe нa Lаdа? Πътници. Улицитe нa Mocĸвa и Caнĸт Πeтepбypг гъмжaт oт мoдeли нa Тоуоtа, Vоlkѕwаgеn и ВМW, нo pядĸo ce виждaт Лaди. \"Ha цeнaтa нa eднa Lаdа, мoгa дa пoлyчa пo-ĸaчecтвeнa Кіа\", ĸaзвa Cepгeй Ивaнoв, eĸcĸypзoвoд в Mocĸвa. Πpeз пocлeднoтo дeceтилeтиe Rеnаult e инвecтиpaл 2 млpд. дoлapa в AвтoBAЗ - бившaтa дъpжaвнa ĸoмпaния, ĸoятo пpoизвeждa Lаdа. Ho pязĸoтo cпaдaнe нa pyблaтa, иĸoнoмичecĸитe caнĸции cлeд aнeĸcиpaнeтo нa Kpим oт Pycия и нapacтвaщoтo пpиcъcтвиe нa дpyги чyждecтpaнни пpoизвoдитeли зaтpyдниxa фpeнcĸaтa ĸoмпaния дa cпeчeли мнoгo. Lаdа, ĸoятo в ĸoмyниcтичecĸaтa eпoxa дъpжeшe пoчти 80% oт pycĸия пaзap, oтбeлязa, чe дeлът й пaдa дo 16% пpeз 2014 г., oт 22%, ĸoгaтo Rеnаult инвecтиpa.", "date": "2018.10.07", "title": "Как Renault вдигна от пепелта руската легенда Lada с 2 милиарда долара"}
{"url": "https://www.blitz.bg/layfstayl/za-damite/tatyana-napravi-neshcho-neveroyatno-ot-pukhkavo-i-nevzrachno-momiche-se-prevrna-v-seksi-madama-i-razkri-kak-e-svalila-55-kilograma-snimki_news631417.html", "text": "Татяна Рибакова успя да направи нещо невероятно. Нещо, за което всяка жена с наднормено тегло си мечтае. А именно да отслабне драстично и да преобърне живота си на 180 градуса.   27-годишната блогърка някога е била дебело и невзрачно момиче, но един ден решила, че това няма да продължава да е така и започва постепенно своето преобразяване от грозно патенце в красив лебед. Рускинята от Санкт Петербург никога не е криела стъпките, които е предприела, за да се отърве от цели 55 килограма, а дори напротив. Споделя ги с всичките й над 250 000 последователи в каналите й в YouTube и Instagram.", "date": "2018.10.07", "title": "Татяна направи нещо невероятно: От пухкаво и невзрачно момиче се превърна в секси мадама и разкри как е свалила 55 килограма (СНИМКИ)"}
{"url": "https://www.blitz.bg/ikonomika/mechtata-se-sbdna-spish-i-ti-plashchat-platen-dneven-sn-veche-se-praktikuva-vv-finlandiya_news631561.html", "text": "В интернет широко се обсъжда нововъведението в трудовото законодателство на Финландия, според което работниците вече имат право да спят на работа, без да се крият и опасяват, че ще ги глобят. Както показват многобройните изследвания на медиците, дневният сън в рамките на половин час с използването на опита на релакса (да се заспи бързо и да се спи точно толкова, колкото е необходимо за бодро събуждане) позволява на човека да намали напрежението и да си върне сутрешната умствена и физическа работоспособност.Безусловно, това е полезно не само за здравето на самия работник, но е изгодно и за фирмата, защото след краткия дневен сън служителят ще пристъпи към своите задължения с нови сили и ще може по-бързо и успешно да решава поставените му задачи.   Засега този опит се практикува само от някои компании в Хелзинки, които не само плащат за такъв кратък дневен сън, но и поемат разходите за обучение на служителите, отговарящи за релакса и така нататък (за целта се наемат треньори и се плащат занятия). Всъщност, във Финландия започват да практикуват и обучение на децата в училище на пълноценен кратковременен сън, благодарение на което в бъдеще работниците в тези фирми, компании и предприятия вече няма да имат нужда да бъдат обучавани в релаксация.         С една дума, по-рано се смяташе (а и в момента се смята в повечето страни по света), че сънят по време на работа е признак за мързел, незаинтересованост от резултатите на работата. Но в действителност, както вече бе доказано от учените, кратковременният дневен сън помага за прилив на нови сили, при което похабените за дрямката няколко минути се отплащат с истински взрив на производителността на труда и невиждана резултатност на всичките усилия на служителите.   Но в този случай, подчертават специалистите, е необходимо да се има предвид, че всеки човек има нужда от различно определено количество минути, за да си почине максимално и да стане бодър и работоспособен. Преспиването в този случай води до това, че човекът се събужда съвършено разбит и вече неспособен на каквато и да е работа, особено умствена. Затова ръководството на търговските фирми в Хелзинки не пести пари не само за дневен сън на своите служители, но и за обучение как правилно трябва да се почива.  Превод и редакция: БЛИЦ  ", "date": "2018.10.07", "title": "Мечтата се сбъдна - спиш и ти плащат! Платен дневен сън вече се практикува във Финландия"}
{"url": "https://www.blitz.bg/zdrave/zdravni-novini/vnimanie-moderna-dieta-za-otslabvane-ssipva-psikhikata-na-tiyneydzhrite_news630676.html", "text": "Има диета, която се смята за една от най-здравословните, но изследователи от САЩ посочиха несъответствието на това становище. Диетолози  са подготвили обширна научна работа по тази тема, резултатите от които са публикувани на страниците на местните издания със здравна насоченост.   ", "date": "2018.10.07", "title": "Внимание! Модерна диета за отслабване съсипва психиката на тийнейджърите"}
{"url": "https://www.blitz.bg/obshtestvo/avtomele-kray-letishche-sofiya-snimki_news631492.html", "text": "Катастрофа на кръстовището пред \"Терминал 1\" на Летище София затруднява движението, съобщава Нова телевизия.              При удара няма сериозно пострадали хора. На мястото има екип на пътна полиция. Ако ще пътувате към \"Терминал 1\", предвидете поне 10 минути повече, за да стигнете навреме.", "date": "2018.10.07", "title": "Автомеле край Летище София (СНИМКИ)"}
{"url": "https://www.blitz.bg/intsidenti/obyavikha-prichinata-za-smrtta-na-babata-trgnala-na-lekar-i-padnala-v-reka-leva_news631495.html", "text": "Готови са резултатите от аутопсията на възрастната жена, която бе открита мъртва онзи ден в коритото на река Лева край Враца, съобщава BulNews.bg. Патоанатомите от МБАЛ „Христо Ботев“ са установили, че тя е починала на място заради политравма, несъвместима с живота.     По данни от близките на загиналата 84-годишна жена, тя била тръгнала от врачанския квартал Бистрец към болницата за преглед на счупената й ръка. Мистерия остава обаче защо бабата е отишла в противоположна посока и какво е правила в района на прохода Вратцата.     Припомняме, че в четвъртък англоговорящи туристи откриха труп на човек на камъните край река Лева и веднага подали сигнал на спешния тел. 112. По неофициална информация тя е паднала от около 5 метра, която е височината на пътя, който води към близкото село Згориград и към пещерата Леденика. В момента там тече основен ремонт и предпазните перила между него и реката са премахнати.     По случая има образувано досъдебно производство.    ", "date": "2018.10.07", "title": "Обявиха причината за смъртта на бабата, тръгнала на лекар и паднала в река Лева"}
{"url": "https://www.blitz.bg/svyat/koi-sa-znamenitostite-s-nay-opasni-bolesti-tezi-8-kholivudski-zvezdi-imat-zdravoslovni-problemi-ot-godini_news631462.html", "text": "Наричат ги звезди и много хора мислят, че имат перфектен живот. Поне това личи от кориците на списанията и предаванията по телевизията. Но извън камерите и светлината на прожекторите те са хора като нас и се сблъскват със същите проблеми.Болестите не питат дали си известен или не, те просто покосяват организма.  Ким Кардашиан, Бела Хадид и Селена Гомес са част от звездите, които имат различни здравословни проблеми и говорят открито за тях в социалните мрежи.", "date": "2018.10.07", "title": "Кои са знаменитостите с най-опасни болести? Тези 8 холивудски звезди имат здравословни проблеми от години"}
{"url": "https://www.blitz.bg/obshtestvo/nelep-intsident-v-petrich-prati-2-detsa-v-bolnitsa_news631482.html", "text": "Паркиран автомобил потегли и блъсна две 15-годишни момичета в град Петрич.  Сигналът за инцидента е подаден към 18.30 ч. снощи от района на бившето предприятие ДИП в града. Паркиран на наклон автомобил е потеглил, най-вероятно не е била дръпната ръчната спирачка, след което блъска две 15- годишни момичета. Едното е с политравма, а второто с контузия в областта на таза, пише БГНЕС.  И двете са настанени в болница, инцидентът се изяснява от служителите на полицията в Петрич. ", "date": "2018.10.07", "title": "Нелеп инцидент в Петрич прати 2 деца в болница"}
{"url": "https://www.blitz.bg/layfstayl/skorost/vizhte-i-pochuvstvayte-kak-nay-noviyat-mercedes-amg-g63-nabira-do-250-kmch-snimkivideo_news631439.html", "text": "Mercedes-AMG G63 2019 на хартия е много бърз. Сега новият джип бе проверен в реални условия. От Automann-TV решиха да тестват до краен предел Мерцедес G63 И същевременно да проверят динамиката му.   ", "date": "2018.10.07", "title": "Вижте и почувствайте как най-новият Mercedes-AMG G63 набира до 250 км/ч (СНИМКИ/ВИДЕО)"}
{"url": "https://www.blitz.bg/obshtestvo/stolitsa/izvnredno-i-prvo-v-blits-neshcho-se-sluchva-na-ozhiveno-stolichno-krstovishche-gmzhi-ot-politsiya_news631494.html", "text": "Нещо е станало на кръстовището на столичния бул. \"Ботевградско шосе\" и ул. \"Летоструй\". На мястото е почерняло от полиция. Това алармира пред БЛИЦ очевидец на инцидента.   По думите на читателя ни причина за суматохата е катастрофа с лек автомобил БМВ. Колата, по непотвърдена информация е участвала в гонка с полицията. Именно заради преследването се е достигнало до катастрофа. След Инцидента е проехтяла и стрелба.  Все още не е ясно дали има пострадали и какво точно се е случило.  На място има и линейка.  От пресцентъра на МВР потвърдиха пред БЛИЦ, че в момента тече на мястото полицейска операция, но отказаха да дадат за момента повече информация.  ", "date": "2018.10.07", "title": "Извънредно и първо в БЛИЦ! Нещо се случва на оживено столично кръстовище, гъмжи от полиция"}
{"url": "https://www.blitz.bg/lyubopitno/grozni-pobelya-ot-bulki-200-dvoyki-se-brakuvakha-zaedno-snimkivideo_news631478.html", "text": "200 двойки младоженци се венчаха заедно заради празник на чеченската столица Грозни. Градът навършва 200 години и юбилеят се отбелязва с откриването на нови паркове, концерти и дори масови сватби. Управата на руската република иска тържествата да подчертават самобитната кавказка култура.     Масовата сватба беше проведена по местните традиции, според които младоженецът празнува отделно със свои приятели, докато булката не бъде доведена от неговите роднини. Жените, които се венчават носят цветя, както и традиционна местна дамаджана, която през годините е добила модерен вид.     В рамките на тържествата се очакват и други събития, като спортни състезания и откриването на нов булевард.               ", "date": "2018.10.07", "title": "Грозни побеля от булки! 200 двойки се бракуваха заедно (СНИМКИ/ВИДЕО)"}
{"url": "https://www.blitz.bg/layfstayl/za-damite/dlgokosata-mayka-aleks-edva-ne-ubi-10-mesechnoto-si-bebe-zaradi-neshcho-ot-koeto-nikoy-roditel-ne-e-predpazen-snimki_news631150.html", "text": "26-годишната майка Алекс Уптон за малко не уби 10-месечния й син Ездра. Той е втора рожба в семейството на британката и 29-годишният й съпруг Бен.    „Всичко стана за около 12-14 часа. Бе наистина ужасяващо. Аз съм виновна, аз за малко не го убих, за малко не го направи инвалид“, ридае Алекс, докато разказва за случилото се с бебето й. Майката реши да сподели кошмарната история, за да могат всички родители да имат едно на ум и никога да не допускат това фатално недоглеждане, което тя е направила. „Всяка майка може да убие бебчето си без да иска и без дори да подозира. Затова моля ви, внимавайте“, призовава Алекс.", "date": "2018.10.07", "title": "Дългокосата майка Алекс едва не уби 10-месечното си бебе заради нещо, от което никой родител не е предпазен (СНИМКИ)"}
{"url": "https://www.blitz.bg/svyat/vnimanie-shofori-tova-u-nas-se-sluchva-vseki-den-no-v-rumniya-shche-ostanete-bez-knizhka-ako-go-napravite_news631496.html", "text": "Преминаване на червен сигнал на светофара, непозволено изпреварване, отнемане на предимство, както и пресичане на непрекъсната осева линия или превишена скорост, са достатъчно основание на властите да отнемат книжка, пише \"Дарик\".  Нови глоби за шофьорите предвиждат и гръцките власти. Забраната е да се шофира с джапанки. Промяната предвижда 50 евро глоба и отнемане на книжа за един месец. Причината за изискването да не се кара с чехли и всякакъв вид отворени обувки е рискът шофьорът да не може да реагира при нужда от бърза маневра.     Затвор заплашва родните шофьори, ако се движат висока скорост в градовете, позволят си да водят МПС-то си без необходимата категория или имат над 2 промила алкохол.     В затвора ще отиде всеки, които превиши скоростта в населено място с над 70 км/ч, ако в зона със забавено движение, превишението е с над 50 км/ч, както и в зона 30 при превишаване с над 60 км/ч. На топло ще бъдат и водачите, които забравят да включат светлините в нощта. ", "date": "2018.10.07", "title": "Внимание, шофьори! Това у нас се случва всеки ден, но в Румъния ще останете без книжка, ако го направите"}
{"url": "https://www.blitz.bg/layfstayl/za-damite/megan-markl-se-okaza-golyama-kradla-nabelyazanata-ot-neya-e-ivanka-trmp-snimki_news631421.html", "text": "Милиони жени по света са запенени от Меган Маркъл. Всички определят херцогинята на Съсекс като моден идол. Оказа се обаче, че бившата холивудска актриса е голяма крадла.   Поне що се касае за модната й визия и облеклата, които избира. Меган редовно краде не от коя и да е било жена, а от Иванка Тръмп – дъщерята на американския президент Доналд Тръмп.", "date": "2018.10.07", "title": "Меган Маркъл се оказа голяма крадла! Набелязаната от нея е… Иванка Тръмп (СНИМКИ)"}
{"url": "https://www.blitz.bg/svyat/neochakvan-obrat-ss-samorazrushilata-se-kartina-na-banksi-video_news631500.html", "text": "Работата на британския стрийт художник Банкси \"Момиче с балон\", която след продажбата й на търг се саморазруши, може да се окаже двойно по-скъпа от продажната, след нарязването й на лентички.  Агенцията цитира мнението на Джоуи Сайър, специалист по продажби на произведения на изкуството от компанията \"Май арт брокер\". В събота творбата на Банкси бе продадена от аукционната къща \"Сотбис\" за 1,04 млн. долара.        Веднага след удара на чукчето обаче, скритото устройство за унищожавана не документи под рамката на картината започна да я нарязва на лентички по команда на автора.  По мнение на експерта купувачът на \"Момиче с балон\" може да се окаже щастливец, тъй като стойността на увредената по този начин творба може само да расте. \"Отделеното внимание на лота от страна на медиите и неговото саморазрушаване могат да вдигнат двойно цената му\", твърди Джоуи Сайър.  ", "date": "2018.10.07", "title": "Неочакван обрат със саморазрушилата се картина на Банкси (ВИДЕО)"}
{"url": "https://www.blitz.bg/svyat/pompeo-otide-pri-kim-chen-un-i-otseche-sreshchata-e-snimka_news631504.html", "text": "Държавният секретар на САЩ Майк Помпейо съобщи в Twitter, че се е срещнал със севернокорейския лидер Ким Чен Ун при посещението си днес в Пхенян, чиято цел бе да се преодолее застоя в ядрените преговори между двете страни, предаде Ройтерс.  Американски представител заяви, че днешното посещение на държавния секретар Майк Помпейо в Северна Корея е било \"по-добро от последния път\", но са нужни по-нататъшни усилия, предаде Ройтерс.  Малко след като пристигна в Сеул след визитата в Северна Корея, Помпейо качи в Twitter снимка, на която са двамата с Ким, и написа: \"Имах добро пътуване до Пхенян за среща с председателя Ким. Ние продължаваме да реализираме напредък по споразуменията, постигнати на срещата на върха в Сингапур. Благодаря за гостоприемството, оказано на мен и моя екип от Държавния департамент\".  Помпейо пристигна в севернокорейската столица от Токио, където вчера се срещна с премиера на Япония Шиндзо Абе и с външния министър Таро Коно.  В Сеул, държавният секретар ще информира за разговорите си в Пхенян президента на Южна Корея Мун Дже Ин и министърката на външните работи Кан Кьон Уа, а утре ще замине за Пекин за срещи с китайски официални лица.      ", "date": "2018.10.07", "title": "Помпео отиде при Ким Чен Ун и отсече: Срещата е... (СНИМКА)"}
{"url": "https://www.blitz.bg/layfstayl/skorost/eto-kakv-shche-e-interiort-na-nay-noviya-i-dostpen-krosouvr-na-volkswagen-video_news631434.html", "text": "Компанията Volkswagen вече анонсира датата на премиерата на най-новия си компактен кросоувър T-Cross, който трябва да стане най-достъпният SUV модел на немската марка. След съобщението последва видеотийзър, в който VW разкрива дизайна на интериора и функционалността на своя автомобил.   ", "date": "2018.10.07", "title": "Ето какъв ще е интериорът на най-новия и достъпен кросоувър на Volkswagen (ВИДЕО)"}
{"url": "https://www.blitz.bg/intsidenti/ogromen-pozhar-vrluva-v-portugaliya-ima-raneni-snimki_news631513.html", "text": "Над 700 пожарникари и полицаи бяха мобилизирани в битката с огромен горски пожар, пламнал в планински регион в непосредствена близост до столицата Лисабон, съобщава АФП, цитирана от БНТ.   Стихията, която до момента е ранила 18 души, включително 9 огнеборци, избухнала през нощта в събота в националния парк „Синтра Каскаис“. Пламъците се разгарят допълнително от ветровитото време в района. Пожарът се разраства на два фронта и властите взеха решение да евакуират като предпазна мярка 47 души от къмпинг в района.  Разположеният в непосредствена близост до националния парк град Синтра е включен през 1995 година в списъка на ЮНЕСКО за световното културно наследство заради уникалната смесица на природа и постройки, някои датиращи от най-ранната история на Португалия. ", "date": "2018.10.07", "title": "Огромен пожар върлува в Португалия, има ранени (СНИМКИ)"}
{"url": "https://www.blitz.bg/intsidenti/katastrofi/meletata-v-plovdiv-nyamat-kray-snimka_news631515.html", "text": "Поредно меле стана този следобед в Пловдив. Джип натресе лек автомобил „Пежо” в квартал „Кючук Париж”. Инцидентът е станал преди няколко минути на кръстовището.   Все още се очакват полицейски екипи да пристигнат на място. По информация на БЛИЦ няма тежко пострадали. По колите са нанесени сериозни материални щети.  Катастрофата е станала, докато джипът правел ляв завой и връхлетял върху колата. Кристина ИВАНОВА, БЛИЦ    ", "date": "2018.10.07", "title": "Мелетата в Пловдив нямат край! (СНИМКА)"}
{"url": "https://www.blitz.bg/obshtestvo/regioni/golyama-tragediya-kray-balchik-bashcha-i-sin-izlyazokha-s-lodka-v-moreto-no_news631524.html", "text": "Рибар от Балчик се е удавил в морето. Инцидентът е станал тази сутрин край местността \"Тузлата\".   Висока вълна е обърнала лодката, в която 50-годишният мъж е бил заедно със сина си, разказаха от местната рибарска общност.  Двамата мъже излезли в морето да извадят мрежите с улов, когато плавателният съд се обърнал. По-младият мъж е оцелял.     ", "date": "2018.10.07", "title": "Голяма трагедия край Балчик! Баща и син излязоха с лодка в морето, но..."}
{"url": "https://www.blitz.bg/intsidenti/katastrofi/zversko-verizhno-mele-kray-trnovo-lineyki-i-politsiya-letyat-km-myastoto_news631534.html", "text": "Верижна катастрофа е станала преди минути на пътя Велико Търново-София, малко след Ново село, съобщават от полицията в старата столица. Към мястото на инцидента пътуват екипи на Спешна помощ и полицията.   Движението в участъка се регулира от служители на \"Пътна полиция\". Препоръчва се шофьорите, пътуващи по това направление, да преминават оттам с повишено внимание.    ", "date": "2018.10.07", "title": "Зверско верижно меле край Търново, линейки и полиция летят към мястото"}
{"url": "https://www.blitz.bg/svyat/ucheni-s-neochakvano-otkritie-za-mlechniya-pt_news631507.html", "text": "Астрономи от Лайденския университет в Холандия откриха близо до Млечния път звезди, които вероятно са се формирали в друга галактика. Информацията публикува тематичното списание Monthly Notices of the Royal Astronomical Society.     Учените потърсили бързо движещи се обекти сред 7 млн. звезди. За целта анализирали получените с космическия телескоп \"Гая\" данни за местоположението, паралакса, движението и лъчевата скорост на звездите. Това позволило да се определи общото разпределение на скоростта за всички светила.  Били идентифицирани звезди, чиято скорост е достатъчно голяма, за да може гравитацията на Млечния път да бъде преодоляна с 50-процентна вероятност.  След тази селекция учените открили 20 звезди, които могат да преодолеят гравитацията на нашата галактика с 80-процентна вероятност. Преценката на орбитите им показала, че сред тях няма звезди, които се движат със свръхголяма скорост и биха могли да стигнат до центъра на Млечния път.  Били констатирано, че 7 от 20-те звезди се движат встрани от галактичния диск. Траекториите на останалите 13 обекта са встрани от галактиката, включително орбитите на двете най-бързи звезди, които се движат със скорост 700 км/сек.  По мнението на учените тези светила принадлежат към популация извънгалактични звезди и може да са \"долетели\" от далечни галактики. ", "date": "2018.10.07", "title": "Учени с неочаквано откритие за Млечния път"}
{"url": "https://www.blitz.bg/intsidenti/katastrofi/prvi-kadri-ot-myastoto-na-zverskoto-verizhno-mele-kray-trnovo-ima-postradali_news631542.html", "text": "Четирима души са пострадали при верижната катастрофа, която стана този следобед край великотърновското Ново село.  Те са откарани в болница в старопрестолния град.   По първоначална информация опасност за живота на пострадалите няма, информира Нова телевизия.  По непотвърдени данни автомобил, движещ се в посока Велико Търново, предприел неправилно изпреварване и се ударил челно в пътуваща в насрещното кола. Третият участник в инцидента е шофьор на джип, който успял да избегне удар, но излязъл от пътя. Мъжът е невредим и е разказал за случилото се.  Движението в участъка се регулира от служители на Пътна полиция. Униформените апалират към водачите, пътуващи по това направление, да преминават оттам с повишено внимание.       ", "date": "2018.10.07", "title": "Първи КАДРИ от мястото на зверското верижно меле край Търново, има пострадали"}
{"url": "https://www.blitz.bg/obshtestvo/samo-v-blits-eto-koy-e-sudanetst-mazhdi-napadnal-sprugata-na-volen-siderov-i-kakvi-gi-e-vrshil-v-blgariya-snimki_news631411.html", "text": "Магди Гхандур, агресивният суданец, който нападна съпругата на Волен Сидеров, е бил бивш военен. Това поне става ясно от профила му във Фейсбук.Там той публикува множество снимки, на които е с маскировъчна униформа и въоръжен. Профилът му е пълен и с религиозни, ислямски послания. Прави впечатление, че общува с хора от различни националности, но най-вече от Судан, пътува много, включително и до Германия, където прекарва няколко месеца. За себе си посочва още, че е работил и в Дубай.   Не е ясно по какъв начин идва той в България, но след идването си у нас започва работа в хотел \"Сенс\". През 2016 година напуска и се пренасочва към голяма хотелска верига с разклонения из целия свят. Това става ясно поне от информацията, която е посочил за себе си в профила.   От МВР уточняват, че суданецът е в страната ни не със статут на бежанец, а на обикновен гражданин.  Магди Гхандур бе арестуван, а след това освободен, след като засече с колата си автомобила на Деница Сидерова и после се държа изключително агресивно.      ", "date": "2018.10.07", "title": "Само в БЛИЦ! Ето кой е суданецът Мажди, нападнал съпругата на Волен Сидеров и какви ги е вършил в България (СНИМКИ)"}
{"url": "https://www.blitz.bg/svyat/populyaren-svetoven-lider-leti-ss-spetsialen-samolet-pri-putin-za-chrd_news631512.html", "text": "Владимир Путин навършва днес 66 години. Руският президент възнамерява да отпразнува рождения си ден в тесен кръг на роднини, близки и приятели, съобщи говорителят на Кремъл Дмитрий Песков.     Сред гостите е и бившият италиански премиер Силвио Берлускони. „Пътувам със самолет за рождения ден на моя приятел Владимир Путин. Ще се възползвам от възможността, за да обсъдя всички най-важни международни въпроси“, написа Берлускони в профила си във Фейсбук.     Миналата година той беше на рождения ден на руския лидер в Сочи и му подари спално бельо. През 2016-та Путин прекара рождения си ден на ледената пързалка, където вкара седем гола в мач от нощната хокейна лига.     Преди време руският лидер разказа, че е отпразнувал един от рождените си дни в компанията на китайския лидер Си Цзинпни. „Изпихме по чаша водка и нарязахме някакъв колбас“, сподели Путин.     Той вече получи поздравления за празника от лидерите на Армения, Азербайджан, Беларус, Узбекистан, Киргизстан, Таджикистан, Сърбия, както и от израелския премиер Бенямин Нетаняху.    ", "date": "2018.10.07", "title": "Популярен световен лидер лети със специален самолет при Путин за ЧРД"}
{"url": "https://www.blitz.bg/zdrave/tezi-dve-khrani-namalyavat-riska-ot-insult-s-35_news631447.html", "text": "Революционни резултати били получени в наскоро проведено голямо международно изследване. То продължило 7 години, като учените анализирали данните за начина на хранене и здравето на 135 000 участници от 18 страни.   Резултатите буквално преобърнали представите на диетолозите и нутрициолозите за здравословното хранене. Оказало се, че употребата на голямо количество от две храни смятани за опасни, всъщност понижав риска от смъртност!   ", "date": "2018.10.07", "title": "Тези две храни намаляват риска от инсулт с 35%"}
{"url": "https://www.blitz.bg/zdrave/meditsinskiyat-astrolog-aneta-nikolova-posochi-koga-tryabva-da-se-izbyagvat-operatsiite_news631453.html", "text": "Медицинската астрология помага да се прогнозира развитието на дадено заболяване. Особено полезна е по отношение на хирургичните интервенции. Това обясни в интервю за “ Анета Николова - магистър психолог и астролог.     ", "date": "2018.10.07", "title": "Медицинският астролог Анета Николова посочи кога трябва да се избягват операциите"}
{"url": "https://www.blitz.bg/layfstayl/ptuvane/vsichki-obichat-egipet-no-znaete-li-kakvo-tryabva-da-nosite-tam-beztsenni-sveti-na-nyakolko-blgarski-turisti_news631284.html", "text": "Представете си Егихет, Хургада, пирамидите, пътешествието, за което се готвите от месеци. И все пак нещо може да помрачи преживяванията ви.    Няколко българи описват какво може да ви е полезно, ако сте решили да пътувате именно в тази дестинация.  На първо място е нещо, което сигурно ще ви хрумне, но все пак - носете си долари. Не много, но такива по един долар. \"Бихте се учудили, никой не ни каза, но точно тези еднодоларови банкноти се оказа най-ценното, навсякъде ни ги искаха\", разказва българин, преживял екскурзия в Египет.  Ето и какво още съветват български туристи, пътували до Египет и Хургада, едно от най-посещаваните места. Например - как да си обмените парите или къде да отидете.", "date": "2018.10.07", "title": "Всички обичат Египет, но знаете ли какво трябва да носите там? Безценни съвети на няколко български туристи"}
{"url": "https://www.blitz.bg/layfstayl/za-damite/manikyur-rapuntsel-vtreshchi-vsichki-snimkivideo_news631419.html", "text": "Много дами, че и мъже, останаха шокирани от новата модна тенденция в маникюра. Многзина го описват като нокти „Рапунцел”.   Всички се питат защо модните салони изобщо го правят и най-вече от какъв зор жените се съгласяват ноктите им да изгледат така. Причината е, че сега минакюристките започнаха да слагат коса на ноктите.", "date": "2018.10.07", "title": "Маникюр „Рапунцел” втрещи всички (СНИМКИ/ВИДЕО)"}
{"url": "https://www.blitz.bg/obshtestvo/sinoptitsite-obyavikha-kakvo-vreme-ni-chaka-idnata-sedmitsa-i-shche-se-sbdne-li-mechtata-za-tsigansko-lyato-ili-e-vreme-da-zznem-tablitsa_news631508.html", "text": "В понеделник ще е предимно слънчево време. На отделни места в низините и по Черноморието видимостта ще е намалена. Ще духа слаб до умерен североизточен вятър. Минималните температури ще са от 4 до 9 градуса, а максималните - между 20 и 25 градуса.  Атмосферното налягане ще е близко до средното на месеца и ще остане без съществена промяна.  В планините ще е предимно слънчево. Ще духа до умерен вятър от север-североизток. Максималната температура на височина 1200 м ще е около 17 градуса, на 2000 м - около 11 градуса.  По Черноморието ще преобладава слънчево време, преди обяд на отделни места видимостта ще е намалена. Ще духа до умерен североизточен вятър. Максималните температури ще са между 19 и 22 градуса. Вълнението на морето ще е 2-3 бала. Температурата на морската вода ще е 20-21 градуса.  Във вторник и в сряда над по-голямата част от страната ще бъде слънчево. Сутринта на места в източните райони и покрай Дунава ще има условия за ниска облачност или за мъгла.  В западната половина от страната ще духа слаб източен вятър, в източната - слаб до умерен, от север-североизток. Преобладаващите минимални температури ще са между 4 и 9 градуса, а дневните - предимно между 19 и 24 градуса.        ", "date": "2018.10.07", "title": "Синоптиците обявиха какво време ни чака идната седмица и ще се сбъдне ли мечтата за циганско лято, или е време да зъзнем (ТАБЛИЦА)"}
{"url": "https://www.blitz.bg/svyat/neveroyatno-no-fakt-ot-seme-v-stomakha-na-trup-iznikna-drvo-i-pomogna-za-razkrivaneto-na-ubiystvo-v-kipr_news631037.html", "text": "Необичайна история предизвика много коментари в Интернет: семето на смокиня в стомаха на един мъртъв човек поникна в дърво, което по-късно помогна на властите да намерят труп, лежал почти 40 години в пещера в Кипър.  Ахмет Хергюн (кипърски турчин) изчезнал през 1974 г. Семейството му не можело да намери никакви следи от изчезването. През 2011 г. изследователите откриха невероятен феномен. Смокиново дърво поникнало в планините.  Историята е прекалено красива, но според професора по почвознание Й. Нолър всичко е логически обяснително:  \"Семената могат да покълнат в мъртви животни, така че можете да си представите, че могат да израснат и от човек. Животните често се хранят с плодни растения, така че оставят несмилаеми семена на земята заедно с екскрементите. Дори семена в джоба на мъртвец могат да събират хранителни вещества от разлагащо се тяло - обяснява Ноллер.  Изследователят открил една смокиня в пещерата и след като изучил любопитното разположение на дървото, той забелязал разложените останки на жертвата. Археолозите започнали да изследват територията и открили, че в пещерата има три скелета, включително и този на Ахмет Хергюн. Навремето кипърски гърци хвърлили динамит в пещерата, експлозията направила дупка, през която проникнала слънчева светлина, след което смокинята покълнала в човешкия стомах и останалите можели да бъдат намерени.  \"Тази история е невероятна, тъй като нейното откритие няколко десетилетия по-късно е свързано с живота, който възниква след смъртта. Такива истории са вдъхновяващи \", коментираха от Кипърският комитет за безследно изчезнали. Превод: БЛИЦ  ", "date": "2018.10.07", "title": "Невероятно, но факт: От семе в стомаха на труп изникна дърво и помогна за разкриването на убийство в Кипър"}
{"url": "https://www.blitz.bg/svyat/pratikha-zhena-zad-reshetkite-zashchoto-e-proveryavala-telefona-na-mzha-si_news631454.html", "text": "Съд в Саудитска Арабия прати жена в затвор за това, че е прегледала телефона на съпруга си без неговото знание, информира DailyMail, цитиран от profit.bg. Съпругът подал оплакване срещу нея, обвинявайки я в нарушаване на личното му пространство.Съдът в Рас ал-Хайма осъжда жената на три месеца зад решетките.  В изказването си пред съдебните заседатели мъжът заявява, че жена му е копирала цялата информация от телефона му на друго устройство, за да може по-късно да я прегледа. Това се случило, докато той спял.  Според съда, жената заслужава да лежи в затвора, тъй като никой не ѝ е давал разрешение да ползва телефона на половинката й. Според закона в страната, дори женените двойки не могат да проверяват телефоните си, макар и да имат съмнения за изневяра.  Жената обаче посочва, че мъжът й е предоставил паролата за телефона му и е позволил неговото изплолзване, тъй като и преди тя го е хващала в изневери с други жени. Част от хората в страната застават зад осъдената, коментирайки: „Ако тя нямаше подозрения относно действията на мъжа си, защо да го прави? Него не го ли е срам, че праща жена си в затвора?\" В Саудитска Арабия новият закон за киберсигурността е един от най-строгите в света, особено когато става дума за защита на личните данни. Осъдените за онлайн престъпления могат да лежат и до 25 години.", "date": "2018.10.07", "title": "Пратиха жена зад решетките, защото е проверявала телефона на мъжа си"}
{"url": "https://www.blitz.bg/svyat/times-s-razkritie-ruski-trolove-opitvat-da-manipulirat-britanskite-tiyneydzhri_news631452.html", "text": "Кремъл се опитва да насажда дългосрочно разделение в западните общества чрез манипулиране на подрастващите. Руските тролове са взели на прицел британските тийнейджъри, като са използвали теми, които вълнуват младежите, съобщава в. Times. Вестникът цитира изследване на учени от университета \"Клемсън\" в Южна Каролина, при което са анализирани около 3 милиона съобщения в социалните мрежи, предимно туитове. Изследвани са 2848 акаунта в Twitter, управлявани от базираната в Санкт Петербург Агенция за интернет изследвания, свързана с Кремъл. Тя придоби известност като \"руската фабрика за тролове\".Троловете са привличали вниманието на тийнейджърите, като експлоатирали важни за тях теми. Манипулаторите често са се позиционирали като фенове на Хари Потър или на различни знаменитости. Привличайки вниманието на младежите с безобидни наглед теми, те са се опитвали да създават объркване и да насаждат удобни за Москва позиции по значими сфери от обществения и политическия живот.  Посочва се, че хиляди британски тийнейджъри са били обхванати от канал в YouTube, финансиран от Кремъл, който е разпространявал дезинформация по случая Скрипал. Анализите показват, че руските тролове са опитвали да провокират паника след терористичните атаки в Лондон и да насаждат дезинформация по теми като Брекзит и референдума за независимост в Шотландия. \"Това, което те правят, е политическа война в промишлени мащаби и тя е насочена срещу цялата западна демокрация\", посочва Дарън Линвилът от университета \"Клемсън\", като допълва, че тази война е добре финансирана. Изследователите са установили, че спонсорираната от Кремъл \"фабрика за тролове\" е опитвала да провокира паника по теми, засягащи пряко живота и здравето на хората чрез фалшиви новини за хранителни продукти или за водата, която пие населението. Руски акаунти са публикували множество съобщения с неоснователни твърдения, че генно модифицираните продукти предизвикват аутизъм. Темата е активирана от над 100 хиляди акаунта, като особено дейни са били 10 от тях, идентифицирани като ботове. Въпросните 10 са генерирали 7.5% от всички туитове, свързани с дискусията за ГМО. Стотици публикации срещу ГМО са тиражирани от петербургската агенция, която стоеше в центъра на руската дезинформационна атака по време на президентските избори в САЩ през 2016 г. Агенцията и нейният собственик Евгений Пригожин - бизнесмен, близък до руския президент Владимир Путин, попаднаха под ударите на американските санкции през март тази година. Новите санкции засягат 18 други лица и още две компании, свързани с Пригожин. В изследването се посочва още, че десетки акаунти са разпалвали страхове по отношение на глифосата - хербицид срещу плевели, който също е намесен при внушенията за ГМО и аутизма. При това \"откритието\" за връзката със заболяването се приписва на учен от Масачузетския технологичен институт. В друг туит се твърди, че съдържащо се във водата съединение предизвиква рак. Според Times, с разпалването на истерия срещу ГМО Кремъл цели да засили разногласията между ЕС, където има значителна съпротива срещу генно модифицираните организми, и САЩ, където те имат широко приложение. Дезинформацията, насочена срещу ГМО, цели дискредитиране на общопризнатата наука, коментира изследователката на дезинформацията Рене ди Реста. \"Подкопаването на доверието към здравеопазването, научните експерти и изследователските институции е път към дестабилизация на обществото\", подчертава тя.", "date": "2018.10.07", "title": "Times с разкритие: Руски тролове опитват да манипулират британските тийнейджъри"}
{"url": "https://www.blitz.bg/svyat/the-sunday-times-london-e-gotov-da-izvrshi-kiberataka-sreshchu-rusiya-v-sluchay-che_news631457.html", "text": "Лондон е готов да извърши кибератака срещу Русия в случай на враждебни действия от руска страна, пише в неделното издание на британския вестник The Times. Британското военно командване е готово да извърши кибернетична атака срещу Москва и да остави руската столица без електричество в случай на руско нападение срещу една от западните държави, предава Фокус.За това съобщи неназован източник в службите за сигурност на кралството за вестника. Според него в ситуация, в която Великобритания няма обичайните отбранителни ресурси, за да се противопостави на \"агресията в Кремъл\", британските служби са \"обещали да активират офанзивен киберпространствен потенциал, включително възможността да изключат електричеството в Кремъл\".  Подобен сценарий ще даде на Обединеното кралство повече възможности за действие, при условие че \"ако [руският президент] Владимир Путин поръча руски войски \" да анексират пет от малките острови, принадлежащи на Естония \", за да провери колко сериозен е ангажиментът на НАТО да спази член 5 от своя от статут (който гласи, че въоръжена атака срещу една страна от блока се смята за атака срещу целия блок) или \" нахлуе в Либия, за да получи контрол над петролните запаси провокира нова миграционна криза в Европа \"или\" използва въоръжени милиции, за да извършват нападения срещу британските войски или заплашват новите британски самолетоносачи.  \" Вестникът съобщава също така, че този уикенд в Оман 5 500 британски войници ще участват в най-големите военни учения през последното десетилетие, подобрявайки тяхната \"готовност за всякакви конфронтации с руски танкове или звена за провеждане на хибридна война\".  Тези учения струват 100 млн. паунда (130 млн. долара). В тях участват 200 бронирани превозни средства, шест военни кораба и осем самолета Тайфун. Москва постоянно отхвърля твърденията на западните политици за подготвянето на руско военно присъствие в други региони и за всички действия, които се предполагат, че са насочени към нарушаване на международния ред, пише изданието. ", "date": "2018.10.07", "title": "Тhe Sunday Times: Лондон е готов да извърши кибератака срещу Русия в случай, че..."}
{"url": "https://www.blitz.bg/svyat/tragediyata-v-khaiti-e-golyama-moshchnoto-zemetresenie-e-ubilo-11-dushi-snimki_news631475.html", "text": "Най-малко 11 души са загинали при земетресението в карибската държава Хаити, съобщи говорител на правителството, цитиран от Франс прес.   Епицентърът на труса с магнитуд 5,9 бе на 19 км северозападно от град Пор дьо Пе на 11,7 км дълбочина по данни на Геофизичния институт на САЩ. Според медийни информации в няколко града има срутени или сериозно пострадали сгради. Страната бе ударена от земетресение с магнитуд 7 през 2010 г., в което загинаха над 220 000 души.     ", "date": "2018.10.07", "title": "Трагедията в Хаити е голяма! Мощното земетресение е убило 11 души (СНИМКИ)"}
{"url": "https://www.blitz.bg/svyat/v-yaponiya-zatvorikha-nay-golemiya-riben-pazar-v-sveta_news631469.html", "text": "В Токио беше затворен прочутият пазар \"Цукиджи\" - най-голямото в света тържище за риба и морски продукти, съобщи АВС.​​​​​​​ Заради олимпийските игри през 2020 г., чийто домакин е Япония, се налага пазарът да бъде преместен на друго място. Градските власти планират на неговото място да бъде построен паркинг.В края на септември \"Цукиджи\" беше затворен за туристи, а на 6 октомври там бяга сключени последните сделки на едро. Освен място за търговия, той беше сред най-популярните туристически атракции в японската столица.  Легендарният пазар, на който работят няколко хиляди търговци, просъществува в оригиналния си вид 83 години. Много от търговците са недоволни от преместването, макар че новото място е недалеч от сегашната локация. Там преди се е намирала газова компания и те се опасяват, че почвата е замърсена с токсични химикали, което може да попречи на работата им.", "date": "2018.10.07", "title": "В Япония затвориха най-големия рибен пазар в света"}
{"url": "https://www.blitz.bg/svyat/mayk-pompeyo-pristigna-v-severna-koreya-za-sreshcha-s-kim-chen-un_news631473.html", "text": "Държавният секретар на САЩ Майк Помпейо пристигна тази сутрин в Пхенян и ще се срещне със севернокорейския лидер Ким Чен-ун, за да обсъди денуклеаризацията на Корейския полуостров и установяването на мир, съобщи агенция Йонхап.Помпейо пристигна в севернокорейската столица от Токио, където вчера се срещна с премиера на Япония Шиндзо Абе и с външния министър Таро Коно.     По-късно днес държавният секретар ще замине за Сеул, за да информира за разговорите си в Пхенян президента на Южна Корея Мун Дже-ин и министъра на външните работи Кан Кьон-уа, а утре ще замине за Пекин за срещи с китайски официални лица.  ", "date": "2018.10.07", "title": "Майк Помпейо пристигна в Северна Корея за среща с Ким Чен-ун"}
{"url": "https://www.blitz.bg/layfstayl/za-damite/kiyra-naytli-popilya-keyt-midltn-s-gnevno-pismo-az-krvyakh-i-byakh-pokrita-s-izprazhneniya-a-ti-se-skriy-i-ne-se-pokazvay-sled_news631416.html", "text": "Холивудската актриса Кийра Найтли написа супер гневно писмо на Кейт Мидълтън. Подов за гнева й бе визията на съпругата на британския принц Уилям. Възмутителните си думи към Херцогинята Кийра сподели в писмо, което е написано като обръщение към детето на актрисата – 3-годишната Еди, и намира място в книгата на писателката Скарлет Къртис „Феминистите не носят розово (и други лъжи)“.   Писмото на Найтли е озаглавено „По-слабият пол“ и в него тя сравнява своя вид и преживяване след раждането с поведението на херцогинята. ", "date": "2018.10.07", "title": "Кийра Найтли попиля Кейт Мидълтън с гневно писмо: Аз кървях и бях покрита с изпражнения, а ти се скрий и не се показвай след…"}
{"url": "https://www.blitz.bg/layfstayl/khoroskop/khoroskop-7-oktomvri-golemi-nepriyatnosti-chakat-2-zodii_news631446.html", "text": "Овен   Този ден ще бъде свързан с приятни приятелски срещи, почивка и добра компания. Навсякъде ще бъдете желан гост, тъй като сте весели и носите със себе си добро настроение. Може да изберете подаръци за близките си, но ще Ви е трудно да разберете, на кого какво ще се хареса. Благоприятният емоционален фон не само ще Ви осигури душевен комфорт, но и ще Ви помага да намирате общ език с хората, които Ви заобикалят. Денят е свързан с урегулиране на важни за Вас отношения, но за да постигнете това, ще се наложи да положите сериозни усилия.  Телец  Този ден ще бъде свързан с приятни приятелски срещи, почивка и добра компания. Навсякъде ще бъдете желан гост, тъй като сте весели и носите със себе си добро настроение. Може да изберете подаръци за близките си, но ще Ви е трудно да разберете, на кого какво ще се хареса. Благоприятният емоционален фон не само ще Ви осигури душевен комфорт, но и ще Ви помага да намирате общ език с хората, които Ви заобикалят. Денят е свързан с урегулиране на важни за Вас отношения, но за да постигнете това, ще се наложи да положите сериозни усилия.  Близнаци  Замисляте да отидете някъде? С компания? Какво пък, сега е най-подходящото време да започнете да си правите планове! Настроени сте да се съсредоточите върху отношенията със своя партньор и да действате неспирно, за да можете и двамата да се чувствате чудесно. Ако и двамата може да си вземете отпуск,вероятно би трябвало да се възползвате от това. Ако нямате тази възможност, възприемайте всичко като отсрочен отпуск и като нещо прекрасно, което ви очаква...     Рак  Изследвайте сега някое непознато място извън дома си. Идете на дълга разходка, разходете се из градските квартали и направете собстевен маршрут на обиколка из района на местния университет . При избора на пътя трябва да се ръководите изключително от собственото си любопитство. Дълбоко вътре у Вас се крие ярко изразена способност да приемате и разбирате иновационните идеи и ако сега се нуждаете от нещо повече от всичко, това е притокът на нова информация. Трябва да направите така, че сърцето Ви да забие лудо, а душата Ви да танцува.     Лъв  Далеч не всяко решение, което вземате, е от първостепенна важност, но има някои много важни работи, които се маскират като съвсем ежедневни неща. Помислете как всяка дреболия може да влияе на Вашето бъдеще. Внимателно обмисляйте всяко свое действие, особено в професионалната сфера и акуратно заобикаляйте всички остри ъгли. Възможно е това да забави придвижването Ви напред, но пък ще бъде много по-безопасно. Дева  Отлично умеете да правите доста неща. С удоволствие може да се занимавате с тенис на маса, картография , колекциониране на показни фрази на чужди езици, умение да разделите цялото на равни части, предсказване на бъдещето въз основа на уроците на миналото. ... Това, в което сте най-добри е, че умеете да поддържате отношения с хората, които не са Ви безразлични, и да използвате за целта най-необичайни и удивителни начини. Везни  Днес на Вашия любим човек няма да се наложи за всичко да Ви напомня няколко пъти. По-скоро Вие ще влезете в ролята на негов органайзер, за да му подсказвате какво трябва да прави след това и какво не трябва да забрави.Важното е да правите това естествено и деликатно, за да не обидите или унижите Вашата половинка. Скорпион  На Скорпионите, които са заети с решаването на важни практически задачи и преодоляване на битови трудности, денят едва дали ще се стори успешен. Претоварването се отразява не само на физическото, но и на емоционалното състояние и кара представителите на знака остро да реагират на съвсем дребни и несъществени неща. Любимият човек ще се отнесе към това с разбиране, но новите познати, като и някои роднини, могат да се окажат неприятно изненадани. Сега не сте достатъчно икономични и можете да похарчите повече пари, отколкото имате възможност да си позволите. През днешния ден не купувайте неща, които са за дългосрочна употреба. Стрелец  Понякога за вас е много лесно да се докопате до същността на някакъв проблем, ако го обсъдите с човек, който Ви е близък по дух. Затова ако сега размишлявате за нещо, свържете се с някого, на когото имате доверие, и започвайте заедно да се оправяте. В какво всъщност се състои Вашия проблем? На какви съставни части може да го разделите? Как най-добре можете да разберете, какво става? И какво може да направите за неговото решаване?  Козирог  Неочаквано известие ще Ви накара да се откажете от своите планове. Старайте се да проявявате мъдрост и издръжливост, като се доверявате на интуицията си, и не се страхувайте, да отстоявате своите интереси. Вашият бизнес-нюх ще бъде оценен по достойнство. Очаквайте предложение да се заемете с нова работа или с неочакван проект. Днес ще успеете да решите важни семейни въпроси, както и да създадете благоприятни условия за по-нататъшно развитие на отношенията, играещи важна роля в живота Ви. Погрижете се, в дома Ви да е приятно и уютно. Дреболиите, нарушаващи битовата Ви хармония, могат силно да Ви дразнят.  Водолей  Най-добре ще бъде днешната романтична среща да проведете на чист въздух. Идеалният вариант за това би било, да поседите на брега на океана, но поради липса на такъв може да се възползвате от всеки наличен водоем, независимо от неговата големина. Риби  Много са вероятни успехи в професионалната дейност, като при това са свързани не само с постигането на някакви реални резултати, колкото с формирането на репутация на „човек, който е способен и знае много неща”. Не е трудно да се досети човек, че точно такива хора имат възможност да се издигнат в кариерата. Постарайте се да направите нужното впечатление на точните хора, и скоро пред Вас ще се открият примамливи перспективи. От гледна точка на личните отношения денят ще се окаже доста сложен. Не бъдете прекалено настойчиви в споровете: понякога даже и готовността Ви да направите отстъпка, е достатъчна , за да се запази мира. ", "date": "2018.10.07", "title": "Хороскоп 7 октомври: Големи неприятности чакат 2 зодии"}
{"url": "https://www.blitz.bg/svyat/34-godini-sled-avariyata-slncheva-elektrotsentrala-v-chernobil_news631449.html", "text": "Украйна въведе в експлоатация първата слънчева електроцентрала, построена в Чернобилската зона, разположена на практика точно срещу саркофага на четвъртия енергоблок, взривил се през 1986 година. Най-голямата в историята на ядрената енергетика авария възникна в Чернобилската АЕЦ през нощта на 26 април 1986 година. От 30 километровата зона бяха евакуирани над 100 000 души, а в ликвидирането на последствията участваха над 600 000 души, пише Марица.Слънчевата електроцентрала в Чернобил е с мощност 1 мегават и е съвместен проект на украинската компания Родина и германската Enerparc AG. Цената на проекта е около 1 милион евро. Централата включва 3,8 хиляди слънчеви панела, а получаваната електрическа енергия е достатъчна за около 2000 домакинства.  „Това не е просто още една слънчева електроцентрала. Това е единствената електрическа централа, намираша се на 100 метра от взривилият се през 1986 година ядрен реактор. Символиката на проекта е впечатляваща“ – каза изпълнителният директор на проекта Solar Chernobyl LLC Евгейний Варягин. Медиите отбелязаха, че за първи път от 2000 година след спирането на Чернобилската АЕЦ, на тази територия отново се произвежда електрическа енергия.", "date": "2018.10.07", "title": "34 години след аварията: Слънчева електроцентрала в Чернобил"}
{"url": "https://www.blitz.bg/zdrave/zdravni-novini/lekarite-dali-na-tova-bebe-1-shans-da-ozhivee-no-se-sluchilo-chudoto_news631383.html", "text": "Анвар Нянза паднал от високо, когато бил на 11 месеца. Бебето по някакъв начин успяло да се промуши през прозореца на апартамента си, който се намирал на 12 метра височина и тупнало направо върху плочките.    Лекарите твърдели, че шансът да оживее е едва 1%. Дори изключили животоподдържащата апаратура, прикрепена към телцето му. Бойното бебенце, обаче, доказало, че може да се пребори и започнало да се връща към живота.   По време на инцидента в апартамента с малкия Анвар била леля му. Тя отишла да му приготвя обяда и изобретателният малчуган се качил на стол, промушил се през прозореца и паднал. При падането детето претърпяло тежко нараняване на мозъка, гръбначния стълб и врата. Имало и множествени фрактури, включително на ребрата и лявата ръка.   В болницата последвали опити за спасяването на детето и накрая лекарите решили, че то не може да диша самостоятелно без апаратурата и смъртта наближава. Лекарите казали на родителите си, че трябва да се сбогуват с рожбата си, преди да изключат животоподдържащата техника.  \"Отидох при своя син да го целуна за сбогом. Не можех да понеса да гледам всичките тези тръбички, които излизаха от телцето му. Беше нещо ужасно и просто не мога да опиша какво чувствах в този момент\", описва този потресаващ момент майката на детенцето.   Лекарите изключили апаратурата и се оттеглили, за да могат родителите да останат насаме с мъката и умиращото бебенце. Но се случило чудо!   Анвар започнал да диша и без помощта на апаратите. А след няколко седмици дори стъпил на крака.   Според лекарите ще има тежки увреждания, но би могъл да се възстанови донякъде с правилна физиотерапия. Те признават, че за първи път се сблъскват с подобен случай и са удивени от жаждата за живот на момченцето.  Превод БЛИЦ  ", "date": "2018.10.07", "title": "Лекарите дали на това бебе 1% шанс да оживее, но се случило чудото"}
{"url": "https://www.blitz.bg/obshtestvo/priyatelite-koito-uspelite-khora-zapazvat-v-zhivota-si_news631451.html", "text": "Лесно е да разпознаете токсичните хора, които трябва да избягвате, много по-трудно е да решите кои са приятелите, които трябва да запазите в живота си. Това са 5 типа приятели, които винаги държа близо до себе си, според Manager News:1. Лидерът   Това е човекът, който ще ви изведе извън вашата зона на комфорт. Той ще ви покаже до къде се простират вашите възможности и способности, тласкайки ви постоянно до ръба към по-трудни задачи и по-големи постижения.  Лидерът не се страхува да поеме инициативата, като ви хване за ръка и поведе към нови преживявания. В неговата компания, винаги се чувствате способен да постигнете всичко. 2. Разказвачът Това е приятелят, който внася цвят и радост във вашия ден с разкази за интересни случки и ситуации. Той ви вдъхновява да продължите напред и да търсите повече приключения и забавни преживявания. Всички знаем, че задоволството е начална точка по пътя към скуката, но разказвачът е този, които и напомня, че животът ни може да бъде различен.  3. Слушателят Човекът, който остава с вас, за да чуе това, което искате да споделите, когато имате нужда от трибуна за емоциите си. Това е приятелят, който ни кара да се чувстваме ценени дори когато не сме сигурни дали думите ни имат някакво значение. Той не е човекът, който ще ви прекъсва или само ще кима докато вие споделяте вашите тревогите и проблеми. Това е човекът, който наистина ви чува, а не този, който просто слуша. 4. Щастливецът В живота ни винаги има някой, който просто излъчва щастие и необяснима радост, само със своето присъствие.  Може би това състояние е нещо химическо, но честно казано, аз не мога да го обясня. Някой хора просто носят щастието със себе си, без значение къде се намират или с кого са в момента.  Намерете тази позитивна енергия и се дръжте здраво за нея. 5. Този, който ви кара да мислите Анализирането и размисъла над нашия живот е труден и понякога неприятен процес, но също така и крайно необходим, за да не живеем в заблуда. Добрата самооценката е много важна ако искаме да подобрим живота си, без значение колко гадно се чувствате мислейки за своите неуспехи и недостатъци.", "date": "2018.10.07", "title": "Приятелите, които успелите хора запазват в живота си"}
{"url": "https://www.blitz.bg/layfstayl/za-damite/idealnata-svatbena-roklya-za-vsyaka-zodiya-snimki_news631165.html", "text": "Повечето жени мечтаят за деня, в който ще бъдат булки още от както са били малки момиченца. Всяка дама иска да бъде неотразимо красива и стилна.    Има и много жени, които освен на външния вид много залагат и на нумерологията и астрологията. Ако и вие сте от тях сега от   искат да ви представят идеалната булчинска рокля, съобразена с вашата зодия.", "date": "2018.10.07", "title": "Идеалната сватбена рокля за всяка зодия (СНИМКИ)"}
{"url": "https://www.blitz.bg/obshtestvo/polezno-tezi-psikhologicheski-trikove-naistina-rabotyat_news631459.html", "text": "Почти всеки човек е срещал, разговарял или слушал лекцията на личност, която умее да привлича лесно вниманието към себе си, да получава отговорите, които би желала или елегантно да не отговори на поставени въпроси. Тогава си задаваме въпроса „Каква е тайната им, как го правят?“.Истината е, че голяма част от тези личности прилагат лесни психологически трикове, с които успяват да влияят на другите. В следващите редове споделяме няколко, които може да ползвате всеки ден.  Попадате в ситуация, която трябва да се разреши, защото е във ваш или общ интерес. В такъв случай никога не започвайте искането си с „Можете ли да се обадите на съседите?“. Така човекът от другата страна ще мисли, че му задавате теоретичен въпрос. Дори и да ви отговори с „Да“ не означава, че това ще се случи. Вместо това формулирайте въпроса си така. „Моля, обадете се на съседите“.  По време на служебна среща, почти винаги присъства колега, който не ни е симпатичен. Ако искате да го накарате да се почувства неудобно, погледнете го в средата на челото му по време на разговора.  Разговаряте с някого, но той се опитва да избегне отговора на въпроса, който му задавате. Просто направете пауза в разговора, но не спирайте да го гледате в очите. Той или тя ще се почувства неудобно и ще продължи да говори, което е шанс за вас да разберете повече.  Непрекъснато ни се налага да изграждаме връзки от най-различно естество. Така например, ако искате да изградите връзка с колега, помолете го да ви обясни нещо, за което не се сещате (дори и да не е така). По този начин ще подобрите общото отношение към вас.  Наложи ли ви се да зададете въпрос, премигвайте нежно. Най-вероятно ще получите утвърдителен отговор.  Ако започнете да кимате леко по време на разговор, човекът, с когото разговаряте, ще бъде по-внимателен към думите ви, без дори да разбере защо.  Провокатори никога не липсват край нас. Неволно могат да ни въведат в спор, конфликт, да кажат нещо, с което да ни подведат да говорим за някого. В такива ситуации просто кажете нещо хубаво, а провокаторите ще се напрегнат още повече.  Имате ли в екипа си колега, който е малко мързелив? Когато му давате задачи не му казвайте „Направете това“. Заменете този израз със „Започни с това“. За него, психологически ще изглежда, че има по-малко работа, защото трябва да започне с нещо малко. След като приключи със задачата си, използвайте „Много добре. Продължи с .... “. В този случай има голяма вероятност колегата ви да се справи успешно със заданието, защото ще изглежда, че има по-малко работа.  В градския транспорт винаги има някой, който ни гледа втренчено. За да го разсеете от себе си погледнете към обувките му и задръжте погледа си за няколко секунди. Със сигурност ще го накарате да се чувства неудобно.  Знаете ли, че хората си спомнят повече в детайли какво се е случило в началото и в края на деня. Ако ви предстои важна среща, интервю за работа, опитайте се да си ги насрочите сутрин или в късния следобед.    ", "date": "2018.10.07", "title": "Полезно: Тези психологически трикове наистина работят!"}
{"url": "https://www.blitz.bg/svyat/putin-dnes-e-rozhdenik-koi-sa-nay-lyubopitnite-podartsi-koito-e-poluchaval_news631470.html", "text": "Президентът Владимир Путин навършва днес 66 години. Очаква се той да прекара този ден със семейство, роднини и приятели, заяви прессекретарят Дмитрий Песков, цитиран от световните осведомителни агенции. Празник?  Рожденият ден на Путин, както при много от останалите хора, не попада сред официалните празници. Нито важната лично за него дата, нито неделята са причина за президента да отложи \"за утре\" въпросите, свързани с управлението на страната. В този смисъл държавният глава не може да се отдаде на празнуване, въпреки че понякога намира няколко дни за почивка.  Неотдавна, например, президентът прекара съботния следобед на почивка в хакаската тайга. Путин, който заема най-високата държавна длъжност, просто няма от кого да поиска отпуск. Със сигурност и той има нужда да се откъсне от ситуациите в страната и по света, да избере ден за отдих на открито или в кръг от близки хора. Миналата година държавните дела го принудиха да прекара част от своя рожден ден на работно място далеч от Москва. Във въпросната събота той проведе оперативна среща с постоянните членове на руския Съвет за сигурност в Сочи. Традиционно на 7 октомври  В този ден Путин говори много с лидерите на други държави по телефона, приемайки поздравления. Тези разговори не са дълги и в тях не се обсъждат \"възлови въпроси\", но както и останалите телефонни обаждания, са част от работния график на държавния глава.  През 2016 г. Путин нямаше публични мероприятия в този ден. Година по-рано той отиде на мач на нощната хокейна лига, а през 2014 г. официално си взе почивка и отлетя, за да посрещне рождения си ден далеч от цивилизацията, в сибирската тайга. Няколко пъти на тази дата по щастливо стечение на обстоятелствата отпадаха големи международни събития с участието на президента на Руската федерация.  Според Песков, като цяло държавният глава често празнува своя рожден ден със семейство и приятели, а понякога и с колеги. Подаръци за президента: от кученце до бургер  Списъкът на тези, които успяват да поздравят президента в този ден, ще отнеме не една старница. Не по-малко внушителен е и списъкът от подаръци за държавния глава, дори ако говорим само за онези от тях, с които широката общественост е запозната. Някои от подаръците за руския президент са от колегите му - лидерите на други държави. Например преди година президентът на Туркменистан Гурбангули Бердимухамедов подари на Путин куче порода алабай, наречено \"Верният\".  Тази година един от първите, поздравили публично руския президент беше управляващия лидер на Република Сръбска Милорад Додик. На среща с Путин в Сочи преди седмица той ловко поведе разговора към изборите в страната си, насрочени за 7 октомври. Додик припомни, че в този ден има и друго важно събитие - рожденият ден на президента на Русия. Той поздрави Путин за предстоящия празник и свали от ревера на сакото си значка със знамето на Република Сръбска, след което го даде на руския лидер. Връчвайки подаръка си, Додик забеляза, че това знаме е \"всъщност обърнато знаме на Русия\".  Не по-малко оригинални са и подаръците на обикновените хора,при това далеч не само руснаци. Търговски мрежи, ресторанти, обществени организации и лица от цял свят често организират акции или се стараят да поздравят Путин в този ден по всевъзможен оригинален начин. Миналата година, когато руският президент отпразнува 65-годишния си рожден ден, германски бизнесмени му подадоха фланелка на националния отбор на Германия и статуетка на Лев Яшин, а във Вашингтон един от ресторантите приготви пица Hot Like Putin (Гореща като Путин), с която цял ден угощаваше своите клиенти. В Ню Йорк пък друг ресторант направи специален \"пететажен\" бургер.  Европейците поздравиха руския президент не по-малко изкусно: по улиците на Париж и Берлин се появиха графити с топли думи по негов адрес в този ден. А британецът Андрю Картрайт публикува поздравлението си във вид на реклама в „Дейли Телеграф“. Оригинални акции се провеждат и в Русия. Например през цялата година Общоруският народен фронт (ОНФ) събираше \"видеопоздравления на различни хора\", от което направи невероятно оригинален колаж. А младежкият ОНФ на този ден ще проведе кампания \"Пощенска картичка за президента\", събирайки писмени поздравления към Путин от жителите на руските градове. Най-добрите пощенски картички, постъпили в ОНФ, те обещаха да предадат лично на Путин. Поздравления от близкия кръг   Основните поздравления към президента, разбира се, ще бъдат получени днес от неговите близки. За тях не се знае много. На въпроса \"Защо?\" Путин вече отговори на една от пресконференциите. Двамата внука, които държавният глава вече има, не трябва да растат, по неговите думи, като „принцове със синя кръв“. Що се отнася до дъщерите, президентът само уточни, че живеят в Москва и се занимават с наука и образование. Той се вижда с тях и техните съпрузи, но съжалява, че много рядко му се удава възможност да поиграе с внуците си.   Източник: БГНЕС ", "date": "2018.10.07", "title": "Путин днес е рожденик! Кои са най-любопитните подаръци, които е получавал?"}
{"url": "https://www.blitz.bg/svyat/stranna-nakhodka-otkrikha-mrtvo-tyalo-v-leglo-nasred-magistrala-video_news631422.html", "text": "Саудитската полиция разследва убийството на човек, чието тяло е било намерено легнало в легло на една от магистралите, пише порталът \"Akhbar24\".    Жертвата е открита на 11 километра от град Ахба в провинция Асир. Човекът бил намерен увит в оранжево одеяло.  След като проучила тялото, полицията успяла да установи, че раните са били нанесени от огнестрелно оръжие. В Саудитска Арабия то е незаконно. Правоохранителите разследват обстоятелствата около инцидента. Превод: БЛИЦ    ", "date": "2018.10.07", "title": "Странна находка: Откриха мъртво тяло в легло насред магистрала (ВИДЕО)"}
{"url": "https://www.blitz.bg/lyubopitno/spomeni-ot-sotsa-koy-nareche-za-prvi-pt-todor-zhivkov-chovek-ot-naroda-snimki_news631467.html", "text": "Тодор Живков е наречен за първи път „човек от народа“ още на 9 септември 1944 г., а автор на знаменитото прозвище на бъдещия Тато е първият ни радиоговорител Петър Витанов*.  Макар заради дългогодишните чисто идеологически изкривявания българските историци все още да са в дълг по отношение на изясняването на точните събития по време на деветосептемврийския преврат, всъщност основните факти около него отдавна са известни, пише Socbg.  На 4 септември 1944 г. в София са поканени представители на комунистите на преговори с правителството, но те отказват, защото знаят, че скоро ще удари техният час, и не искат да делят властта с никоя друга партия.  На 5 септември правителството на Муравиев обсъжда решение за обявяване война на Германия. Обнародването му обаче е отложено за 72 часа по молба на военния министър генерал Иван Маринов “поради тактически проблеми”.  В действителност ген. Маринов е агент на Москва и вече е съгласувал своите действия с Отечествения фронт, за да се даде възможност на СССР междувременно да ни обяви война и България да бъде окупирана. В замяна на услугата след преврата Маринов е назначен за главнокомандващ на българската армия.  Когато на 6 септември 1944 г. Съветският съюз ни обявява война, макар че сме имали дипломатически отношения и отказваме да изпратим войници на Източния фронт, на 8 септември сутринта Червената армия с частите на Трети украински фронт и Черноморския флот навлиза на територията и акваторията на България през северната и морската ни граница и окупира градовете Варна, Русе, Силистра, Добрич, Бургас.  По нареждане на правителството българските войски не оказват съпротива, а вместо това се обнародва решението му за обявяване война на Германия. Така страната се озовава във война едновременно, от една страна, със САЩ, Великобритания, СССР, и от друга страна с Германия.  На 9 септември сутринта по родното ни радио прозвучава прокламация на Отечествения фронт, гръмко произнесена от Кимон Георгиев. На същата дата по нареждане на главнокомандващия на “народоосвободителната армия” – НОВА, Добри Терпешев, всички партизански формирования слизат от планините и вземат съвместно с армията властта в селата и градовете в България.  Даже историците на БКП признават, че в навечерието на преврата комунистическата партия не разполага със съществени ресурси в столицата – около 600 партийни членове, 72-ма членове на бойни групи, а от 6 септември – с още 20 партизани от Шопския отряд.  Точно този момент е идеален за всякакви конформисти, които, усетили накъде духа вятърът на политическите промени, бързат да излязат и да вземат дейно участие в иначе безкръвната смяна на властта. Объркването и хаосът, до голяма степен умишлено създадени, са идеални за всякакви безскрупулни хора и авантюристи, решили да се възползват от обстоятелствата.  Така в столицата и в други градове никнат като гъби след дъжд хиляди набързо въоръжени „народни борци“ и се включват в иначе доста рехавите редици на шумкарите. Обикновените хора не могат да се начудят откъде са се взели толкова нелегални. В големите градове те дефилират по централните улици. В София веднага след нощта на преврата се появяват колони от партизани в центъра.  Скандирайки комунистически лозунги, те обикалят около военното министерство и булевардите „Цар Освободител“ и „Граф Игнатиев“ и създават суматоха, за да разберат всички, че властта е вече в техни ръце. Една такава шумна колона преминава и през площад „Славейков“. Точно в този момент там с микрофон в ръка като репортер, който отразява на живо събитията за радио “София“ се намирал и известният говорител Петър Витанов.  Комунистите набързо организират митинг. Внезапно един от въоръжените до зъби се отклонил от шествието, грубо дръпнал за ръката радиоводещия и рекъл: „Тука има един наш другар, който иска да каже няколко думи на хората по радиото!“ Витанов нямал голям избор и реагирал на момента.  „Сега ще дам думата на… един човек от народа, за да обясни какво се случва“, обявил той и подал микрофона на напористия „герой“. Импровизираният оратор не бил майстор на словото – направо си бил недодялан и неграмотен, а гласът му бил дрезгав и неприятен. Но все пак размахал юмрук и в ефира се чули няколко нечленоразделни лозунги и призиви цялата власт да се даде на Отечествения фронт.  А сред другарите му се разнесли възгласи на одобрение. Тогава създалата се ситуация си била съвсем в реда на нещата и вероятно случката е щяла много скоро да бъде забравена. Но се оказва, че човекът, който неканен се провикнал в ефир по радиото, бил не кой да е, а самият бъдещ генерален секретар на БКП Тодор Живков. Явно не само на Живков, а и на другарите му този анонс от известния и обичан радиоговорител се е харесал и оттогава като прякор му се лепва и прословутото „човек от народа“.  След случайната им среща съдбите на двамата са коренно противоположни. Докато слабообразованият Живков, който е бил овчар и после печатарски работник, благодарение на създалата се след съветската окупация у нас ненормална обстановка щурмува най-висшите постове в държавата, Петър Витанов е репресиран и незаслужено е обречен на забрава  Накратко единият става „човек от народа“, а другият е обявен за „враг на народа“.  „На 9 септември баща ми като главен говорител е изпратен да отразява събитията в центъра на София – разказва Божидар Витанов, син на Петър Витанов, пред в. „168 часа“. – Пратен е като репортер, защото силата му е била в репортажа, има богат речник и каквото вижда, го пресъздава с думи. Онзи се е представил – Тодор Живков.  Първоначално на 30 септември уволняват баща ми. Искат да го съдят от Народния съд, защото като репортер е отразявал народната скръб по време на погребението на цар Борис III, но тогавашният културен елит се застъпи за него и не допусна това да се случи. Той отива да работи в кинематографията, като способен веднага го приемат за говорител, сценарист и артист. Снима се и в някои от най-известните филми по онова време като “Огнена диря” например. Озвучава киното – ето пише го в трудовата му автобиография: изговорил е обяснителните текстове на почти три хиляди филма – хроникални, игрални, документални.  След това назначават свои хора в радиото, но после се усетиха, че нямат подготвени кадри, и по ирония на съдбата, когато през 1949 г. умира Георги Димитров, отново викат баща ми в радиото да отразява и неговото погребение и народът пак плаче. По този повод баща ми винаги ми е казвал, че си е вършил работата като говорител.  Спомням си по-късно през 1960 г., когато ни изселиха, че шефът на отдел “Интерниране и въдворяване” към Държавна сигурност Делчо Чакъров, един от най-големите палачи, му викаше:  “Ти разплака народа, когато умря царят!”  И баща ми му отговори: “Аз го разплаках и когато умря Георги Димитров – такава ми беше работата.”  “Пропуснахме те, но сега ще те оправим!”  И тогава ни изселиха в село Овчарово, Шуменско.“  И в България в продължение на половин век никой не споменава за заслугите на първия ни радиоговорител, който освен това е и даровит автор на популярни песни, артист и изобретател. Нещо повече – дори и до днес никой не знае, че именно той е създал текстовете на някои от най-обичаните стари градски шлагери като „Красив роман е любовта“, „Майчино сърце“, „Обичам да мечтая“, „Две очи“ и още много други доказано стойностни песни, които отдавна са спечелили любовта на публиката.  Петър Витанов е роден в София през 1907 г. – кореняк софиянец. Баща му е бил пилот. Завършва риторика и дикторско майсторство в Италия, след това и у нас. Когато е бил едва на 27 години, печели първия конкурс за водещ в радиото. На любителско ниво радиото в България стартира още през 1933 г., но официално с указ на цар Борис III радиопредаванията започват през 1934 г. и Витанов става първият официален, платен говорител.  Любопитното е, че вече като говорител на радио „София“ през 1937 г. Витанов участва в международен анонимен конкурс за радиоводещи в Швейцария и сред голяма конкуренция – участвали са радиоводещите, от цяла Европа – се класира втори. А първото място заел не кой да е, а самият Юрий Левитан, който заради уникалния си тембър бил любимият диктор на Сталин и станал известен със съобщенията от Втората световна война, започващи с „Говорит Москва“.  След този успех го канят в германското и в италианското радио на работа като говорител заедно с цялото семейство, но той отказва от патриотични подбуди. Когато се връща в България, за големия успех  лично цар Борис III ІІІ го удостоява със сребърния кръст на народния Oрден за гражданска заслуга  В знак на уважение царят често му дава и личния си автомобил, една от малкото коли по това време, за да прави репортажите си.  ", "date": "2018.10.07", "title": "Спомени от соца: Кой нарече за първи път Тодор Живков „човек от народа“ (СНИМКИ)"}
{"url": "https://www.blitz.bg/layfstayl/za-damite/taynata-na-perfektnite-kiseli-krastavichki-e-razkrita_news631423.html", "text": "Едва ли има българин, който да не обича да похапва кисели краставички от буркан. Ако вие сте от любителите на домашно приготвената зимнина, то сега от   имат страхотна новина за вас – тайната на перфектните кисели краставички в буркан вече е разкрита.   С нея ще постигнете перфектно балансиран вкус между сладко и киселина, която по принцип е трудно да се улови.", "date": "2018.10.07", "title": "Тайната на перфектните кисели краставички е разкрита"}
{"url": "https://www.blitz.bg/layfstayl/skorost/izvestni-bg-krasavitsi-pokazakha-klasa-zad-volanite-v-avtomobilnoto-sstezanie-ovatsiya-2018-snimki_news631516.html", "text": "Ева Георгиева, Елен Стоенчева, Биляна Лазарова, Петя Стоянова (Пенелопе), Надежда Петрова, Алекс и Влади, Ася Капчикова , Тамара Георгиева и Ралица Добрева са лицата, които разкрасиха благотворителното състезание \"Овация 2018\". То се проведе на паркинга до Националния стадион \"Васил Левски\" по-рано днес. Целта на събитието е да подкрепи младите шофьори, даа им вдъхне кураж, но и да им напомни да бъдат изключително внимателни на пътя.Дамите трябваше да покажат способностите си зад волата в три кръга. Първият кръг бе трасе с препядствия, където плеймейтката Ася Капчикова изпъкна с шофьорски умения. По-рано тя разкри пред публиката, че нейният баща е инструктор и обеща да не го излага. Тя финишира първа в този кръг.   Вторият кръг искаше да покаже на зрителите какво се случва в една кола, докато тя се преобръща. Момичтата влязоха в специално приспособен автомобил, който е монтиран по специален начин върху уред, че да се върти и да имитира именно това.   Третият кръг бе със седалка от кола, която се плъзга по рампа със 7 км/час и се удря с толкова. Целта на този кръг е да покаже какво точно се случва при един удар, макар и с толкова малка скорост.   Накрая на приятелското състезание всички уастнички получиха приз \"Посланик на Националното Движение за Орговорни Млади Шофьори\", лично предоставен от Миглена Ангелова. ", "date": "2018.10.07", "title": "Известни БГ красавици показаха класа зад воланите в автомобилното състезание \"Овация 2018\" (СНИМКИ)"}
{"url": "https://www.blitz.bg/obshtestvo/regioni/eto-kakvo-se-sluchva-s-bebeto-gigant-koeto-proplaka-v-plovdiv_news631514.html", "text": "Бебето, което се роди с големи размери в Университетската болница “Свети Георги” в Пловдив, вече си е у дома. То е изписано от болницата заедно със своята майка.   Близки и приятели на семейството са дошли да вземат от родилното отделение най-новия член на семейството, пише  .     Месец октомври започна впечатляващо с 9 раждания. Бебе номер 6 се оказа наистина отличник с тегло 4 килограма и 270 грама и ръст от 54 сантиметра.  “То изплака в ,,златните'' ръце на една от най-опитните - акушерка Ненкова. Нормално раждане, без разкъсване, без нито един шев и една щастлива и доволна майка. За майката това е второ раждане и се чувства прекрасно с новата си рожба.Бебе Калоян най-вероятно ще бъде рекордьорът на месец октомври, с тези размери”, съобщиха от родилното отделение на УМБАЛ “Св. Георги”.     За АГ клиника това не е прецедент. Всеки месец се раждат поне по няколко бебета с внушителни размери, но повечето от тях са родени съвсем обяснимо чрез Цезарово сечение. ", "date": "2018.10.07", "title": "Ето какво се случва с бебето гигант, което проплака в Пловдив"}
{"url": "https://www.blitz.bg/layfstayl/shoubiznes/anya-pencheva-se-pritesni-seriozno-za-shcherka-si-aktrisata-natiska-pipi-da_news631539.html", "text": "Аня Пенчева сериозно натиска щерка си Петя да се жени. Вече повече от година водещата на bTV има сериозна връзка с поета Илиян Любомиров, известен и с артистичния си псевдоним Августин Господинов, и двамата дори живеят в общо жилище.   Журналистката обаче не мислела да вдига сватба, което било огромното желание на нейната майка, пише \"Уикенд\".  Аня била луда по новия си зет. Той имал подход към тъща си и бързо успял да ѝ влезе под кожата. Тя смятала, че момчето, което в момента е ководещ в предаването На кафе, е идеално за дъщеря ѝ – умно, възпитано, внимателно и перспективно. Ето защо вече месеци наред правела на дъщеря си намеци, че е време да се омъжи за него.  Пипи обаче не бързала със сватбата. Тя все още живеела с идеята, че работата е най-важното нещо в живота ѝ и че има още много време пред себе си, за да създава семейство и деца.  Майка ѝ обичала да я отрезвява и да ѝ напомня, че на вече 34 години хич не е малка. Скоро можело да се окаже късно за раждане, а Илиян искал цели три деца от нея.  Самата Аня има горчив опит с трудно забременяване и се притеснявала, че щерка й може да върви по нейните стъпки. Петя Дикова има хашимото, което прави износването на едно бебе сложна задача.     ", "date": "2018.10.07", "title": "Аня Пенчева се притесни сериозно за щерка си! Актрисата натиска Пипи да..."}
{"url": "https://www.blitz.bg/layfstayl/shoubiznes/diona-si-trgna-shchastliva-ot-vip-bradr-no-navn-ya-chakashe-mnogo-nepriyatna-iznenada_news631552.html", "text": "Двоен удар понесе изпълнителката Диона през последната седмица. Освен, че я изгониха от Къщата на ВИП Брадър, гаджето й също я изритало, издават хора от обкръжението й.   Приятелят на младата рапърка бил ужасно огорчен от факта, че тя скрила от него ромския си произход. Той научил за това от телевизията и не успял да преглътне унижението, пише \"Уикенд\".   След излизането й се чул с нея по телефона и й заявил, че не иска да я вижда повече. Самата тя била изключително разстроена от всичко, което й се случило в последните дни.   Не стига, че се изложи в шоуто, ами и гаджето я заряза.  ", "date": "2018.10.07", "title": "Диона си тръгна щастлива от \"ВИП Брадър\", но навън я чакаше много неприятна изненада"}
{"url": "https://www.blitz.bg/svyat/momiche-na-12-godini-ubi-mzh-i-izyade-izprzhenoto-mu-srtse-zaedno-s-kanibal-pedofil-snimkivideo-18_news631298.html", "text": "Момиче на 12 години се оказа в центъра на твърдения за ужасяващо убийство, според които то е използвало тиган, за да сготви и изяде сърцето на мъж, за който се смята, че то го е убило. Също така, момичето е признало, че \"сърцето се оказало твърде сладко\" и мозъкът му бил доста по-вкусен, пише в. \"Метро\".Момичето е обвинено в това, че е избягало от родителите си и е помогнало за убийството и разчленяването на 21-годишния Александър Попович. Момичето е било задържано заедно с педофила Аркадий Зверев, на 22 години, който е признал, че е убил Попович. Той също е признал и за секс връзка с малкото момиче. 12-годишната е казала на свой ред на полицаите, че тя е намушкала мъжа, в чийто апартамент тя и любовникът ѝ живеели, след като той си легнал да спи.    След това тя го разпорила с нож, \"защото винаги е искала да види какво има вътре\". По-късно тя също е признала, че е изрязала месото от гръдния кош на мъжа и го изпържила. Зверев пък използвал брадва, за да обезглави жертвата, както и да му отреже крайниците. Момичето пък сготвило главата в микровълнова печка. В самопризнанията си Зверев твърди, че той пръв е наръгал жертвата, след като двамата се скарали за наема на апартамента в селото Новинка до Санкт Петербург. По думите му, той \"се е подчинил\" на заповедите на детето \"да го убие\" заради спора.         На сутринта след убийството двамата се опитали да запалят печката в жилището, но предизвикали пожар и избягал. Заради пушека и пламъците съседите извикали полицията.   Детето е на възраст, на която не може да носи наказателна отговорност и срещу него няма да бъдат повдигани обвинения. Зверев, който е признал за убийството на Попович, ще бъде обвинен в убийство и разчленяване на труп, както и за секс престъпления срещу малолетно момиче.                 ", "date": "2018.10.07", "title": "Момиче на 12 години уби мъж и изяде изпърженото му сърце заедно с канибал педофил (СНИМКИ/ВИДЕО 18+)"}
{"url": "https://www.blitz.bg/svyat/proevropeyskite-partii-v-latviya-se-predstavikha-po-silno-ot-ochakvanoto-na-izborite_news631433.html", "text": "Латвийската проруска партия \"Съгласие\", която редовно се очертава като най-голямата в страната, но никога не влиза в управлението, изглежда отново печели най-много гласове в парламентарните избори, които се проведоха в събота. Проевропейските партии обаче отчитат силно увеличаване на подкрепата, според екзитпол на Латвийската телевизия, цитиран от \"Ройтерс\".   Провелите проучването, обаче, казват, че то се основава на по-малко от обичайното избиратели, отговорили на въпроса за кого са гласували. Арнис Кактинс от социологическата агенция SKDS, коментира за \"Ройтерс\", че от предишни екзит пол проучвания знаят, че реалните резултати на радикалните партии може да се окажат по-силни. Според екзит пола \"Съгласие\" получава 19.4 на сто от гласовете, а Съюз \"Зелени и фермери\" на премиера Марис Кучинскис - 9.7 на сто. За популистката KPV.LV са гласували 11.5 на сто от избирателите, участвали в изборите.   Либералната партия \"Развитие/За\" взима 13.4 на сто, а консервативното Национално обединение \"Всичко за Латвия!\" - 12.6 на сто. И двете партии защитават силни проевропейски позиции. Управляващата в момента коалиция обединява партиите \"Единство\" (Е), партия Национално обединение \"Всичко за Латвия! - Отечество и свобода/ДННЛ\" (НО) и Съюз \"Зелени и фермери\" (СЗФ), които заедно получават 29.2 на сто от гласовете. Това означава, че ще трябва да привлекат поне още един коалиционен партньор, за да сформират правителство на мнозинството. Латвия има около 1.9 милиона граждани, от които право на глас имат близо 1.5 милиона.  Артус Кайминс, лидерът на KPV LV, изпращаше досега объркани сигнали дали би си сътрудничил с проруската \"Съгласие\". Партията официално твърди, че иска Латвия да остане в ЕС и НАТО, но и да има по-тесни икономически отношения с Русия. ", "date": "2018.10.07", "title": "Проевропейските партии в Латвия се представиха по-силно от очакваното на изборите"}
{"url": "https://www.blitz.bg/svyat/shok-zapochna-li-vtoroto-prishestvie-isus-khristos-se-yavi-na-krasivi-matski-na-vrkha-na-planina-snimkivideo_news631352.html", "text": "Алиса Милър, Каси Санчес и Джен Викман твърдят, че са се срещнали с месията, докато са се разхождали в планината Дрийми Дроу (Dreamy Draw) в американския щат Аризона. Триото твърди, че Исус им се е явил на върха, докато те се катерили към него по каменистия терен, пише в. \"Дейли Стар\".Описвайки го като \"мъж с дълга коса и роба\", фигурата се изпарила във въздуха, когато те я доближили. Достигайки до мястото, където трите момичета видели Исус, те открили на него бележка, на която пишело само \"И\". Според момичетата, те са станали свидетели на чудо божие. Бележката също съдържала откъс от Библията и 300 долара в брой.   Местният репортер Лиана Енрикес твърди: \"Тези момичета са станали свидетели на един от най-необикновените моменти в живота си. Те все още се опитват да разберат какво се е случило. В живота им нищо не е вървяло така, както те са искали, затова те са решили да се изкатерят на планината. И точно там нещата предприели мистериозен обрат\".      Алиса твърди, че е видяла силует на мъж с дълга коса, облечен в доста необичайни дрехи. Тя дори се пошегувала в първия момент, че това е Исус. След това \"Исус\"  изчезнал пред очите им от върха на планината, като по думите им, това не е нищо друго, освен чудо.        Момичетата отишли до мястото, на което видели Исус, за да го разгледат по-добре. Там те намерили пощенски плик с писмо в него, скрит под камък. На плика пишело: \"Вярвате ли в ангели?\". В писмото пишело, че мъжът е дошъл на върха на планината, за да \"прослави името Божие\". В нещо също имало 3 банкноти по 100 долара.   Според християнските вярвания, Исус Христос ще се завърне на Земята преди Денят на страшния съд, за да отведе своите верни последователи в рая.  Превод и редакция: БЛИЦ     ", "date": "2018.10.07", "title": "Шок! Започна ли второто пришествие? Исус Христос се яви на красиви мацки на върха на планина (СНИМКИ/ВИДЕО)"}
{"url": "https://www.blitz.bg/svyat/7-oktomvri-1849-g-umira-edgar-aln-po_news631435.html", "text": "На 7 октомври 1849 г. Едгар Алън По умира на 40-годишна възраст. Причините за неговата смърт и до днес остават неизяснени. Писателят оказва силно и значително влияние както върху американската и световната литература, така и върху космологията и криптографията. На базата на неговото творчество са създадени редица музикални произведения, филми, видео игри и други. Днес някои от местата, където е живял, са превърнати в музеи.   Едгар Алън По е американски писател, поет, редактор и литературен критик, считан за представител на американския романтизъм. Той е известен най-вече със своите мрачни и зловещи разкази, изпълнени с мистерии, и е сред първите американски писатели, които пишат произведенията си под формата на разкази. Създател е на детективския жанр в литературата. Неговото творчество спомага за възникването по-късно на научната фантастика като жанр. Едгар Алън По е първият известен американски писател, който се опитва да изкара прехраната си само чрез писателска дейност. Това обаче довежда до финансови затруднения в живота му. Родителите му умират, когато той е невръстно дете. Отгледан е от Джон и Франсис Алън от Ричмънд, Вирджиния, но не е осиновен от тях. След като учи за кратко във Вирджинския университет и прави опити за военна кариера, решава да се отдаде на писателска кариера, която започва скромно с малката стихосбирка „Тамерлан и други поеми“ (1827 г.), подписана анонимно - „от жител на Бостън“. После сменя фокуса си от поезия към проза и прекарва следващите няколко години работейки за литературни списания и вестници. Неговата работа го принуждава постоянно да се мести. Той живее в Балтимор, Филаделфия и Ню Йорк. В Балтимор през 1835 година сключва брак с 13-годишната си братовчедка Вирджиния Елиза Клем По. През януари 1845 г. огромен успех му носи поемата „Гарванът“. 2 год. по-късно, на 30 януари 1847 г., съпругата му Вирджиния умира от туберкулоза.", "date": "2018.10.07", "title": "7 октомври 1849 г. – Умира Едгар Алън По"}
{"url": "https://www.blitz.bg/svyat/kholandski-shpioni-priznakha-gru-za-edna-ot-nay-dobrite-spetssluzhbi-v-sveta_news631430.html", "text": "Директорът на службите за разузнаване и сигурност в Холандия Оно Ейкелсхайм смята, че Главната дирекция за разузнаване (ГРУ) е една от най-добрите разузнавателни служби в света. Той разказа за това в коментар за Ройтерс.  \"Не ми харесват рейтингите, но ГРУ е на върха в тази област\", каза той, добавяйки, че руската специална служба  е \"явна заплаха\".  На 4 октомври холандският министър на отбраната Анк Беювел обяви предотвратяването на руска кибернетична атака. Според нея четирима руснаци били арестувани на 13 април в близост до централата на ОЗХО в Хага. Те се намирали в паркирана кола, заредена с подслушватели, а по-късно били депортирани. Появили се и имена и снимки на хора, които се смятат за ​​офицери от руското военно разузнаване.  По-късно Министерството на правосъдието на САЩ обяви, че всички те са \"офицери от руската армия\", а именно служители на Главната дирекция на Генералния щаб на Русия (ГУ ГШ, бивша ГРУ). Те са обвинени в хакване на компютри, използване на измамни схеми, кражба на лични данни и изпиране на пари. Посочва се, че те извършват незаконни дейности приблизително от декември 2014 г. и поне до май 2018 г. Превод: БЛИЦ    ", "date": "2018.10.07", "title": "Холандски шпиони признаха ГРУ за една от най-добрите спецслужби в света"}
{"url": "https://www.blitz.bg/svyat/gadzheto-mu-dade-spisk-s-22-pravila-i-sega-vsichki-go-svetvat-da-ya-napusne_news631432.html", "text": "Във всяка любовна афера има определени правила, към които партньорите се придържат, но какво става, ако някой от тях има прекалено големи изисквания?  Точно това се е случило с това момче, а списъкът от правила, които новата му приятелка му е направила, е онлайн. Ето защо хората го съветват да я напусне.  Идентичността на (не)щастливия младеж, който е получил правилата, не е известна, а списъкът от 22 точки бързо стана вирусен. Ето нейните изисквания:  1. Няма да имаш нито един номер на момиче в телефона си.  2. Няма да ги следваш в социалните мрежи (включително Instagram, Snapshot и Twitter).  3. Няма да дружиш с Киган (нито у тях, нито на обществени места).  4. Няма да се качваш в колата си без мен.  5. Няма да излизаш с приятели повече от два пъти седмично.  6. Няма да се виждаш със свободни момичета.  7. Ако някое момиче се доближи до теб на което и да е  място, веднага ще се обърнеш и ще си тръгнеш.  8. Мо няма да излиза с нас всеки път, когато сме заедно.  9. Няма да искаш да ти правя орален секс.  10. Никога няма да ми се сърдиш.  11. Никога не трябва да споменаваш Тайлър, Ной, Девън и Джош.  12. Не трябва да пиеш алкохол, освен когато съм с теб.  13. Мога да проверявам телефона ти, когато пожелая.  14. Ако започнем да живеем заедно, момичетата не трябва да идват в нашия дом.  15. Ако започнем да живеем заедно, приятелите ти трябва да ни посещават рядко.  16. Ако те видя с момиче, ще те убия.  17. Никога не трябва да отменяш среща с мен заради приятел.  18. Остин няма право на глас, когато се виждаме.  19. Най-малко на всеки две седмици ще ме извеждаш на среща.  20. Ако ти кажа да скочиш, ще попиташ: \"Колко високо, принцесо?\".  21. Трябва поне веднъж на ден да ми казваш, че ме обичаш.  22. Никога не трябва да чакаш повече от 10 минути, за да отговориш на съобщение.  Как младежът е реагирал на този списък не е известно, но потребителите на социалните мрежи не могат да дойдат на себе си.  \"Намери си нова приятелка\", \"Това е класически пример за злоупотреба в отношенията. Това не е симпатично, това е прекомерно контролиране. Ако текущата ви или бъдеща приятелка направи такъв списък, хвърли го в краката й и избягай\", \"Ако тази ти е момиче, избрал си грешната\",\" След като бившата ми приятелка ми даде такъв списък, не можах да спра да се смея \", това са само някои от коментарите в социалните мрежи. Превод: БЛИЦ    ", "date": "2018.10.07", "title": "Гаджето му даде списък с 22 правила и сега всички го съветват да я напусне"}
{"url": "https://www.blitz.bg/svyat/rekordni-zhegi-za-oktomvri-v-yaponiya-36-gradusa_news631426.html", "text": "Рекордна за октомври температура - 36 градуса по Целзий - бе установена в префектура Ниигата в Западна Япония, съобщава метеорологичният отдел на страната.  Отбелязва се, че това е максималният показател за октомври през цялата история на метеорологичните наблюдения.  Префектура Ниигата не е единствената, в която е горещо: много е топло времето в повечето райони на Япония. Причината за това са тайфуните  \"Трами\" и \"Конг-рей\", които минаха през Япония през изминалата седмица. Превод: БЛИЦ    ", "date": "2018.10.07", "title": "Рекордни жеги за октомври в Япония - 36 градуса"}
{"url": "https://www.blitz.bg/svyat/izvergi-iznasilikha-indiyka-v-sveshchenata-reka-gang-video_news631420.html", "text": "Индийка беше  брутално изнасилена от двама мъже, които я извлачили от свещената река Ганг и поред се гаврили с нея. Отгоре на всичко изнасилвачите заснели насилието над 45-годишна жена с камера и след това публикували шокиращо видео в социалните мрежи, съобщава Daily Mail.    На кадрите можете да се чуе как жертвата моли мъжете да я пуснат, като им напомня, че реката се смята за свята. Според хиндуизма река Ганг е богиня, която слиза на земята и често се нарича \"майка\". Според легендата, нейните води имат способността да пречистват, да премахват греховете. Именно по време на такъв ритуал мъжете атакували нищо неподозиращата жена.  Когато нападателите освободили жертвата си, тя успяла да стигне до полицейското управление. На първо място, полицейските служители отказали да разследват случая, докато видеоклипът на изнасилването не стана вирусен. Двамата нападатели вече са арестувани и задържани. Превод: БЛИЦ    ", "date": "2018.10.07", "title": "Изверги изнасилиха индийка в свещената река Ганг (ВИДЕО)"}
{"url": "https://www.blitz.bg/svyat/partiyata-na-babish-e-s-malka-prednina-na-vota-v-chekhiya_news631441.html", "text": "В Чехия популистката партия на премиера Андрей Бабиш печели лека преднина пред опозицията в изборите за Сенат и местни органи на властта, които се проведоха в съботния ден, предаде БНТ. Данните са от предварителни резултати, получени от една трета от избирателните райони.   Общо ще бъде подновен съставът на една трета от горната камара на чешкия парламент - 27 от 81 места, като е възможен балотаж през идната седмица. Политическото движение Действие на недоволните граждани (АНО) на Бабиш може да изпрати в Сената 12 свои представители, а опозиционната - 10. Чешката социалдемократическа партия, която е партньор в коалиционното правителство, търпи тежки загуби. Партията се бори да запази 13-те си места в Сената, но според частичните резултати има реален шанс да задържи 5 от тях. Изборите се оценяват като важен тест за АНО, която през юли сключи споразумение за подялба на властта, за да сформира коалиционно споразумение. Изборите ще определят и състава на над 6000 градски и общински съвета. Право на глас имат около 8.4 милиона души. По предварителни оценки избирателната активност е била около 45%. Заради сложната изборна система на страната цялостни резултати се очакват не по-рано от 7 октомври.", "date": "2018.10.07", "title": "Партията на Бабиш е с малка преднина на вота в Чехия"}
{"url": "https://www.blitz.bg/svyat/shche-pravyat-izkustveno-meso-ot-opakovkite-na-mebeli-ikea_news631428.html", "text": "Ново поколение вкусно изкуствено месо може да бъде създадено от биоразградими опаковки за мебели, произведени от ИКЕА. Така казват създателите на Ecovac.  Въпросната опаковка е направена въз основа на мицел - тя ще помогне за създаването на ново поколение изкуствено месо, обясняват новаторите.  Понастоящем е възможно да се отглеждат отделни меса, от които могат да се произвеждат колбаси или бургери, но този материал не е способен да възпроизведе анатомията и влакната от пилешка гърда или говежда пържола. Според идеята за стартиращи предприятия, мицелът ще се превърне в продукт от квази-месо, използващ същата технология, според която мицелите и селскостопанските отпадъци стават изключително екологично чисти опаковки. Ecovac възнамеряват да създадат специална рамка, която позволява на клетките да растат и да образуват мускулни влакна и мастни слоеве.  Още не е известно дали компанията ще се занимава самостоятелно с производство или ще действа в сътрудничество с други производители на синтетично месо. Превод: БЛИЦ    ", "date": "2018.10.07", "title": "Ще правят изкуствено месо от опаковките на мебели IKEA"}
{"url": "https://www.blitz.bg/svyat/parashutisti-se-opletokha-edin-v-drug-i-padnakha-kato-kamni-na-zemyata-video_news631425.html", "text": "Шокиращо видео на парашутисти, заплетени във въжетата си, се появи в интернет.  Видеото показва как четирима спортисти с парашути, отворени във въздуха, се опитват да направят фигура от висшия пилотаж. Изведнъж порив на вятър хвърля единия парашут върху другия, парашутите им се смесват и двамата мъже падат като камъни.  Партньорите на падналите парашутисти можеха само да наблюдават безпомощно тяхното падане. Известно е, че при заплетени парашути, парашутистите могат да се спасят, като активират резервните парашути.  Инцидентът се случи при тренировка за въздушен парад в Катар. За щастие двамата се разминали без сериозни наранявания. Превод: БЛИЦ    ", "date": "2018.10.07", "title": "Парашутисти се оплетоха един в друг и паднаха като камъни на земята (ВИДЕО)"}
{"url": "https://www.blitz.bg/svyat/silno-zemetresenie-raztrese-brega-na-khaiti_news631442.html", "text": "Регистрирано е силно земетресение в близост до северния бряг на Хаити с магнитуд 5.9, показва справка на страницата на Европейския средиземноморски сеизмологичен институт.   Земетресението е станало в 20:11 местно време на 6 октомври (3:11 на 7 октомври българско време) на 20 километра северозападно от град Порт-де-Пе, на 89 километра западно от град Кап-Хаитиен и на 179 километра северозападно от столицата Порт-о-Пренс в Карибско море в пролива между остров Хаити и остров Тортуга на дълбочина 10 километра. Земетресението е усетено, както в Хаити, така и в съседната Доминиканска република. За сега няма информация за пострадали хора и материални щети. Не е обявена опасност от цунами. Регистрирано е още едно земетресение с магнитуд 5.6 на дъното на Атлантическия океан в 21:10 местно време на 6 октомври (3:10 българско време на 7 октомври) на 1634 километра от град Кайен във Френска Гвиана и на 1756 километра от град Прая на островите Кабо Верде. Земетресението е станало в район, където няма близка суша. Не е обявена опасност от цунами. ", "date": "2018.10.07", "title": "Силно земетресение разтресе брега на Хаити"}
{"url": "https://www.blitz.bg/svyat/iskala-nasledstvo-bivsha-kralitsa-na-krasotata-organizira-ubiystvoto-na-mzha-si-milioner_news631418.html", "text": "Бившата кралица на красотата Аурея Васкес-Ричос, която в миналото спечели конкурса \"Мис Пуерто Рико Петит\", бе обявена за виновна за организирането на убийството на съпруга си. Според AsiaOne престъплението е извършено през 2005 г.  Според съобщения в медиите през 2005 г. красавицата се оженила за 32-годишния канадски милионер Адам Анханг, но след едва шест месеца бракът започнал да се срива поради постоянни кавги за пари и недоволство един от друг. Адам бил недоволен, че съпругата му не иска да приеме юдаизма. Аурея, на свой ред, твърдяла, че съпругът й я мами.  Според Winnipeg Free Press, в един момент двойката започнала да ходи на семеен терапевт, но още на петата сесия мъжът предложил развод. Според Адам те щели да могат да се оженят отново, когато жената най-накрая приеме новата вяра. Освен това, така щели да могат да сключат нов брачен договор.  Същата вечер Аурея поканила съпруга си да вечерят в центъра на Сан Хуан, най-големия град в Пуерто Рико. След като двойката напуснала ресторанта, един непознат нападнал мъжа и го намушкал с нож. От раните той умрял.  Полицията успяла да хване убиеца, който признал, че за деянието му Аурея му е обещал три милиона долара. Въпреки това престъпникът така и не получил парите.  В случай на развод жената щяла да получи осем милиона канадски долара, но състоянието на съпруга й било три пъти повече. В тази връзка, бившата кралица решила да получи наследство.  През 2008 г. жената, както и нейната сестра и любовникът й, бяха обвинени в конспирация на убийство. По това време Аурея била напуснала страната и се е крила в Италия от няколко години. Пет години по-късно тя е арестувана в Мадрид. Очаква се тя да бъде осъдена на 31 януари 2019 г. Превод: БЛИЦ  ", "date": "2018.10.07", "title": "Искала наследство. Бивша Кралица на красотата организира убийството на мъжа си милионер"}
{"url": "https://www.blitz.bg/svyat/zapochna-rabota-postroenata-v-chernobil-slncheva-elektrotsentrala_news631443.html", "text": "  Най-голямата в историята на ядрената енергетика авария възникна в Чернобилската АЕЦ през нощта на 26 април 1986 година. От 30 километровата зона бяха евакуирани над 100 000 души, а в ликвидирането на последствията участваха над 600 000 души. Слънчевата електроцентрала в Чернобил е с мощност 1 мегават и е съвместен   на украинската компания Родина и германската Enerparc AG. Цената на проекта е около 1 милион евро. Централата включва 3,8 хиляди слънчеви панела, а получаваната електрическа енергия е достатъчна за около 2000 домакинства. „ “ – каза изпълнителният директор на проекта Solar Chernobyl LLC Евгейний Варягин. Медиите отбелязаха, че за първи път от 2000 година след спирането на Чернобилската АЕЦ, на тази територия отново се произвежда електрическа енергия. ", "date": "2018.10.07", "title": "Започна работа построената в Чернобил слънчева електроцентрала"}
{"url": "https://www.blitz.bg/lyubopitno/teylr-suift-e-klon-na-satanata-farel-uilyams-e-vampir-a-bionse-e-shef-na-ilyuminatite-8-te-nay-adski-teorii-na-zagovora-v-muzikata_news631343.html", "text": "Какво може да е по-весело от една теория на заговора? Едни хора вярват, че нас ни управляват рептилите от планетата Нибиру, други са убедени, че съществува световно правителство в сянка, а трети пък вярват, че Земята е плоска. Но не всички теории на заговора са чак толкова мащабни, някои съществуват само в отделни свои сфери, например в музиката.Музикалните фенове, очевидно, рядко отстъпват на колегите си от спорта, но по въпроса със загадките и теориите на заговора са готови да задминат всички, дори и феновете на рептилите. Най-често феновете не искат да се сбогуват със своя кумир, затова започват да измислят всякакви легенди.   Най-популярната теория на заговора гласи, че Пол Макартни е починал още през 1966 година и е бил заменен от двойника Бил Ширз. Поддръжниците на тази теория виждат доказателства за тази версия, започвайки от знаменитата обложка на Abbey Road и приключвайки с голям брой фрази в песните, като А Day in the Life или Strawberry Fields Forever.  Момчето се е родило недоносено, а лекарите тогава все още не са знаели, че кислородният инкубатор за новородени може да увреди зрението им. Така Стиви е трябвало да премине през целия си живот незрящ, но в това не вярват неговите фенове. Те се питат защо тогава той постоянно сяда на предните редове на мачовете на НБА или снима статията на Майкъл Джордан. А онзи момент, в който той си хваща стойката на микрофона, си е чисти доказателство, според феновете, че той има отлично зрение.      През 1992 година фронтменът на Nirvana Кърт Кобейн се жени за солистката на групата Hole Кортни Лъв, а през 1994 година нейната група пуска най-добрия си албум в кариерата си, който става платинен. Live Through This се хвали наред от критиците. Естествено, феновете на Кърт категорично са убедени, че албумът е изцяло написан от кумира им. В полза на тази теория говори това, че Hole нито преди, нито след 1994 година не успява да напише нещо стойностно.     В интернет е доста популярна теорията, че известната певица тейлър Суифт всъщност е биологичен клон на дъщерята на създателя на \"Църквата на сатаната\" Зина Лавей. Илюминатите са се възползвали от плътта на Зина, за да направят неин клонинг в своя тайна лабопратория. Само, че мотивите им за това не са известни.      Феновете отдавна са забелязали, че с годините кумирът им въобще не се променя. Уилямс в началото на своята кариера и сега изглежда точно по един и същ начин, затова се появи теорията, че музикантът всъщност е вампир. В интервю Фарел твърди, че не пие кръв, а само се къпе с нея преди сън.   Гард на музиканта, Майкъл Найс, твърди, че нападението срещу рап звездата е било режисирано, за да се даде възможност на изпълнителя да напусне Щатите и да се премести в Куба. Уж самият Фидел Кастро е помогнал за това, макар и публично той никога да не е споменавал певеца. Естествено, феновете веднага повярваха на тези думи.   Също като феновете на Тупак, почитателите на краля на рокендрола не искат да вярват в неговата смърт, но теорията им е доста по-сложна. Първоначално се предполагаше, че Елвис е искал да води обикновен начин на живот, но по-късно бяха открити доказателства, че певецът е работил за ФБР, а смъртта му е част от програмата за защита на свидетели.      Има и такива, които вярват, че начело на световното правителство на илюминатите стои Бионсе. За това свидетелства името на дъщеря ѝ Blue Ivy, което се разшифрова като \"родена, за да служи на злото\" или \"най-младата сред илюминатите\", а ако името ѝ се прочете отзад-напред на латински, то ще се получи \"дъщеря на дявола\". Също така по време на някои свои концерти певицата показваше триъгълника, символизиращ всевиждащото око.     Превод и редакция: БЛИЦ  ", "date": "2018.10.07", "title": "Тейлър Суифт е клон на Сатаната, Фарел Уилямс е вампир, а Бионсе е шеф на илюминатите: 8-те най-адски теории на заговора в музиката"}
{"url": "https://www.blitz.bg/kriminalni/mvr-s-podrobnosti-za-gonkata-s-koli-v-plovdiv-snimka_news631505.html", "text": "Двама младежи, опитали да осуетят полицейска проверка, са били задържани днес в Пловдив, съобщиха от МВР.     Към 12 часа служители на сектор Специализирани полицейски сили подали сигнал за спиране на лек автомобил Пежо в района на Централна гара. При приближаването им обаче колата потеглила и се отправила през Сточна гара съм жк Тракия. Със служебния микробус униформените последвали Пежото, в подкрепа се включили и други полицейски патрули.     Около супермаркет в „Тракия“ гоненият автомобил ударил един от служебните и нанесъл леки материални щети. Продължавайки през Мебелна къща към центъра, до бензиностанция на „Найчо Цанов“ колата се блъснала последователно в две дървета. Задържани са 25-годишният неправоспособен водач, чиято алкохолна проба отчела над 0,9 промила, и 19-годишният му спътник. Двамата не са пострадали сериозно.    ", "date": "2018.10.07", "title": "МВР с подробности за гонката с коли в Пловдив (СНИМКА)"}
{"url": "https://www.blitz.bg/layfstayl/skorost/ogromna-promyana-chaka-benzinostantsiite-v-tseliya-evropeyski-syuz-ot-12-oktomvri-veche-snimki_news631481.html", "text": "От следващия петък, 12 октомври, бензиностанциите на територията на всички 28 страни-членки Европейския съюз ще трябва да въведат нови обозначения на горивата.  Тогава влиза в сила директива 2014/94/EU на Европейския парламент „за развитието на алтернативни горива“, напомня ЕК. Целта е да бъдат улеснени жителите на ЕС в разпознаването на бензина или дизела, с който зареждат автомобилите си.  След нововъведението към октановото число на бензина задължително ще трябва да бъде добавено обозначение за съдържанието на биогориво.  ", "date": "2018.10.07", "title": "Огромна промяна чака бензиностанциите в целия Европейски съюз! От 12 октомври вече... (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-7-oktomvri_news631460.html", "text": "Днес повод за празнуване и почерпка имат:    У нас: Проф. Александър Янчулев , архитект, бивш кмет на София Анастасия Ингилизова , актриса Асен Ягодин , банкер, член на УС, изпълнителен директор на Пощенска банка Георги Ушев , председател на Специализирания наказателен съд Део  (Деян Славчев), тв водещ Иван Радоев-син , актьор Кристина Янева , актриса Теди Москов , театрален, телевизионен и кинорежисьор, нашумял с телевизионното предаване “Улицата“ и постановката на  “Ромео и Жулиета” в Младежкия театър, с игралния филм „Рапсодия в бяло“ и документалния „Преводачката на черно-бели филми“. През май тази година бе премиерата на спектакъла му „Редки тъпанари“ Христо Димитров , създател, хореограф и продуцент на ансамбъл “Българе”    По света:  Амбър Стивънс , американска певица и актриса, позната от „Внедрени в час 2“, „Бързи и яростни: Токио дрифт“, „Джезабел“, „Невероятният Спайдър-Мен“ Владимир Путин , руски политик, настоящ президент и бивш министър-председател на Русия Диану , бивш бразилски футболист, играл в Беласица и Левски (за кратко) Диего Коща , бразилски футболист с испанско гражданство, бивш централен нападател на Челси, който сега има подписан договор до 2021 г. с Атлетико (Мадрид) Дида , бивш бразилски футболен национал, пазил вратата на Милан Карлот Перели , шведска поппевица, спечелила Евровизия през 1999 г. с песента Take Me to Your Heaven („Вземи ме в своя рай“) Марко Белтрами , американски композитор на филмова музика, преди всичко към трилъри и филми на ужасите, номиниран два пъти за Оскар за филмите ”Влакът до Юма”/”Ескорт до затвора” и \"Повелителят на бурите\" Роби Джинепри , бивш американски тенисист, достигнал до № 15 в световната ранглиста (26 декември 2005 г.) Стивън Ериксън , канадски писател, антрополог и археолог по образование, автор на преведената на български поредица от десет романа „Малазанска Книга на мъртвите“ Тико Торес , американски рок музикант - барабанист, член на групата \"Бон Джоуви\" Том Йорк , британски музикант, известен като вокалист и текстописец на алтърнатив рок групата Рейдиохед Тони Бракстън , американска R&B певица, контраалт, авторка на песни и актриса, носителка на шест награди „Грами“, един от най-успешните изпълнители на 90-те години на миналия век Холанд Родън , американска актриса, позната като Лидия Мартин, заради участието си в сериала Тийн вълк. Шон Ашмор , американски актьор, известен като Ледения човек в поредицата „Х- Мен“ Шърман Алекси , американски писател с индиански произход, отразен в разказите и романите му, посветени на мястото на съвременния индианец в САЩ    ", "date": "2018.10.07", "title": "Известните рожденици на 7 октомври"}
{"url": "https://www.blitz.bg/obshtestvo/vakantsiyata-na-bogatashite-nashentsi-davat-po-100-000-evro-za-safari_news630202.html", "text": "Българи с високи финансови възможности дават по 100 хил. евро за ловен тур в Африка, разказа собственик на туристическа фирма, организиращ такива специализирани пътувания до страните от Черния континент, цитиран от \" \".   В последните години се наблюдава раздвижване на интереса към лова в Африка, който е много специфичен, обяснява той. Според него една от причините е, че ловът и в България вече не е евтино хоби и става все по-скъп. Затова и хората, можещи да дават такива пари, пък предпочитат да отидат на места и за дивеч, каквито нямаме в нашата страна. „В Африка ценово най-достъпни дестинации за сафари са Намибия и Южна Африка. Ловът на антилопи е най-разпространен и евтин. Нататък по ценовата листа идват по-специфичните животни и т. нар. голяма петорка - лъв, бивол, слон, леопард хипопотам или носорог. Доста нашенци с финансови възможности ходят на такъв лов. Сумарно ловът й излиза над 100 хил. евро“, уточнява бизнесменът Най-евтината такса за отстрел на дивеч в Африка е 150 евро за антилопа или прасе, което е поносимо, защото у нас те вече я доближават и даже на места я надхвърлят. По думите му по-достъпните оферти са за 7-дневни турове, които струват по 1260 евро, като цената включва настаняване, храна, нощувки и транспорта на място, предварителна обработка на трофеите. Самолетният билет и таксата за отстреляните животни обаче се плащат отделно. Според нашенеца, в известна степен Намибия е по-предпочитана, защото няма големи температурни разлики. В зависимост от района на лова в Южна Африка обаче през зимата температурата може да варира от -15 до +35 градуса. В още много страни се организират сафари - Замбия, Мозамбик, Танзания, Зимбабве. Те обаче са по-скъпи и се ходи на лов за по-специфични видове животни и за трофеите се плащат много по-високи такси. Мозамбик се слави с най-ценните си биволи, Замбия - с лъвовете, в Зимбабве - със слоновете. Тези дестинации обаче са за опитни ловци, които знаят какво искат и къде да го търсят. За начинаещите се препоръчва да започнат с лов на антилопи, добавя туристическият експерт. Той обясни още, че българи ходят на ловен туризъм и в Европа. Там търсят типично нашата гонка за лова на дива свиня у нас. Малко държави обаче организират подобни неща. Това са Румъния, Македония, Чехия, Унгария - избирателно. В Австрия ловът на гонка е само веднъж в годината. В Германия пък не се прилага, освен на територията на частно стопанство с точна територия и собственост. Там няма наети ловни територии, обяснява бизнесменът.", "date": "2018.10.07", "title": "Ваканцията на богаташите: Нашенци дават по 100 000 евро за сафари"}
{"url": "https://www.blitz.bg/layfstayl/spored-zodiyata-izvinenieto-koeto-razrushava-zhivota-vi_news631461.html", "text": "Всеки човек си има любими извинения, с които се измъква от ситуации, които не са му особено приятни или пък предпочита да ги отлага във времето и така до безкрай, пише tialoto.bg. Ето и кои са любимите извинения на представителите на различните зодии, които обаче малко или много пречат на щастието им, без те да го осъзнават:Овен   „Нямам време.“ Ако нещо или някой е важен и/или ценен за вас и го осъзнавате, тогава трябва да намерите време за него. Може да сте затрупани с работа и ангажименти, но все пак, ако имате желание, можете да откриете начин да пренаредите графика си така, че да имате време за приятелите си, за половинката си и дори за кратка почивка. Телец „Сега не е точният момент.“ Не може все да чакате перфектния момент, за да предприемете дадено действие, което е важно за вас в житейски план – нали не искате да чакате цял живот? Ако желаете да се разделите с някого, ако ви се ще да напуснете работа или пък смятате, че трябва да си поискате повишение на заплатата, направете го още днес, а не отлагайте! Близнаци „Прекалено съм уморен/а.“ Престанете да пропускате тренировките си. Спрете да анулирате плановете си с приятели. Престанете да си стоите вкъщи, когато можете да излезете навън и да си живеете живота. Винаги можете да намерите време за почивка, но ако има как да си прекарате по-смислено и весело времето – не си намирайте извинения да не го правите. Рак „Той/тя ще се промени.“ Ако не се чувствате щастливи във връзката си и то от дълго време насам, намерете сили в себе си, за да я прекратите. Разберете, че партньорът ви никога няма да се промени, дори и да ви го обещава. Проумейте, че добрата версия на вашата половинка се намира само във вашата глава. Спомнете си поговорката „Вълкът може и да си смени козината, но нравът – никога!“. Лъв „Не искам.“ На всички нас ни се налага от време на време да правим неща, които не искаме, които са ни неприятни, или пък не ни правят доволни и щастливи. Животът невинаги е цветя и рози. Невинаги всичко е лесно и справедливо. Невинаги всичко е забавно. За съжаление, понякога трябва да се измъкваме от зоната си на комфорт, поради една или друга причина. Дева „Това е твърде рисковано.“ Ако наградата си заслужава риска, тогава трябва да се опитате да я вземете. Не можете винаги да се движите в безопасната зона на живота. Не можете да си стоите на едно място, когато за вас би било по-добре да се движите напред и да се развивате, дори да е с една крачка всеки ден. Нерядко рискът отваря нови, по-добри възможности. Скорпион „Животът ми си е наред.“ Никога не трябва да се примирявате с посредственото или със средното ниво. Никога не трябва да се примирявате с „приличните“ неща или с „търпимите“ ситуации, ако усещате, че заслужавате повече. Трябва да се стремите към щастието, трябва да се борите за удовлетворение, трябва да мечтаете за постижения. Стрелец „Това е твърде сложно.“ Повечето неща, които си заслужават в живота, изискват усилия. Трябва да се борите, за да постигнете целта си, дори да не ви е никак лесно. Трябва да се размърдате, ако искате нещо конкретно, то няма да ви дойде даром. Не се опитвайте все да се движите по сянка и на сухо – минете през бурята, ако усещате, че накрая ще ви огрее слънце. Козирог „Не съм достатъчно добър.“ Не позволявайте на вътрешната ви несигурност да блокира пътя ви към успеха. Дори да си знаете, че не сте най-добрият играч – влезте в конкуренция, може пък да ви провърви. Кандидатствайте за мечтаната си позиция, излезте на среща с човека, по когото си падате, дори да смятате, че ви превъзхожда с нещо. Никога не се знае какво ще стане. Водолей „Никога няма да успея.“ И вие като Козирозите сте склонни да се подценявате. Все се подготвяте за най-лошия сценарий на нещата. Не бъдете убедени, че ще се провалите, преди да сте опитали. Дайте шанс сами на себе си, може да се окажете смел боец. В повечето случаи ще имате интелекта и силата да се справите с предизвикателствата. Риби „От утре започвам.“ Рибите много обичат да отлагат и да изчакват. Не можете да продължавате да оставяте днешната работа за утре, когато можете да я свършите тук и сега! Бъдете по-продуктивни и по-смели. Просто си обещайте, че днес е денят, в който ще започнете да живеете живота, който винаги сте искали.", "date": "2018.10.07", "title": "Според зодията: Извинението, което разрушава живота ви"}
{"url": "https://www.blitz.bg/layfstayl/ptuvane/maroko-taka-kakto-nikoga-nyama-da-go-vidite-blgarka-opisva-uzhasa-ot-prezhivyanoto_news631283.html", "text": "Туристическите агенции обикновено описват рая в офертите си за привлекателни места по света. Но никой не те подготвя за това, което може да преживееш. Именно затова и са полезни групите във Фейсбук, където различни пътешественици споделят опита си от преживяното.   ", "date": "2018.10.07", "title": "Мароко така, както никога няма да го видите! Българка описва ужаса от преживяното"}
{"url": "https://www.blitz.bg/layfstayl/shoubiznes/skrbna-vest-pochina-zvezda-ot-zhivite-mrtvi-i-prl-kharbr_news631464.html", "text": "Отиде си актьорът Скот Уилсън. Ветеранът в американските кино и телевизия почина на 76 години в Лос Анджелис, предаде БГНЕС. Причината за смъртта му са усложнения на левкемия, съобщи TMZ. Той е починал без болки в дома си.        Една от най-известните му роли беше в телевизионния сериал „Живите мъртви“ („The Walking Dead“) (от 2010 до 2016 г.).        Актьорът е едно от \"националните богатства на САЩ, впечатляващ със спокойния си глас и кроткия си нрав всички, които общуваха с него\", споделиха негови близки приятели.     Родом от Атланта (щата Джорджия), той е изиграл в творческата си кариера роли в над 80 филми и сериали. Най-известни сред тях са \"In Cold Blood\" (1967), \"The Great Gatsby\" (1974), \"The Heat of the Night\" (1967), \"Dead Man Walking“, (1995) и „Pearl Harbor“ ( 2001).     Ролята му в „The Ninth Configuration“ през 1980 г. му носи номинация за наградата \"Златен глобус\" за най-добра поддържаща мъжка роля.       ", "date": "2018.10.07", "title": "Скръбна вест! Почина звезда от „Живите мъртви“ и „Пърл Харбър“"}
{"url": "https://www.blitz.bg/kriminalni/uzhas-trupt-na-tv-vodeshchata-viktoriya-otkrit-v-khrasti-kray-dunav-kriminalistite-v-potres-ot-zverstvoto-pbrvi-snimki_news631490.html", "text": "Появиха се още подробности за жестокото убийство в Русе. Жертвата е 30-годишна жена. Според източници на Нова телевизия, тялото е открито в събота в труднодостъпен район. Намерено е в храсти, близо до Дунав.     Разпознаването на жертвата е станало късно снощи. Младата жена е била водеща на предаване в една от местните телевизии. Убита е по особено жесток начин.     Криминалисти с дълъг стаж казват, че не помнят в Русе да е имало такова брутално престъпление. Полицията работи по няколко версии, но няма данни убийството да е свързано с работата на телевизионната водеща.     Очаква се по-късно днес от полицията в Русе да дадат още информация по случая.                    ", "date": "2018.10.07", "title": "Ужас! Трупът на тв водещата Виктория открит в храсти край Дунав, криминалистите в потрес от зверството (ПЪРВИ СНИМКИ)"}
{"url": "https://www.blitz.bg/kriminalni/nakazanie/maykata-na-deteto-blsnato-ot-kmeta-na-trn-do-kraya-na-zhivota-si-shche-trsya-spravedlivost-video_news631493.html", "text": "До края на живота си ще се боря за тази справедливост. Това заяви пред Нова телевизия майката на блъснатото момче в Трън Анита Гълъбова.     Преди дни оправдаха бившия кмет на Трън Станислав Николов за катастрофата, при която блъсна дете. Присъдата е окончателна. Окончателна е и присъдата за детето, което от години живее без далак и с разкъсан черен дроб.     „Няма престъпление, няма виновно лице. Пернишкият съд потвърди решението на трънския районен съд, че детето само се е блъснало в джипа“, още каза майката.     Тя говори за първи път пред камера след обявяването на решението на съда. Станислав Николов категорично отказа коментар. Неговата присъда не подлежи на обжалване и протести. Законодателят приравнява произшествието на случайно деяние, което изключва вина на дееца.     „Щастливото детство на Ивайло няма да се върне никога. Детето боледува, миналата година постъпихме в болница“, каза майката.     Майката, която се грижи сама за сина си, беше категорична, че съдията е отхвърлил медицинската експертиза, както и свидетелските показания на очевидеца на произшествието. Джипът на Николов, който е основно веществено доказателство и трябва да се запази до края на досъдебното производство, е продаден в деня на катастрофата. По думи на Гълъбова няма запазено местопроизшествие.     „Няма кръвна проба. Тестът с дрегер е направен часове след престъплението. В дежурната на полицията два дни няма сведение за случилото се“, категорична беше майката.     Гълъбова заяви, че подобни решения се оспорват и могат да бъдат преразгледани във Върховния съд в София, затова ще напише отворено писмо към главния прокурор. Според нея правата на сина й са нарушени. Николов никога не се е поинтересувал какво е състоянието на Ивайло.     ", "date": "2018.10.07", "title": "Майката на детето, блъснато от кмета на Трън: До края на живота си ще търся справедливост (ВИДЕО)"}
{"url": "https://www.blitz.bg/kriminalni/ekskluzivno-v-blits-ubitata-biznesdama-bila-golyama-krasavitsa-obichala-da-ptuva-i-bila-lyubitelka-na-ekstremnite-izzhivyavaniya-snimkivideo_news631485.html", "text": "Жестоко изнасилената и убита русенска бизнесдама Виктория Маринова била много красива. Това става ясно от профила ѝ в социалните мрежи. Тя обичала да пътува и била фен на екстремните изживявания. Виктория работела като административен директор на русенската телевизия TVN.   Припомняме, че убийството ѝ е станало вчера през деня на кея в Русе. То е придружено с изнасилване и жесток побой, вследствие на който жената е обезобразена и задушена.  Макар че Виктория е административен директор на медията, тя често се появявала и на екран, става ясно още от снимки в профила ѝ. Била и фен на модата.   Повечето ѝ кадри са залети от много лайкове и коментари. В страницата й опечалени нейни близки вече пишат тъжни послания във връзка със смъртта ѝ.       Полицията в Русе разследва бруталното убийство на жена                         ", "date": "2018.10.07", "title": "Ексклузивно в БЛИЦ! Убитата бизнесдама била голяма красавица! Обичала да пътува и била любителка на екстремните изживявания (СНИМКИ/ВИДЕО)"}
{"url": "https://www.blitz.bg/obshtestvo/zrelishchen-arest-v-plovdiv-politsai-gonikha-shofor-do-benzinostantsiya_news631499.html", "text": "Зрелищен арест извършиха полицаи в Пловдив до бензиностанция на булевард \"Найчо Цанов\". Мъж е заловен в автомобила си при преследване, след като не е спрял на полицейска палка за проверка.    Оказало се, че водачът е без шофьорска книжка и имал алкохол в кръвта, а по непотвърдена информация - и дрога.  Мъжът е задържан за 24 часа, съобщиха за БЛИЦ разследващи. ", "date": "2018.10.07", "title": "Зрелищен арест в Пловдив, полицаи гониха шофьор до бензиностанция"}
{"url": "https://www.blitz.bg/kriminalni/prestplenie/prokuror-shche-stignem-i-do-drugi-litsa-trguvali-na-cherno-s-lekarstva_news631501.html", "text": "Четирима от седемте задържани за източване на Здравната каса чрез търговия на черно с лекарства за онкоболни остават за постоянно в ареста. Това реши снощи Специализираният наказателен съд.     Задържаните са от две болници – в София и в Благоевград, в които специализираната прокуратура и ГДБОП влязоха за проверка по сигнали.     Разследването ще продължи и в други болници, обяви наблюдаващият прокурор Лидия Манолова.     „Разследването продължава ви уверявам, че ще се достигне и до други лица, които са злоупотребявали с лекарства. На този етап не можем да кажем колко групата е присвоявала, но от фактурите, иззети от търговеца, считаме, че сумите са доста високи”, коментира Манолова.     В ареста остава соченият за ръководител на групата Милослав Пейков, както и още трима мъже. Лекарите Зора и Небесна Балджийски и фармацевтката Светлана Тюлекова са под домашен арест, заради влошено здраве.     Според разследващите ръководителят на групата Пейков купувал от различни медици лекарствата и ги препродавал. Задържаните двама лекари – майка и дъщеря – Небесна и Зора Балджийски, изписвали лекарства и ги предоставяли за продажба чрез съпруга на едната.     Защитата отговори, че няма ясно обвинение, нито достатъчно доказателства.     Решението на съда подлежи на обжалване.    ", "date": "2018.10.07", "title": "Прокурор: Ще стигнем и до други лица, търгували на черно с лекарства"}
{"url": "https://www.blitz.bg/obshtestvo/stolitsa/stana-yasno-zashcho-e-imalo-politseyska-gonka-i-strelba-v-sofiya_news631502.html", "text": "Трима души са задържани след преследване и стрелба с полицията в София. Инцидентът е станал в квартал \"Левски В\".    Мъжете, които са пътували в лек автомобил са отказали да спрат за полицейска проверка. При опита си да избягат са блъснали леко служител на МВР, информират от вътрешното ведомство.  Единият от полицаите е стрелял два пъти в гумите на автомобила на бегълците. При проверката е станало ясно, че единият от задържаните е без лични документи. Продължават огледите на мястото на инцидента.", "date": "2018.10.07", "title": "Стана ясно защо е имало полицейска гонка и стрелба в София"}
{"url": "https://www.blitz.bg/svyat/kholandiya-vdigna-po-speshnost-dva-iztrebitelya-f-16-zaradi-amerikanets-poboynik_news631427.html", "text": "Военновъздушните сили на Холандия са вдигнали по спешност два изтребителя Ф-16, за да придружат самолет от Абу Даби за Амстердам, след като на борда му агресивен американец налетял на бой, съобщиха местните власти, цитирани от \"Франс прес\".   \"29-годишен американец стана агресивен, след като бил помолен от член на екипажа да се върне на мястото си\", уточни говорителката на холандската жандармерия. \"Разрази се сбиване и екипажът на самолета, заедно с други пътници успяха да обуздаят мъжа\", допълни говорителката, като е отказала да назове авиокомпанията или полета. Множество пътници са били леко ранени, включително двама пасажери, които са били насинени в областта на очите, след като американецът ги ударил. На самолета е било издадено специално разрешение да кацне незабавно на летище \"Схипхол\" в Амстердам, като полицията скоро след това е арестувала побойника. Мъжът е бил прегледан на летището, като са го определили като \"дезориентиран\". Американецът е бил приет в психиатрична клиника за наблюдение. Въпреки че са под бойна тревога, холандски изтребители, които са въоръжени с ракети въздух-въздух, се вдигат по спешност в изключително необичайни случаи, уточниха от холандските военновъздушни сили.", "date": "2018.10.07", "title": "Холандия вдигна по спешност два изтребителя Ф-16 заради американец побойник"}
{"url": "https://www.blitz.bg/layfstayl/svetski/produtsentka-zavrtya-glavata-na-vodeshchiya-na-panorama-napira-da_news631541.html", "text": "Журналистът Бойко Василев, който се разведе със съпругата си Адриана преди две годи вече мисли за нова сватба.След поредица обвинения за изневери между Бойко и Адриана двамата се разведоха, но и до днес са в ужасни отношения.   Новата до водещия е младата Албена Колчакова, която е продуцент и редактор в БНТ. Хубавата Албена омагьосала Василев до такава степен, че той бил готов да прекара остатъка от живота си с нея. Тя отдавна се замисляла за по-сериозна стъпка и настоявала да сключат брак, но Бойко бил предпазлив заради лошите спомени от тежката раздяла с бившата, пише „Уикенд“.    Въпреки че имал едно наум, той обещал на приятелката си да помисли сериозно  по въпроса, но с уговорката да не пришпорват събитията. ", "date": "2018.10.07", "title": "Продуцентка завъртя главата на водещия на \"Панорама\", напира да..."}
{"url": "https://www.blitz.bg/obshtestvo/tirazht-na-tototo-mina-ima-li-blgariya-nov-milioner_news631571.html", "text": "След тегленето на печелившите числа в 80-ия тираж на числовите игри на Български спортен тотализатор, джакпотите в тях продължават да нарастват. За следващия тираж в четвъртък печалбите ще достигнат общо 6 595 000 лева. Джакпотът в играта 6/49 ще бъде 2 600 000 лева. За играта 6/42 джакпотът ще е 675 000 лева. В играта 5/50 сумата е до 3 000 000 лева, а в Тото Джокер – 100 000 лева.     Печелившите комбинации в игрите, които бяха изтеглени на живо в предаването на СПОРТ ТОТО в ефирите на БТВ и БНТ, са:     „Тото 2 - 6 от 49” – 32, 15, 12, 38, 46, 44;  Печалби от играта: Имa петима късметлии, които са познали пет от шестте печеливши числа и всеки от тях печели по 5 280 лева.  Късметлия от град Дулово си спечели допълнителна печалба - лек автомобил.  „Тото 2 - 5 от 35”, първо теглене  – 21, 33, 12, 20, 2; второ теглене – 33, 31, 4, 22, 9;  Печалби от играта: В първо и във второ теглене на играта има по един късметлия, познал печелившата комбинация, който си спечели сумата от 24 399 лева.  Двама късметлии от град София и Велико Търново спечелиха бонус печалби по 5 000 лева.  „Тото Джокер”, 3-те двойки позиции и цифри – 7/8, 4/6, 9/0;  „Тото 2 – Рожден ден“ – 53 (година), 8 (месец август ), 31 (дата), 3 (сряда - ден от седмицата);   „Тото 2 - 6 от 42” – 38, 2, 16, 28, 6, 33 + 41 (допълнително число за Втори тото шанс на играта - „Пари плюс“)   „Тото 2 - Зодиак” – 25, 5, 21, 23, 26 + 3 (зодия Близнаци)     Печелившите числа в игрите Втори тото шанс на „Тото 2 - 5 от 35” и Втори тото шанс на „Тото 2 – 6 от 49“, които бяха изтеглени в петък, 5 октомври, за 79-ия тираж, са:     „Втори тото шанс“ на „Тото 2  – 6 от 49“ – 16, 29, 31, 20, 6, 13 + 48.; (допълнително число).  Печалби от играта: Късметлия от град София спечели сумата от 20 000 лева.     „Втори тото шанс“ на „Тото 2 – 5 от 35“ – 7, 22, 27, 32, 31 + 1, 1;         В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 79-и тираж без допълнителен залог. Утре, 8 октомври, ще бъдат изтеглени печелившите комбинации за 80-ия тираж. Във Втори тото шанс на играта „Тото 2 – 6 от 49“ печалбата ще достигне до 120 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден.  В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победителка стана  Катя Бобойчева, която спечели 1 000 лева, защото беше по-бърза и съобразителна от своята съперничка Павлина Дечева, която си тръгна с награда от 100 лева. В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на https://lottery.toto.bg/ и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.     Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  .      ", "date": "2018.10.07", "title": "Тиражът на тотото мина! Има ли България нов милионер?"}
{"url": "https://www.blitz.bg/layfstayl/pteshestvie-po-transsibirskata-magistrala-priklyuchenie-koeto-shche-pomnite-tsyal-zhivot_news631285.html", "text": "Ако сте готови да се откажете от комфортния живот с горещ душ и топла храна, в пътешествието по Транссибирската магистрала ще бъдете възнаградени с впечатления за цял живот.   Транссибирската магистрала - това е железопътно трасе с дължина 9289 километра, което свързва Москва с Владивосток. То пресича осем часови пояса, докато измине целия път от руската столица до източния град, а да се направи това без почивка са необходими поне осем пълни дни. До ден днешен това е най-дългата железопътна магистрала в света.", "date": "2018.10.07", "title": "Пътешествие по Транссибирската магистрала - приключение, което ще помните цял живот"}
{"url": "https://www.blitz.bg/layfstayl/shoubiznes/kalin-vrachanski-se-nasiti-brzo-na-mariana-vekilska-i-ya-zameni-s_news631554.html", "text": "След кратката авантюра с Мариана Векилска Калин Врачанки е заминал за Сицилия. Според негови близки той има сериозно гадже и вече мисли за семейство и деца.  Пред приятели Калин споделил, че е намерил жена, която е събудила неговия интерес, ала само времето щяло да покаже дали връзката им ще прерасне в нещо по-дълбоко. Тя не била популярна в светските среди, но притежавала качества, които впечатлили актьора, твърди \"Уикенд\".   Говори се, че връзката му с Векилска приключила веднага щом Калин разбрал, че тя започва да се увлича. Така актьорът се освободил от бремето на излишните главоболия. ", "date": "2018.10.07", "title": "Калин Врачански се насити бързо на Мариана Векилска и я замени с..."}
{"url": "https://www.blitz.bg/obshtestvo/regioni/avdzhii-ot-osikovo-izvadikha-ogromna-sluka-v-mestnostta-bukov-dol-snimki_news631526.html", "text": "С рекорден лов се завърна у дома дружинката от гърменското село Осиково, предвождана от Красимир Соленков. 6 глигана, единият от които тежи 140 килограма, паднаха повалени от точния мерки на ловците, сред които бе и столичният автобос и бивш собственик на \"Пирин\" Гоце Делчев Антонио Сакаджийски.  Групата излязла на лов в местността Буков дол между Скребатно и Осиково вчера, пише struma.com.  Това е поредният успешен лов на осиковската дружинка. За тях казват, че са истински точни стрелци, тъй като почти никога не се връщат празни след ловен излет. Миналата година пак тази ловна дружинка записа рекорд - убиха опасен и голям звяр. Вълк, който с месеци тормозеше жителите на селата в района.  ", "date": "2018.10.07", "title": "Авджии от Осиково извадиха огромна слука в местността Буков дол (СНИМКИ)"}
{"url": "https://www.blitz.bg/intsidenti/katastrofi/krasivata-ralitsa-s-raztrsvashch-razkaz-za-zhestokiya-intsident-s-tir-na-trakiya-pri-koyto-edva-ne-zagubi-zhivota-si_news631549.html", "text": "Всяка година България дава стотици жертви във войната по пътищата. От януари досега загиналите при пътни инциденти са над 460. В началото на юни едно младо и красиво момиче участва в тази война, но успява да се спаси от черната статистика. Наречете го късмет или сила на духа, но днес Ралица Маркова има какво да ни каже.  Всичко се случва в един слънчев неделен следобед. Датата е 10 юни, а Ралица тръгва с колата си от Бургас за София, заедно със свой колега. „През целия ден имах едно странно усещане, нещо ме тревожеше, имах буца в стомаха, точно така се чувствах! За първи път ми се случва, аз преди да тръгна и по време на шофиране да имам това тревожно чувство. Предусещала съм вероятно”, спомни си тя пред bTV.   В района на Пловдив трафикът станал още по-натоварен и с все повече тирове на пътя. Оставали 130 километра до София.  Ралица изчислила, че след час и половина вече ще си бъде у дома, но съдбата решила друго. „В следващия момент просто помня звука, който беше ужасен. Няма с какво да се опише, няма с какво да се сравни. Както и силата, с която нещо ни отмести от пътя. Сякаш нещо ни засмука встрани. Следващото нещо, което помня е, че зададох въпрос – какво стана?”, спомня си тя.  Движещата се зад Ралица кола я удря с висока скорост, а автомобилът ѝ се забива под камиона пред тях. „Хубавото е, че колата ни се завърта и ударът не е челен. Ние сме се забили назад. Което е страхотно. Защото, ако беше челен, нямаше да има оцелели”, обяснява Ралица.  Линейката идва бързо. Спешният екип вади Ралица от премазаната кола и я транспортира до болницата в Пловдив. „В линейката ме успокояваха. Казваха ми – спокойно, миличка, спокойно. Понеже аз знаех, че всичко ще е наред накрая, но си спомням, че плачех! Едната дама постоянно ми забърсваше сълзите и ми казваше – спокойно миличка”, разказва тя.  В болницата я посрещат д-р Бахар Нури, д-р Петкова и проф. Христо Желязков. Днес, 4 месеца след катастрофата, Ралица им е благодарна повече от всякога, че диша и е тук. Казва, че те са нейните ангели спасители – тук на Земята. „Тя е имала абсолютен късмет, защото при такова нещо е можело да пострада много сериозно”, казва проф. Желязков.  За д-р Анета Петкова, Ралица е поредният млад пациент, който влиза в болница, вместо в дома, към който е пътувал, но ясно си спомня жаждата ѝ за живот. „За съжаление това е ежедневие в тази болница. Тъй като поемаме цялата спешност на региона. Изключително много млади хора, които са пострадали при катастрофи, постъпват всеки ден в клиниката”, казва д-р Петкова.  Ралица остава в Клиниката по неврохирургия повече от седмица, а до нея, неотлъчно е майка ѝ. Заради отока на гръбначния мозък, Ралица остава обездвижена няколко дни. Успява да направи първите си крачки на четвъртия ден. С помощта на лекарите и на мама.     Днес тя се чувства все по-добре. Казва, че обожава живота и може би затова животът не я е пуснал да си отиде. „Всяко нещо се случва с причина. Няма за какво да се сърдя, напротив. Съдбата ми поднесе такова нещо, но ми направи и подарък, защото съм тук в момента”, казва Ралица.  Шофьорът, причинил катастрофата, все още не е понесъл отговорност. „Той до момента не ме е потърсил. Не искам да ми се извинява. Той причини това на две деца. Но след това, той не понесе отговорност. И най-вече съм сърдита, че майка ми претърпя този стрес”, казва тя.  „Това ми беше най-тежко, че някой си може да смачка моето дете и да си тръгне без дори да се поинтересува за състоянието й. Аз съм я родила, възпитала и той в един миг – ще ми затрие детето”, казва майка ѝ Нели.  Въпреки шока от преживяното Ралица се учи да бъде смела отново. Затова решава да пребори страха си и да се качи отново зад волана.  „Моля ви, когато се качвате в колата, оставете всички други мисли настрана. Моля ви, не сте сами на пътя. Белите стават за една секунда. Точно в тази секунда, когато си погледнеш телефона. Еми да, но това съобщение не е по-важно от моя живот! Не е по-важно от твоя живот, от ничий друг живот. Пазете себе си и пазете останалите участници в движението. И не си мислете – това на мен не може да се случи”, призовава Ралица.  Тя оцеля и е късметлийка. Днес повече от всякога се усмихва. Мечтае си тази страшна война на пътя да спре. Има и други мечти, които иска да сбъдне и сега се е вкопчила в живота. ", "date": "2018.10.07", "title": "Красивата Ралица с разтърсващ разказ за жестокия инцидент с ТИР на \"Тракия\", при който едва не загуби живота си"}
{"url": "https://www.blitz.bg/obshtestvo/sheft-na-mvr-komentira-intsidenta-s-denitsa-siderova-i-obyavi_news631545.html", "text": "Оставката ми е в джоба и съм готов да я дам, ако сме сгрешили. Това каза пред журналисти министърът на вътрешните работи Младен Маринов, съобщава „Фокус“.  Попитан как ще коментира пътния инцидент, при който беше засегната жената на Волен Сидеров, Маринов отговори: „По отношение на ПТП-то е установено, че суданският гражданин е управлявал автомобила със свидетелство за управление, което не важи в България. За това му е съставен акт и автомобилът е дерегистриран и спрян от движение“.  Той посочи, че проблемът с оставките на министри винаги е отворен. „Оставката ми е в джоба, така че когато ми бъде поискана, съм готов да я дам, ако сме сгрешили. Разбирам реакцията на г-н Сидеров, защото е засегнат човек от неговото семейство, но не бива да прекрачваме закона в нито един случай“, коментира Маринов.  Във връзка с критиките на премиера и главния прокурор по отношение на „Икономическа полиция“, министърът отговори, че ги приема. „Главният прокурор е човекът, който има най-пълно наблюдение както върху дейността на полицията, така и на прокуратурата. И проблеми в едната води до проблем с целия процес по разследване на престъпната дейност. Така че аз ще направя анализ и ще предприема съответните мерки. Винаги съм изхождал от това дали човек е професионалист или не и всеки, който не отговаря на очакванията на бързина и качество на работа, ще отпада“, коментира Маринов.  ", "date": "2018.10.07", "title": "Шефът на МВР коментира инцидента с Деница Сидерова и обяви..."}
{"url": "https://www.blitz.bg/obshtestvo/gimnastichkite-ot-natsionalniya-s-golyam-zhest-km-shefa-na-aleksandrovska-bolnitsa-snimki_news631563.html", "text": "Гимнастичките от националния ни отбор направиха голям жест към директора на Александровска болница доц. д-р Костадин Ангелов. След края на лагера на отбора в Белмекен, грациите ще му подарят благодарствена плакета.Наградата е заради усилията, които д-р Ангелов и екипът му са положили, за да останат момичетата в \"добра физическа форма и да преследваме мечтите си, да постигаме добри резултати, да защитаваме името на България\", става ясно от обръщението от капитана на национален отбор ансамбъл Симона Дянкова, което бе публикувано на официалната фейсбук страницата на Българската федерация по художествена гимнастика.  Ето и пълния текст на поста:   Обръщение от капитана на национален отбор ансамбъл Симона Дянкова:  “До доц. д-р Костадин Ангелов, д.м.  Изпълнителен Директор на УМБАЛ „Александровска“ ЕАД  Уважаеми доц. Ангелов,  Българска федерация по художествена гимнастика и гимнастичките от националните отбори жени на ансамбъл и индивидуално изразяваме към Вас и към целия медицински персонал своята огромна благодарност и прекрасни впечатления. Здравето е част от успеха. Вие сте тези, които положихте усилия, за да останем в добра физическа форма и да преследваме мечтите си, да постигаме добри резултати, да защитаваме името на България. Трогнати сме от вашето внимание и професионализъм, както и желанието на екипите максимално да ни бъдат полезни.   Сърдечно благодарим за професионализма, човечността, отношението, подкрепата и загрижеността на лекарите от ръководената от Вас болница. Вие всички сте част от нашия успех!   С уважение и благодарност,  БФХГ и НО жени ансамбъл и индивидуално!”  След края на лагера на отбора в Белмекен, отборът ще подари специална благодарствена плакета на доц. д-р Костадин Ангелов, д.м.  Изпълнителен Директор на УМБАЛ „Александровска“ ЕАД.    ", "date": "2018.10.07", "title": "Гимнастичките от националния с голям жест към шефа на Александровска болница (СНИМКИ)"}
{"url": "https://www.blitz.bg/obshtestvo/shokovo-poskpvane-i-na-drvata-za-ogrev-20-poveche-plashchat-khorata-v-plovdiv-video_news631564.html", "text": "От началото на месец октомври клиентите на Топлофикация в Пловдив ще плащат с около 9 на сто по-скъпо парно след като беше прието поскъпването на природния газ с 14%. Проверка показа, че това оскъпяване не е променило коренно начина, по който пловдивчани смятат да посрещнат новия отоплителен сезон.   Търговци на твърди горива разкриха, че търсенето на дърва за огрев, въглища и пелети за отопление не се е променило спрямо минали години,    Потребителите на този вид гориво трябва да приготвят по-голям бюджет. Като всеки продукт, с който се търгува и при дървата твърда цена няма – увеличението при тях тази година е с 20 на сто. Осезаема е промяната, която е повече от 20% спрямо миналата година. Както знаем ценообразуването на един артикул се свежда до други по-малки подотрасли, които са свързани с изграждането на тази цена като добиване на дървесина, транспортиране, изготвяне на нужните документи, разказа пред екипа ни Георги Стайков, който е собственик на склад за дърва за огрев и въглища. Всеки един от тези компоненти определя крайната цена на дървата за огрев.  За бука тази година цената е около 100 лева, за дъба е някъде около 105-110 лева за кубик готови и обработени дърва за нуждата на горивната камера, разкри още търговецът.  ", "date": "2018.10.07", "title": "Шоково поскъпване и на дървата за огрев: 20% повече плащат хората в Пловдив (ВИДЕО)"}
{"url": "https://www.blitz.bg/obshtestvo/zhandarmeriyata-poluchava-341-novi-koli_news631465.html", "text": "Национално съвещание на ръководството на МВР ще се проведе в неделя. Очаква се на специална церемония старите коли на жандармерията да бъдат подменени с нови, като структурата ще получи 341 нови автомобила.  Поканени са да присъстват премиерът Бойко Борисов, главният прокурор Сотир Цацаров, министърът на финансите Владислав Горанов и председателя на ДАНС Димитър Георгиев.  ", "date": "2018.10.07", "title": "Жандармерията получава 341 нови коли"}
{"url": "https://www.blitz.bg/obshtestvo/skandal-v-sofiya-diplomat-profuka-90-000-dolara-v-lskavo-kazino-izgorya-i-poslanikt_news631458.html", "text": "Пакистан е отзовал посланика си в България Бабар Хашми, заедно със счетоводителя на посолството, след получена информация за голяма финансова злоупотреба в дипломатическото представителство в София. Счетоводителят Туфаил изтеглил 90 000 щатски долара от официалната банкова сметка на посолството и ги проиграл в едно от известните софийски казина, пише „Дейли Таймс“.     След първоначалната проверка по случая счетоводителят бил привикан в пакистанското външно министерство в Исламабад, където го накарали да възстанови сумата. Той обаче казал, че няма толкова пари.     Говорителят на външното ведомство д-р Мухамад Файсал потвърдил, че е разпоредена проверка в посолството и счетоводителят е бил отзован, заедно с посланик Хашми. Според източници на „Дейли Таймс“, обаче, външното министерство е подало сигнал до пакистанската сметна палата, откъдето са поискали антикорупционен чиновник да им помогне да си възстановят сумата. Започнато е и наказателно производство срещу Туфаил за присвояване на публични финанси. Антикорупционното звено все още не е отговорило на сигнала.     В същото време екип разследващи, изпратени от главния счетоводител на Пакистан, ще пристигне в София да извърши проверката, която трябва да се състои на 16 октомври, обяви Мухамад Файсал.     Освен заради скандала с хазарта, посланик Хашми е отзован и заради разточителния си начин на живот в един от най-скъпите хотели в София. Тъй като дипломатът няма официална резиденция у нас, той отсяда където си избере. Хашми е обвинен за безразборно харчене на пари за разточителни партита, далеч извън официалните си задължения.     Въпреки че получавал забележки от външното министерство, Хашми продължавал да иска да му се превеждат пари за частна резиденция шест месеца предварително. Това обаче било против правилата и от там му отказали.    Превод и редакция: БЛИЦ      ", "date": "2018.10.07", "title": "Скандал в София! Дипломат профука 90 000 долара в лъскаво казино, изгоря и посланикът"}
{"url": "https://www.blitz.bg/politika/afp-proruska-partiya-specheli-izborite-v-latviya_news631468.html", "text": "Проруската „Партия на хармонията“ спечели парламентарните избори в Латвия, след като получи 19,91% от гласовете на избирателите, съобщава АФП.     На второ място е популистката KPV LV с 14,06%, а трета е „Новата консервативна партия“ с 13,6%.    ", "date": "2018.10.07", "title": "АФП: Проруска партия спечели изборите в Латвия"}
{"url": "https://www.blitz.bg/layfstayl/georgi-valentinov-proplaka-sled-groznata-razdyala-zlatka-se-podigra-s-lyubovta-ni_news631370.html", "text": "Връзката на Благой Георгиев – Джизъса и Златка Райкова се развива с бясна скорост. Бившият спортисти плеймейтката са заедно от месец, а вече се понесоха упорити слухове, че очакват наследник. Двамата сами издадоха, че искат бебе, като размениха любовни послания в социалните мрежа и намекнаха, че скоро може би ще станат трима, пише „Уикенд“.Джизъса има три деца от две различни жени, но хлапетата живеят с майките си, а желанието му да се размножава не е утихнало. Златка пък никога не се е стремила да гради имидж на сериозна семейна жена, нито е копняла да ражда и възпитава наследници, но ето че Благо успял да повлияе на приоритетите й.  Запознати издават, че Райкова още не е бременна, но с бившия спортист сериозно обмисляли този вариант и вероятно в най-скоро време русата изкусителка ще издуе корема. Междувременно бившият годеник на плеймейтката – ММА боецът Георги Валентинов, проплака, че е много огорчен от бившата си и изневерите й. Говори се, че докато бяха заедно, Златка го окичила с огромни рога, макар че прие предложението му за брак в национален ефир и често му се обясняваше в любов публично. Зад гърба му обаче кръшкала редовно, тъй като моногамността не й била присъща. „Златка е голямо разочарование за мен. Мислех, че любовта ни е истинска, че се обичаме повече от всичко, но явно не е било така. Пожелавам й само щастие оттук нататък. Но държа да знае, че е грях да се подиграваш с чувствата на хората“, казва нараненият Жоро. Той се ядосва, че е бил сляп за десетките предупреждения на свои приятели каква е всъщност Златка и сочените от тях нейни изневери по време на връзката им.", "date": "2018.10.07", "title": "Георги Валентинов проплака след грозната раздяла: Златка се подигра с любовта ни!"}
{"url": "https://www.blitz.bg/obshtestvo/vseki-koyto-trgva-na-pt-tryabva-da-vidi-tova_news631448.html", "text": " АМ „Тракия“:  Област София:  Движението от км 14+270 до км 20+660 в посока Бургас е ограничено поради ремонтни-възстановителни дейности на виадукти при км 17+440 и км 18+140. Движението се осъществява двупосочно в платното посока София. В празничните и почивни дни се въвежда реверсивно движение както следва: за посока Бургас се обособяват две ленти на движение и една посока София. През последния почивен или празничен ден – една лента за движение посока Бургас и две посока София. Срок 20.12.2018 г.  Движението по АМ \"Тракия\" от 45+900 до км 53+000 и в двете посоки се осъществява с повишено внимание поради констатирани неравности по пътната настилка. Скоростта на движение се ограничава до 90 км/ч. Срок 20.12.2018 г.  Движението по АМ \"Тракия\" при Ихтиман от км 34+980 до км 41+560 в посока Бургас е ограничено поради ремонтно-възстановителни дейности на виадукти при км 37+390 и км 38+240. Движението се осъществява двупосочно в платното посока София.  Област Пазарджик:  Движението по АМ Тракия от км 89+000 до км 89+600 в посока София е ограничено поради ремонт на пътно съоръжение над р. Елшишка. Движението се осъществява двупосочно в платното посока Пловдив. Срок до 15.10.2018 г.  Област Стара Загора:  Временно движението в участъка Чирпан - Стара Загора от км 168+000 до км 208+100 се осъществява с ограничение на скоростта до 90 км/ч и в двете посоки с цел осигуряване безопасност на движението поради неравности на пътната настилка. Срок до 20.12.2018 г.  Област Сливен:  Движението по АМ Тракия в участъка на с. Загорци от км 232+300 до км 232+500 в посока Бургас се осъществява в едната лента поради ремонт на ОС /мантинела/. Ограничено е движението по изпреварващата лента.  Област Бургас:  Движението от км 308+107 до км 359+475 в участъка Деветак – Ветрен се извършва косене на тревни площи. Организацията на движение е сигнализирана с пътни знаци и конуси. Срок до 30.10.2018 г.  Област София:  Движението по АМ „Хемус“ от км 6+790 до км 11+850 посока София е ограничено поради ремонтни дейности по виадукт при км 9+360. Движението се осъществява двупосочно в платното посока Варна. Срок до 08.10.2018 г.;  Движението по АМ \"Хемус\" при Потоп от км 18+680 до км 19+600 в посока Варна се осъществява с повишено внимание поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч. Срок до 20.12.2018 г.;  Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел „Витиня“. Движението се осъществява двупосочно в платното посока Варна. Срок 20.12.2018 г.;  Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно – възстановителни дейности по виадукт „Коренишки дол“ при км 36+450. Движението се осъществява по обходен маршрут: п.в. \"Витинска река\" – път I-1 /София – Ботевград/ - път II-17 /Ботевград – АМ „Хемус“/ – п.в. Ботевград. Срок 20.12.2018 г.;  Движението от км 34+010 до км 40+510 в посока София е ограничено поради аварийно – възстановителни дейности по виадукт „Коренишки дол“ при км 36+450 и виадукти при км 37+520 км 37+920. Движението се извършва двупосочно в платното посока Варна. Срок до 15.12.2018 г.;  Движението по АМ „Хемус“ от км 48+800 до км 53+690 в посока Варна е ограничено поради ремонтни дейности по виадукт при км 51+360. Движението се осъществява двупосочно в платното посока София. Срок 15.12.2018 г.;  Въвежда се реверсивно движение по АМ „Хемус“ от км 6+970 до км 11+850 – обособяват се две ленти за движение в посока Варна и една лента в посока София за периода от 14:00 часа на 05.10.2018 г. до 10:00 часа на 07.10.2018 г.  От 10:00 часа на 07.10.2018 г. до 12:00 часа на 08.10.2018 г. се обособяват две ленти за движение в посока София и една лента в посока Варна. Скоростта на движение е ограничена до 50 км/ч. Срок 08.10.2018 г.  Област Шумен:  Временно движението на МПС в участъка от жп надлез на км 364+744 до надлез на км 365+597 се осъществява двупосочно в едно платно поради извършване на строителни и монтажни работи по мостовите съоръжения. Срок до 17:00 часа на 15.11.2018 г.  Движението от км 0+000 до км 8+600 се осъществява двупосочно в едното платно посока Варна – Бургас поради ремонтни дейности на асфалтовата настилка съобразно ВОБД. Срок 23.12 2018 г.  - „Върбишки“ - затворен за всички МПС. Срок: целогодишно;  - „Златишки“ - затворен за всички МПС. Срок: целогодишно;  - „Айтоски“ - отворен за всички МПС;  - „Котленски“ - отворен за всички МПС;  - „Обзорски“ - отворен за всички МПС;  - „Печинско“ - отворен за всички МПС;  - „Превала“ - отворен за всички МПС;  - „Предел“ - отворен за всички МПС;  - „Републиката“ - отворен за всички МПС;  - „Ришки“ - отворен за всички МПС;  - „Рожен“ - отворен за всички МПС;  - „Троянски“ - отворен за всички МПС;  - „Пампорово“ - забранен за МПС над 3,5 т. Срок: целогодишно;  - „Вратник“ - забранен за МПС над 10 т. Срок: целогодишно;  - „Дюлински“ - забранен за МПС над 3,5 т. Срок: целогодишно;  - „Петрохан“ - забранен за МПС над 12 т както и тегленето на ремаркета и полуремаркета. Срок целогодишно;  - „Твърдишки“ - забранен за МПС над 10 т. Срок: целогодишно;  - „Шипка“ - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.  Движението в участъка Кранево – Варна при км 83+100 е ограничено за движение на МПС над 10 т.  Обходен маршрут: Кичево – Оброчище. Срок до 28.02.2019 г.  Област Бургас:  Движението в участъка Варна – Бургас в района на с. Баня от км 183+920 до км 184+595 се осъществява при стеснение на едното платно за движение поради ремонт на водосток. Работния участък е върху едната пътна лента с дължина до 50 м. Скоростта на движение се ограничена до 50 км/ч. Срок до 31.05.2019 г.  Движението по път Слънчев Бряг – Бургас в участъка при обхода на гр. на Ахелой от км 207+726 до км 212+233 се осъществява в една лента поради изпълнение на строително-монтажни работи а именно “изпарител при км 207+580, нов фундамент на стоманено-решетъчен стълб от реконструкция на ВЛ 20 kV Равда при км 207+680, реконструкция на оптичен кабел на СКАТ ТВ при км 212+011 и реконструкции на ВЛ в подземна мрежа при км 212+120“. СМР се изпълнят на няколко етапа, при които ще се въвежда следните ограничения: скоростта на движение се ограничава на 40 км/ч. в кръстовищата и на 70 км/ч. в останалите участъци. Срок до 31.01.2018 г.  Движението в участъка Слънчев бряг – Бургас в района на обход на гр. Поморие от км 222+849 до км 225+522 километраж по проект или от км 222+289.41 до км 224+962.32 километраж по съществуващ път се осъществява с повишено внимание поради изграждане на второ пътно платно. Движението на МПС се организира в двете ново изградени платна, като скоростта на движение е намалена до 50 км/ч в участъците на съществуващите кръстовища. Движението се регулира от пътни знаци. Срок до 01.07.2019 г.;  Движението в района на месността „Лахана“, землище гр. Поморие в участъка от км 223+495 до км 223+983 се осъществява с повишено внимание при стеснение на лентата за движение. Скоростта на движение се намалява до 60 км/ч. Движението се регулира от пътни знаци. Срок до 31.10.2018 г.  Движението в участъка Бургас – Сарафово от км 226+992 до км 227+700 се осъществява в една лента на определени участъци с ограничение на скоростта до 50 км/ч поради ремонтни дейности на пътната настилка. Участъкът е сигнализиран с пътни знаци. Срок до 09.10.2018 г.  Временно са въведени следните ограничения за движение на МПС: няма.  Ремонтни дейности:  Път III-904: Движението по път III-904 Старо Оряхово – Гроздьово от км 0+000 до км 17+377 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 22.12.2018 г.  Път III-2009: Движението по път III-2009 Девня – Суворово от км 0+000 до км 10+811 се осъществява с повишено внимание поради частични ремонтни дейности. Срок до 31.10.2018 г.;  Път III-2702: Движението по път III-2702 Вълчи дол – Суворово от км 26+680 до км 36+280 се осъществява с повишено внимание поради частични ремонтни дейности. Срок до 31.10.2018 г.  ОПУ-Добрич:  Временно са въведени следните ограничения за движение на МПС: няма.  Ремонтни дейности:  Път II-29: Движението по път II-29 Варна – Добрич в участъка от км 25+830 до км 43+515 се осъществява с повишено внимание поради частични ремонтни дейности на асфалтовата настилка. Движението е регулирано с пътни знаци. Срок 30.11.2018 г.  Път II-71: Движението по път II-71 от км 36+760 до км 38+000 се осъществява с повишено внимание поради ремонтни дейности на асфалтовата настилка. Движението се регулира с пътни знаци. Срок 22.10.2018 г.  Път II-71: Движението по път II-71 от км 99+500 до км 105+400 се осъществява с повишено внимание поради частични ремонтни дейности на асфалтовата настилка. Движението се регулира с пътни знаци. Срок 22.10.2018 г.  Път II-97: Движението по път II-97 /Околовръстен път на гр. Добрич/ от км 7+824 до км 16+539 се осъществява с повишено внимание поради частични ремонтни дейности на асфалтовата настилка. Движението се регулира с пътни знаци. Срок 30.10.2018 г.  ОПУ-Шумен:  Временно са въведени следните ограничения за движение на МПС:  Път III-701: Движението по път ІІІ-701 в участъка Секулово – Тодор Икономово от км 9+454 до км 16+353 е ограничено за МПС над 3,5 т поради компрометирано състояние на мостово съоръжение.  Обходен маршрут: за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 20.12.2018 г.  Път ІІІ-731: Движението по път III-731 Радко Димитриево – Друмево e ограничено за МПС над 10 т поради свлачищни процеси.  Обходен маршрут: Шумен – Овчарово – Друмево. Срок до 20.12.2018 г.  Ремонтни дейности: няма. ", "date": "2018.10.07", "title": "Всеки, който тръгва на път, трябва да види това!"}
{"url": "https://www.blitz.bg/politika/bret-kavano-beshe-izbran-za-sdiya-vv-vrkhovniya-sd-na-sashch_news631472.html", "text": "След седмици на драматични разкрития и бурни протести, Брет Кавано положи клетва на камерна церемония във Върховния съд. Преди това по време на заседанието на Сената, възгласи \"Срам\" огласяха обществената галерия на Капитолия, където се бяха събрали протестиращи срещу избора на Кавано.     Изборът му беше белязан от тежка битка между неговите противници и защитници. След номинирането му, университетският проф. Кристин Блази Форд го обвини в сексуално посегателство по времето, когато двамата са били в гимназията. Разтърсващите ѝ показания пред сенатска комисия предизвикаха огромна подкрепа за нея и протести в страната.     Брет Кавано обаче категорично отрече обвиненията и обяви, че описаното от Форд никога не се е случвало. След кратко разследване на ФБР, някои от колебаещите се сенатори, включително един демократ - Джо Манчин, застанаха на страната на Кавано и така се стигна до избора му. Това е категорична победа за президента Тръмп преди междинните избори за Конгрес през ноември.     „Брилянтен учен, брилянтен учен. Гордеем се, че успя да издържи да издържи на ужасната атака на демократите. Това е ужасна атака и никой не бива да бъде подлаган на подобно нещо“, заяви американският президент Доналд Тръмп.     53-годишният Кавано ще стане деветият съдия в най- важната съдебна инстанция на Съединените щати и ще попълни вакантното място на съдия Антъни Кенеди, който се пенсионира. Постът му е пожизнен. Той ще наклони превеса на силите в полза на консерваторите. От Върховния съд зависи законодателството в сфери като абортите.     След края на сагата с избора на Кавано, всички усилия на републиканци и демократи се насочват към предстоящите избори след месец.       ", "date": "2018.10.07", "title": "Брет Кавано беше избран за съдия във Върховния съд на САЩ"}
{"url": "https://www.blitz.bg/obshtestvo/benovska-g-n-prezident-shche-pozdravite-li-yotova-i-borisov-che-se-edinikha-na-delo-dokato-vie-samo-prikazvate_news631489.html", "text": "На президентът Радев му стана навик да отправя критики и призиви към министър-председателя Борисов винаги, когато Борисов е в чужбина. Но, докато президентът призовава на думи за единение, неговото вице Илияна Йотова заяви от Болград: „Ще застана до Борисов в знак на единение“. И Йотова застана до Борисов - рамо до рамо - в Украйна, на честването на 160-тата годишнина на българската гимназия „Георги Сава Раковски“ с ясния мотив: „Това е нормалното поведение на български държавници!“  И се сетих за „Суматоха“ - една велика пиеса на великия български писател Йордан Радичков. Там, един от героите, Араламби, произнася в селската кръчма велика и актуална и днес, за българските политици, реплика: “Ашколсун! А сега си остави говора, па седни да работиш само с мисълта, та да може и ние малко да си употребяваме говора. Кой откъде дойде и араламби, та, от туй араламби не можеш да си кажеш своето араламби. Ами, ние не сме дошли тук да се отегчаваме, а да се възпитаваме и поучаваме! Да се облагородяваме!“  Да се надяваме, че президентът Радев не си е помислил, че се намира в „кръчмата“ на българската политика и мисията му на президент е да само да „араламби“ за единение на нацията. И е хубаво, начетеният Иво Христов , чийто силует се прокрадва през плътните завеси на президентството, като президентски Франкенщайн да прочете на глас на Радев Конституцията на Република България, за да му напомни, че президентът - по конституция - е натоварен с мисията на обединител на нацията. За да му стане ясно на г-н Радев, че не е нужно да се прикрива зад авторитета на академици, които години наред се мъчат да просветят политиците, че на България й е нужна Национална доктрина, за да пребъде и политиката на родината ни да не започва отначало и отначало с всяка смяна на властниците. И Радев да запретне ръкави не, за да прави коремни на лоста, а на дело да обедини нацията в името на националните ни ценности.  Ако все още се останали неопетнени ценности след „араламбенето“ на приземили се летци в политиката или на кандидати за власт от рода на председателката на БСП Корнелия Нинова - която с партийно решение - са произнесе ,че Георги Гергов - човекът, който я направи звезда в политиката и когото, Гергов, Нинова се стреми с неистови усилия да премахне от политиката - е трябвало да иска благословията на БСП, за да развива стопанска дейност.  Та, Радев да се забърза, защото Ахмед Доган - доказано 30 години не си „араламби“- а действа реално в политиката. И ДПС ,по традиция, избират президентите на България, в т.ч. и летеца Радев. И Радев отчетливо да премине от „араламбене“ към реални действия, защото ДПС ще го изместят в конституционната му мисия по степен на национална отговорност и по ефективност на действията след заявката на Карадайъ, председател на ДПС: „Алтернативата на това хаотично управление е програма за ускорено развитие на база ценности   и ДПС има самочувствието да предложи такава“.  Г-н президент, ще поздравите ли Йотова и Борисов, че се „единиха“ на дело, докато Вие само приказвате?  Аз съм Беновска. И питам.    ", "date": "2018.10.07", "title": "Беновска: Г-н президент, ще поздравите ли Йотова и Борисов, че се „единиха“ на дело, докато Вие само приказвате?"}
{"url": "https://www.blitz.bg/obshtestvo/zhestoko-ubiystvo-na-30-godishna-biznesdama-v-ruse-zhertvata-bila-iznasilena-dushena-i-obezobrazena-snimka_news631483.html", "text": "Полицията в   разследва бруталното   на  , алармира Арена Медиа.   По първоначална информация става въпрос за Виктория Маринова – административен директор на русенската телевизия TVN. Убийството е станало вчера през деня на кея в Русе. Убийството е придружено с изнасилване и жесток побой, вследствие на който жената е обезобразена и задушена, предаде Русе Медиа. За случая потвърди комисар Теодор Атанасов – директор на ОД на МВР в Русе. Сигналът е подаден около 14:20 часа във Второ РПУ в Русе. В 13:00 часа окръжният прокурор Георги Георгиев и зам.-директорът на полицията Илиян Енчев ще дадат подробности по случая. ", "date": "2018.10.07", "title": "Жестоко убийство на 30-годишна бизнесдама в Русе, жертвата била изнасилена, душена и обезобразена (СНИМКА)"}
{"url": "https://www.blitz.bg/obshtestvo/tezhka-tekhnika-zalichila-sledite-ot-katastrofata-v-trnak_news631471.html", "text": "Грейдер е заличил следите от джипа, който блъсна дете във врачанското село Търнак преди дни. Тежката техника е работила на мястото на инцидента малко преди идването на изпратените от главния прокурор Сотир Цацаров разследващи от Националната следствена служба.   Обвинител №1 се зае със случая, след като стана ясно, че шофьорът на джипа е бил пуснат почти веднага след инцидента, а близките на 11-годишната Сара изразиха съмнението си, че местните полиция и следствие може да манипулират разследването.  \"Всеки ден ходим в Плевен. Много сме отчаяни, не ни дават надежда за детето\". Това каза пред Би Ти Ви бащата на 11-годишната Сара, която на 2-ри октомври беше блъсната в село Трънак от пиян шофьор.  \"Следите са закрити. Затова е така почистено\", пък заяви майката на прегазеното момиченце. \"Вярваме, че властите ще свършат работа. Оттук натам няма да вдигаме бунт, няма да има гражданско неподчинение. Нямаме връзка с шофьора, но това, което чухме от други хора, е, че той е загрижен и иска да помогне\", добави чичото на блъснатото дете.  Междувременно, през общи познати водачът изявил желание да помогне за лечението на Сара. Близките обаче са категорични – освен това той трябва и да бъде в ареста и да отговаря за действията си пред закона.  Състоянието на Сара остава тежко, лекарите в плевенската болница продължават борбата за живота на детето.", "date": "2018.10.07", "title": "Тежка техника заличила следите от катастрофата в Търнак"}
{"url": "https://www.blitz.bg/obshtestvo/stolitsa/obshchinar-ot-gerb-km-momenta-e-trudno-da-se-napravi-otsenka-na-remonta-po-graf-ignatiev-video_news631476.html", "text": "Ремонтите на ул. \"Граф Игнатиев\" и градинката пред църквата \"Св. Седмочисленици\" в столицата предизвикаха разгорещен обществен дебат. Последваха спорове, протести, подигравки и дори искания за кметска оставка. Според критиците на ремонтите те са извършени некачествено и без зачитане на околната среда.     \"Това е втората най-натоварена пешеходна улица в София. Важно е да има обществено мнение, защото то държи под напрежение всички участници в процеса. Това напрежение трябва да доведе до един качествен краен резултат и една променена градска среда, каквато не е имало в този район от 40 години\", заяви пред Нова телевизия общинският съветник от ГЕРБ Николай Стойнев.     Заместник-председателят на Столичния общински съвет Милка Христова от БСП беше категорична, че това, което се получава като визуален ефект в момента, не й харесва. По нейни думи концепцията на автора не се вписва в средата.     \"Стигнахме до тук поради липсата на достатъчно прозрачност\", категорична беше Христова.     \"Към момента е трудно да се направи оценка на ремонта по \"Граф Игнатиев\" и да се каже, че има дефекти\", заяви Стойнев.     ", "date": "2018.10.07", "title": "Общинар от ГЕРБ: Към момента е трудно да се направи оценка на ремонта по \"Граф Игнатиев\" (ВИДЕО)"}
{"url": "https://www.blitz.bg/dnes-cherpiat/krasivi-imena-cherpyat-dnes-pochitame-svetite-mchenitsi-sergiy-i-vakkh_news631456.html", "text": "Църквата почита днес светите мъченици Сергий и Вакх. Те живели през третия век. Били жители на Рим. Имали високо образование. В зрялата си възра отличили като първи сановници при двора на император Максимиан, който ги обичал за тяхната мъдрост в съвещанията по голем държавни въпроси и за тяхната храброст в боевете.  Този, който е желаел да измоли нещо от императора, се обръщал първо за ходатайството на Сер Вакх, известни като хора най-близки на владетеля и почитани от всички. Самите Сергий и Вакх ма ценели своето високо положение пред императорския двор. Те, като християни, мислели само за – как да угодят на Бога.  Предприето било жестоко гонение срещу Църквата. Максимиан се опитал да приложи всички средства, които според него са могли да унищожат в душите на християните вярата в истинския Б Той се учудил, като узнал, че и неговите любими сановници са християни. Отначало не искал да повярва. Мислел, че завистници с клевети искат да погубят царските любимци. Скоро обаче се убедил, че му е казана истината.  Провеждало се шумно езическо празненство. Императорът се отправил към капището да принесе жертва. Подир него вървели велможите и военачалниците. Максимиан забелязал, че Сергий и Ва са дошли. Заповядал да ги повикат в капището. Ако не искат да дойдат, насила да ги доведат. Се и Вакх застанали вън от капището и молили Бога да просвети невярващите и да им яви славата С Войниците ги хванали и ги завели при императора. Максимиан им заповядал да вземат участие в обреда в чест на боговете. - Не можем да изпълним волята ти, господарю – казали смело те.  – Не можем да се покланяме на бездушни идоли, защото почит Бога Небесни, Който е сътворил небето и земята. След това почнали да увещават императора да се обърне към истинския Бог. Пламнал от гняв, Максимиан не желаел повече да слуша. Заповядал да им снемат знаците на тяхното високо звание, воинските пояси и пръстени. Императорски служители ги обле в женски дрехи и почнали да ги развеждат из града за смях на всички. Максимиан се надявал, че сановниците, свикнали към почит, не ще могат да понасят такъв позор се отрекат от вярата си. Но се измамил. Сергий и Вакх счели не за позор, а за слава и чест да тър хули заради Христовото име. Останали твърди във вярата си.  Максимиан ги повикал и започнал ласкаво да ги увещава: - Верни и любезни мои приятели, как се решихте да оскърбите великите богове? Как се решихте д огорчите мене и да си навлечете такова нечестие? Вие знаете как ви обичам. Но мога ли спокойно гледам как вие подлагате на поругание нашите велики богове? Не ми се иска да ви предам на см Затова ви моля – откажете се от Тоя дърводелски Син, Когото евреите разпънали на кръст като злодей. Не се прелъстявайте от християнските басни, но се обърнете към нашите велики богове. Т ще получите от мене милости повече, отколкото досега.  Напразни се оказали увещанията и обещанията на императора. Въодушевени от любов и вяра, умъдрени от Пресветия Дух, Сергий и Вакх с голяма сила доказали на императора суетността на идолопоклонството. Изповядали Спасителя като Единороден Син Божи. Разгневен до полуда, императорът заповядал да изпратят мъжествените изповедници при един о източните управители на име Антиох, известен със своята жестокост и омраза към християните. В писмото си Максимиан заповядал на Антиох да употреби всички мерки и средства, за да склони Сергий и Вакх да се отрекат от вя си. В случай че не успее, да ги накаже със смърт. При пътуването си двамата изповедници непрестанно се молели на Господа да ги подкрепи. И Господ ги подкрепил и укрепил. Обрадвал ги с чудесно явление. Войниците и изповедниците спрели на едно място да пренощуват. Стаята на Сергий и Вакх внез била озарена от необикновена светлина. Явил се ангел, който им казал:  - Дерзайте, служители Христови, и се борете като добри воини Христови. Вие ще победите и ще получите от Христа Бога небесни венци. Той няма да отстъпи от вас при вашите страдания. Ще в дава помощ и сила! Това видение изпълнило сърцата им с радост. Те продължили бодро пътя, като славели Бога с псалми и други духовни песни. Антиох се почудил, като видял доведени при него като подсъдими царските велможи, за които знаел, че имат голяма сила пред императора. Сам той получавал от т милост. Като узнал за какво са доведени, Антиох почнал да ги моли да се отрекат от вярата си. На с това им представил ужаса от смъртно наказание. Опитал се да ги заплаши. Те му отговорили:  - Напразни са твоите думи. Честта и безчестието на тоя свят, животът и смъртта – всичко това е н за ония, които очакват вечния живот. Христос е наш живот. Смъртта за Христа Господа е придобив за нас. Антиох заповядал да затворят Сергий в тъмница. За Вакх разпоредил да бъде безпощадно бит. П ужасния побой Вакх предал душата си на Бога. Управителят заповядал да хвърлят тялото му на хищни зверове. Християните обаче тайно го погребали в пещера, в която сами се скривали при гонения. В тъмницата Сергий скърбял за раздялата си със своя приятел Вакх. През нощта след мъченическата смърт Вакх му се явил в св дреха, със сияещо от небесна радост лице. Възвестил му, че вече е минал към вечния блажен живот. Той го укрепил за предстоящ подвиг.  Сергий почнал радостно да очаква смъртта. На другия ден той пак твърдо изповядал вярата си пред Антиох. Предстояло на управителя да замине за друг град в областта си. Във връзка с това Антиох измислил чудовищно наказание за този, от когото в миналото очаквал милост. Като тръгнал на път, той взел със себе си и Сергий, обут в железни обуща с остри гвоздеи, които при в крачка се забивали в нозете му. Антиох пътувал на кон, а Сергий трябвало да върви подир него с тия ужасни обуща. Зает с мисли за небесното, при пътуването Сергий не чувствал болките. Той пеел псалм 39: \"Твърдо се уповавах на Господа, и То наклони към мене и чу моите вопли. Извлече ме от страшен ров, от тинесто блато, постави на камък нозете ми и утвърди стъпките ми\". След като пристигнали на определеното място, Антиох наредил да заключат Сергий в тъмница.  Там през нощта ангел Господен изцерил раните на мъченика. На другия ден Сергий се явил на разпит здрав. Това чудо не смекчило сърцето на Антиох. Той не поставил разума си в действие да разбере силата Божия. Сергий бил подложен на нови жестоки мъчения. Най-после бил осъден смърт.  Пред палача мъченикът изпросил време за кратка молитва. Чул глас от Небето, който го викал при Господа. И той радостно наве глава под меча на палача. Светите мъченици Сергий и Вакх пострадали за тържеството на Божията църква в 295 година.  Днес имен ден празнуват всички, които носят имената  Сергей, Сергий и Серьожа  ", "date": "2018.10.07", "title": "Красиви имена черпят днес! Почитаме светите мъченици Сергий и Вакх"}
{"url": "https://www.blitz.bg/obshtestvo/regioni/katadzhii-v-razgradsko-onemyakha-zaradi-tozi-shofor-na-mezhduselska-otsechka_news631477.html", "text": "Полицаи в Разградско засякоха шофьор, движещ се със скорост 148 км/ч. Автомобилът „Опел Зафира” с варненска регистрация бил спипан по пътя Русе - Варна, в участъка Разград - Ушинци, където разрешената скорост е 90 км/ч. За превишението от 58 км на водача е била наложена глоба от 650 лв., съобщава \"Дарик\".  В края на септември шефът на „Пътна полиция”-Разград Диян Симеонов отчете \"състезателите на пътя\", които полицията е спряла и санкционирала.  По-висока през последните месеци е глобата на водач на разградско „Ауди А8”, засечено в населено място с превишение на скоростта от 59  км. На 5 август в 15.35 ч. колата преминавала през Голям Поровец със скорост 109 км/ч при разрешени 50 км/ч глобата му е 750 лева. Също 750 лв. бе и глобата на предишния „първенец” по скорост - „Ауди А6”, минало край сградата на Пътна полиция със 124 км/ч.  Топ три за отминалия месец се допълва от софийска „Дачия”, засечена на 20 септември по пътя Русе - Варна в границите на село Ушинци, със скорост 99 км/ч. Заради превишението с 49 км/ч на разрешението 50 км/ч наложената глоба е 600 лв. ", "date": "2018.10.07", "title": "Катаджии в Разградско онемяха заради този шофьор на междуселска отсечка"}
{"url": "https://www.blitz.bg/politika/nikola-gruevski-s-khaplivo-izyavlenie-sled-prisdata-sravni-se-s-todor-aleksandrov-tsitira-nitsshe_news631497.html", "text": "Бившият македонски премиер и бивш лидер на ВМРО-ДПМНЕ през нощта написа обръщение до своята партия и депутатите й във „Фейсбук“. Той ги призова да не позволяват да бъдат изнудвани заради него и обяви процеса срещу него за политически дирижиран, докато той се е борил честно и безкористно за интересите на Македония.     Бившият министър-председател изпрати послание и до настоящото правителство, на което каза: „Власт се взима и се дава, в затвор се влиза и се излиза“.     Ето го и цялото изявление на Груевски, публикувано във „Фокус“:     „Дори да вярвам, че и без това може предупреждение ВМРО-ДПМНЕ няма да направи обратното, все пак, искам да направя един призив до моята партия във връзка с политическото преследване срещу мен и политически мотивирана и дирижирана присъда срещу мен, обявена от Апелативния (чети: политическият) съд в Скопие, свързана с набавянето на брониран автомобил преди 6 години.     Ако от вас, по който и да е начин, поискат да направите и най-малка отстъпка, която би нанесла вреда на държавните и националните интереси, поставяйки това в корелация със спиране или намаляване на политическото преследване срещу мен, като дългогодишен водач на Вътрешната Македонска Революционна организация – Демократическа Партия за Македонско Национално Единство и като неин почетен председател и настоящ депутат, ви моля без да се замислят, без ни най малко колебание, решително да отхвърлите това неприлично предложение.     Когато през 2003-а реших да поема кормилото на ВМРО-ДПМНЕ бях напълно наясно, както с предизвикателството и честта, така и с рисковете да бъда начело на тази партия и организация, която е основен носител и защитник на македонизма, суверенитетът на страната , защитник на интересите на македонския народ и на всички граждани, които живеят в нея.     Тежки облаци и предизвикателства изникнаха над нас. Трябва да се справим с това и винаги на първо място да бъде общият интерес на нашата страна, нашият народ и нашата нация. Индивидуалните и лични предизвикателства и рискове не трябва да поставят под съмнение миналото.     ВМРО-ДПМНЕ трябва да взема решения, които са най-добрите и най правилните за Република Македония, македонската нация и всички граждани на Република Македония. И, разбира се, трябва да останем заедно с хората и в най-трудните моменти.     Аз и моята съдба, политическо преследване срещу мен, изживяванията и \"лечението\", лични провали и суета с преследване и тормоз срещу мен, етикетирането без основание до ниво жигосване, наказанията без вина, всичко това е второстепенно и аз ще го изтърпя, ще го търпя, ще се справям и ще се боря колкото мога, с пълна готовност за плащане на цената за това, независимо дали тя се отнася до моето достойнство и репутация, до моята свобода или моя живот. Знам, че моите деца независимо колко днес на тази възраст разбират всичко това, когато  пораснат и започнат да разсъждават самостоятелно, когато ще научат и изучат за нашата борба и идеали, ще разберат правилно всичко, включително всички последици, които търпят и ще търпят.     И знам, че нашия народ отдавна знае, че и аз, и ВМРО-ДПМНЕ много повече от сегашната власт и искаме и работихме Македония да се присъедини към НАТО и ЕС, но същевременно се борихме да бъде постигнато по достоен начин.     За мен е важно, че като лидер на ВМРО, почти 15 години, дадох всичко, което е в по силите ми, до последния атом, за да помогна Македония да върви напред и народът да има по-добър живот. Мисията ми беше честна, отговорна и достойна.     Затова днес с вдигната глава и чиста съвест се движа навсякъде из Македония и по-голямата част от моя народ уважава положения от мен труд и ежедневно движейки се свободно из градовете и сред народа, навсякъде, огромното мнозинство от гражданите, противно на безбройните подплатени отрицателни мнения и статии срещу мен от медиите, контролирани от сегашното правителство, изразяват моето уважение и благодарност. Не очаквам нищо повече от това.     Това има още по-голямо значение, когато се каже, че вече години съм обект на безпрецедентна в нашата история платена и организирана мръсна пропаганда за мое очерняне, деградиране, унижение и жигосване. Две години и половина откакто не съм премиер, почти една година, откакто съм почти изцяло политически пасивен, се страхуват да спрат медийната клеветническа кампания срещу мен, която е само прикритие за организираната политическо съдебна кампания срещу мен. Това е напразно. Те не могат да ме пречупят. И няма да ме пречупят. Ще им кажа: на власт се взима и се дава. В затвор се влиза и се излиза. Парите печелят и харчат. Политическа подкрепа се получава и се губи. Мандатът започва и свършва. Но достойнството, когато се изгуби, се губи завинаги.     Това губят тези, които пълни с омръзна ме гонят и не могат да се примирят, че не могат да ме пречупят, въпреки че опитаха вси ко, буквално всичко. Те са луди и техният край ще дойде.     Само ще им припомня една мисъл на македонския гигант Гоце Делчев: „Не познавам друг народ, който е страдал повече от предателството на родените си синове, отколкото от македонците. Историята не си спомня друг пример, когато същите хора по традиция, език и вяра се разделят на различни противоположни страни, чужди едни от други.     На власт са и формално погледнато са над другите, а всъщност в очите на мнозинството хора са по-долу и от мен, и от мнозинството македонски граждани. И ги боли, прави ги луди.     И когато, дори и в преносен смисъл казано, плюят към някого нагоре, някой, който е над тях, колкото повече плюе, толкова повече плюнката, която плюят нагоре, се завръща и пада върху техния образ и лице. Чрез мисълта на Ф. Ницше ще кажа: \"не плюйте срещу вятъра\".     Моята жертва, с тези смешни и изфабрикувани обвинения, които имат политическа цел и основа, с отворени случаи без никакви доказателства - законно или незаконно добавени, с политически дирижираните присъди за затвор на нервозният, опиянен от силата си, разгневен и вече загубен опонент, с поръчковите статии по медиите, с всички наемници, платени да ме жигосват, всичко това е нищо в сравнение с големите жертви, които са дадени за свободата и независимостта на нашата родина назад в историята.     Аз съм нищожен и незначителен в сравнение с хилядите жертви, дадени за делото и каузата, за която поколения македонски патриоти и мъченици, пред които стоя мирно и се покланям, се бореха, загиваха, страдаха, бяха затваряни, унижавани и потискани. Затова, главата горе мои съпартийци и честни македонци. И не забравяйте: ще ги победим!!!     Накрая, ще завърша с един цитат от писмото от 14 август 1924 година, изпратено от Тодор Александров до Александър Протогеров, където легендарният водач на ВМРО излага на своя близък съратник и сътрудник в няколко изречения своята патриотична дейност и дълг към татковината.     „Не съм направил нищо повече от добросъвестното изпълнение на моя дълг; не за някаква слава - аз от години понасям най-трудния и  рискован живот - от всички другари ... В заключение ще ви кажа: както и преди, така и в бъдеще, във всички свои действия съм се ръководил и ще  се ръководя единствено само от интересите на ВМРО“.    ", "date": "2018.10.07", "title": "Никола Груевски с хапливо изявление след присъдата, сравни се с Тодор Александров, цитира Ницше"}
{"url": "https://www.blitz.bg/obshtestvo/avdzhii-grmnakha-ogromen-zvyar-kray-mezdra-samo-zbite-mu-sa-nad-25-sm-snimka_news631466.html", "text": "Ловците от ЛРД \"Цаконица-Горна Бешовица\" са ударили рекорден трофей, съобщава BulNews.bg.  Около 9 часа дружинката заградила голям глиган в землището на мездренското село Цаконица и започнала да го преследва. Край сградата на бившето ракетно поделение огромното животно било повалено.  Не след дълго дивото прасе било повалено от командира на отделение във врачанския затвор Тихомир Тодоров-Титко. Оказало се, че трофеят е повече от 300 кг., като само зъбите му са над 25 см.  Ловците отделили месо за задължителните изследвания и ако резултатите за отрицателни, ще го разфасоват по равно сред всички участвали в гонката. ", "date": "2018.10.07", "title": "Авджии гръмнаха огромен звяр край Мездра, само зъбите му са над 25 см. (СНИМКА)"}
{"url": "https://www.blitz.bg/obshtestvo/tragichen-obrat-za-zloveshchiya-intsident-s-poleteliya-ot-14-etazhen-blok-rusenets-zaginaliyat-bil-mitnichar_news631480.html", "text": "Русенец сложи край на живота си, като скочи от 14-етаж на блок 8 в квартал \"Дружба\".   Тялото е намерено от жена на метри от задната страна на 15-етажната сграда от жена, която отишла за кафе до близкия автомат, пише вестник \"Утро\". Полицаите били озадачени, че никой не познавал загиналия.  . По-късно е установено, че мъжът е на 52 години и работи в Митница - Русе. Наскоро е купил апартамент, който ремонтирал. Фаталната крачка била предприета умишлено. Човекът отворил прозорец на остъклената тераса и се хвърлил към смъртта. Началникът на митницата Венцислав Халаджов коментира, че колегите на загиналия са потресени, той бил съвестен служител и никой не знаел да е болен. Колеги на починалия разказаха, че в живота му имало трус миналата година, когато се развел със съпругата си.", "date": "2018.10.07", "title": "Трагичен обрат за зловещия инцидент с полетелия от 14-етажен блок русенец! Загиналият бил митничар"}
{"url": "https://www.blitz.bg/politika/19-godini-sled-uzhasa-sheft-na-nato-razkri-bombardirakhme-srbiya-za-da_news631479.html", "text": "Генералният секретар на НАТО Йенс Столтенберг заяви, че много хора в Сърбия все още имат лоши спомени от бомбардировките на Алианса през 1999 година, но това е направено с цел да се защитят цивилните граждани и да бъде свален тогавашния президент на Югославия Слободан Милошевич, пише белградския ежедневник „Политика“, цитиран от „Фокус“.     „Подчертах, че направихме това, за да защитим гражданите и да спрем режима на Милошевич. Но моето най-важно послание е, че ние трябва да гледаме към бъдещето“, заяви Столтенберг пред Радио-Телевизия Сърбия (РТС) след лекция във Факултета по филология, където студентите зададоха най-много въпроси за бомбардирането на Югославия.     Той добави, че НАТО подкрепя диалога между Белград и Прищина и то не само политически. „Необходим е диалог за преодоляване на различията и намиране на политическо решение. НАТО го подкрепя не само политически, но и защото присъстваме в Косово под формата на KFOR, чиято задача е да обезпечава сигурността. Ние ще продължим да сме там, за да защитим всички общности“, заяви Столтенберг.     НАТО твърдо подкрепя диалога между Белград и Прищина и всички усилия, които биха довели до намаляване на напрежението и разрешаване на споровете, подчерта в интервю пред \"Пинк\" генералният секретар на Северноатлантическия алианс, като посочи, че НАТО има отлични отношения със Сърбия и зачита нейното решение да не се присъединява към организацията.     „Ние силно подкрепяме диалога между Белград и Прищина, както и всички усилия, които ще доведат до намаляване на напрежението и  решаване на недоразумения. Нуждаем се от политическо решение. Това е диалог, наблюдаван отблизо от Европейския съюз, а НАТО е част от  инициативата, довела до диалога. Продължаваме да наблюдаваме и подкрепяме диалога“, заяви той и припомни, че Белград „ясно заяви“  решението си да не влиза в Алианса.     „Аз и НАТО напълно подкрепяме това. Ние уважаваме всяко решение на суверенна държава дали иска да се присъедини към НАТО или не.  Имаме отлични отношения със Сърбия и уважаваме решението й да не се присъединява към НАТО и искаме да бъдем партньори. Това е добре  за Сърбия, това е добре за НАТО“, обясни Столтенберг.    ", "date": "2018.10.07", "title": "19 години след ужаса шефът на НАТО разкри: Бомбардирахме Сърбия, за да…"}
{"url": "https://www.blitz.bg/politika/natsionalniyat-koordinator-na-ataka-khvrli-ostavka_news631518.html", "text": "Националният координатор на партия \"Атака\" Светлозар Лазаров е подал оставка. Решението си да се оттегли от поста Лазаров е взел в петък, съобщи самият той.   Светлозар Лазаров, който е бивш главен секретар на МВР в правителството на Пламен Орешарски, зае длъжността в средата на миналата година. Освен за партийните структури, той отговаряше и за външнополитическата комуникация и връзката с граждански сдружения.   ", "date": "2018.10.07", "title": "Националният координатор на \"Атака\" хвърли оставка"}
{"url": "https://www.blitz.bg/svyat/mayk-pompeo-razkri-shche-ima-li-nova-sreshcha-mezhdu-kim-chen-un-i-donald-trmp_news631529.html", "text": "Севернокорейският лидер Ким Чен Ун се е съгласил да проведе втора среща на върха с американския президент Доналд Тръмп възможно най-скоро. За това информира държавният секретар на САЩ Майк Помпео след разговора си с Ким Чен Ун в Пхенян.  Двете страни са се споразумели „да продължат с разговорите, за да уточнят най-подходящото време и място на втората среща на върха“, потвърди Помпео пред южнокорейския президент Мун Дже Ин в Сеул, където пристигна след визитата си в Северна Корея.   ", "date": "2018.10.07", "title": "Майк Помпео разкри ще има ли нова среща между Ким Чен Ун и Доналд Тръмп"}
{"url": "https://www.blitz.bg/obshtestvo/boyko-borisov-prokuraturata-shche-bde-edno-delovodstvo-ako-ne-rabotyat-dobre-sluzhbite_news631538.html", "text": "Прокуратурата е господар на досъдебното производство, но тя ще бъде едно деловодство, ако не работят добре службите. Това каза министър-председателят на Република България Бойко Борисов по време на Национално съвещание на МВР.   „Първо да отговоря на главния прокурор. Така като ви гледам през последните две години областен директор не сме сменяли или ръководител на служба. Има израстване в някои от тях до министър, но от този състав нямам спомен за последните две години директор да е сменян – нито на Национална служба. Сиреч, увереността, че който си гледа работата и си е на мястото, я има. Не съм позволил никакви политически чистки именно за да запазим професионалния състав.  Прокуратурата е господар на досъдебното производство, но както каза главния прокурор тя ще бъде едно деловодство, ако не работят добре службите“, заяви Борисов. По думите му независимо от много ясното разделение между властите са длъжни да работят заедно от първия до последния миг, докато вкарат в съда даденото дело. ", "date": "2018.10.07", "title": "Бойко Борисов: Прокуратурата ще бъде едно деловодство, ако не работят добре службите"}
{"url": "https://www.blitz.bg/intsidenti/katastrofi/bremenna-e-sred-postradalite-v-meleto-kray-trnovo_news631570.html", "text": "Бременна жена е с тежка гръдна травма и руптура на далака след верижната катастрофата при Ново село. В момента пострадалата е в операционната, съобщава \"Фокус\", позовавайки се на пресцентъра на МОБАЛ “Д-р Стефан Черкезов”.Припомняме, че при инцидента, който стана този следобед, бяха ранени четирима души.   Другата пострадала жена е с фрактури на лицев череп и таз. Единият мъж е с фрактури на глезен и прешлен, втория също има фрактура на глезен и тежка гръдна травма.  В момента в лечебното заведение има спешна нужда от кръв от всички групи. Лекарите призовават, всеки който има възможност утре да дари в Отделението по транфузионна хематология на МОБАЛ “ Д-р Стефан Черкезов” от 7.30 до 13.30 часа.   ", "date": "2018.10.07", "title": "Бременна е сред пострадалите в мелето край Търново"}
{"url": "https://www.blitz.bg/obshtestvo/izvnredno-rumyana-arnaudova-progovori-za-zverski-ubitata-tv-vodeshcha-v-ruse_news631506.html", "text": "Все още не е установен извършителят на убийството на 30-годишната жена от Русе. Това каза говорителят на главния прокурор Румяна Арнаудова. Тя обясни, че окръжният прокурор е посетил местопроизшествието веднага след подаването на сигнала.  „Окръжните прокурори са работили през цялата вечер съвместно с МВР. Полагат се максимални усилия за установяване на извършителя. Знаем коя е жената и с какво се е занимавала. Но засега нищо не трябва да се съобщава, за да не попречим на разследването“, каза Арнаудова.  Припомняме, че по-рано стана ясно, че вчера е извършено жестоко убийство на кея в Русе. Жертвата е 30-годишната Виктория Маринова -   административен директор и водещ на русенската телевизия TVN. Убийството е придружено с изнасилване и жесток побой, вследствие на който жената е обезобразена и задушена!  ", "date": "2018.10.07", "title": "Извънредно! Румяна Арнаудова проговори за зверски убитата тв водеща в Русе"}
{"url": "https://www.blitz.bg/kriminalni/prokuraturata-s-novi-razkritiya-za-zverstvoto-s-tv-vodeshchata-viktoriya_news631509.html", "text": "По случая с убийството на Виктория Маринова полиция и прокуратура работи вече 24 часа непрекъснато. Това стана ясно днес на брифинг в сградата на ОД на МВР с участието на окръжния прокурор Георги Георгиев, зам.-директорът комисар Илиян Енчев и шефът на криминалистите в Русе комисар Кожухаров. В 14:24 часа вчера е подаден сигнал на тел. 112, че в района на тенис кортовете, на километър 492 на р. Дунав е намерен труп. Първоначално са забелязани следи от кръв, след това безжични слушалки, ластик за коса, розова маратонка и в храстите е забелязан труп на жена, пише \"Труд\".  Според експертизата до момента смъртта е настъпила вследствие от удари по главата и задушаване. На този етап разследващите се въздържаха официално да кажат дали е била изнасилена.  Сред липсващите вещи при извършеният първоначален и допълнителен оглед е установено, че няма ключът на личния и автомобил, който е бил в близост до престъплението,очила, мобилният телефон и част от дрехите.  Разпознаването на жертвата е станало малко по-късно, тъй като у нея не са били намерени лични документи и мобилният и телефон. В разследването са включени екип от Главна дирекция Национална полиция /криминален отдел/, а вещи на жертвата са изплатени за анализ в Националния институт по криминалистика.  Работи се по всички възможни версии убийството да е извършено случайно, планирано, включително и заради работата й, което обаче с счита за по-малко вероятно. Според нейни познати, Виктория е тренирала и е смятала да участва в маратона днес при Сребърна. Затова е тренирала и подготвяла участието си. Преди да отиде да бяга, тя е била на кафе с приятели в заведение в района на Парка на младежта.  ", "date": "2018.10.07", "title": "Прокуратурата с нови разкрития за зверството с тв водещата Виктория"}
{"url": "https://www.blitz.bg/obshtestvo/vnimanie-tezi-dvama-izmamnitsi-bezchinstvat-po-zavedeniyata-v-burgasko-snimki_news631511.html", "text": "Мъж и жена \"запалиха\" бирария „Даляна” в Отманли, след като поръчаха храна на корем и не си платиха сметката, ссъобщава Флагман.бг Двамата седнали вчера по обяд на маса в заведението. Сметката им била 55 лв. - сериозна сума като за двама, обясни управителят на ресторанта. Те настоявали всичката храна да е готова възможно най-бързо.  За 30 минути им били изпълнени всички поръчки – зелена салата, порция миди с лук, паламуд, зарган с гарнитура и няколко бутилки с вода.  Клиентите хапнали набързо и явно издебнали момент, в който никой не ги наблюдава, за да отпрашят без да си платят.  „На камерите се вижда, че те дори не са извикали сервитьорка, за да се разплатят. Чакали са удобен момент, за да си тръгнат. Още, когато седнаха, казаха, че много бързат и настояваха поръчките им скоро да са готови”, каза още управителката на бирария „Даляна” в Отманли Звезделина Ненова.  „Когато сервитьорките маркират поръчките на компютрите, нямат видимост на входа, явно тогава си тръгнали. Преди не съм ги виждала да са идвали в заведението, не изглеждаха познати лица, но и по нищо не им личеше, че са такива хора”, допълни още управителката.  Собствениците на заведението приканват всеки, които разпознае мъжа и жената от кадрите, да сигнализира органите на реда, а конкуренцията да бъде внимателна, защото неприятните гости може да \"запалят\" и тяхното заведение.         ", "date": "2018.10.07", "title": "Внимание! Тези двама измамници безчинстват по заведенията в Бургаско (СНИМКИ)"}
{"url": "https://www.blitz.bg/kriminalni/prestplenie/prvi-versii-za-zhestokoto-ubiystvo-na-zhurnalistkata-ot-ruse-trsyat-chovek-koyto-e-bil-blizk-s-neya-video_news631519.html", "text": "На този етап полицията счита за най-малко вероятна версията, че работата на журналистката Виктория Маринова е свързана с жестоката й смърт. Това заяви Николай Кожухаров, шеф на Криминална полиция в Русе.  Според него към момента все повече избледнява версията за посегателство по професионални причини.  Започнал е разпит на свидетели и са назначени експертизи на компютри и ползвани телефони. Работи се по всички възможни версии, каза Георгиев. Установен е маршрутът на пострадалата, както и хората, с които е била забелязана последно. Предполага се, че тя е била следена или нарочно издебната в момент, в който е правила джогинг, тренирайки за предстоящо състезание.   При откриването на трупа са липсвали ключовете за колата, очилата, част от дрехите, мобилния телефон и документите за самоличност. Националният институт по криминалистика и криминология вече е започнал изследване на иззетите до момента доказателства и се очаква тяхната експертиза.  Към момента се говори за един извършител.  Източници на БЛИЦ от разследването разкриха, че още в първите часове след откриването на тялото полицаите са започнали да работят по версията, че убиецът е някой, който е имал интимни отношения с Виктория Маринова. За това говорел начинът, по който е извършено убийството и неговата бруталност. На този етап все пак се проверяват и разследванията, които журналистката е правела през последните няколко месеца. Не е известно тя да е имала заплахи покрай работата си, разкриха от телевизия TVN.      ", "date": "2018.10.07", "title": "Първи версии за жестокото убийство на журналистката от Русе, търсят човек, който е бил близък с нея (ВИДЕО)"}
{"url": "https://www.blitz.bg/obshtestvo/mozkt-na-rozhenskiya-grabezh-se-okaza-zamesen-i-v-drugo-prestplenie_news631522.html", "text": "В побой над заподозрян в кражба на кабели от негов имот е бил замесен адво­кат Стефан Матеев, когото прокуратурата сочи за организатор на грабежа в Ро­женския манастир преди две седмици. Това разкрива пострадалият от агресията на юриста – 21-годишният Божидар Димитров от Сан­дански.  Със седем месеца затвор ефективно за пострадалия Димитров завършва екшъ­нът, който се разиграва в Сандански, показа наша проверка. От прокуратурата съобщиха, че не са събра­ни данни за образуване на проверка за побоя, за който младежът твърди, че му е нанесен от адвокат Стефан Матеев. За сметка на това разследващите са събрали доказателства, че Димитров е извършил кражба от имот на юриста. Заради това би­тият е даден на съд и полу­чава наказание от седем месеца затвор, което вече е изтърпял, пише \"Топ преса\".   „Притеснявам се, че слу­чаят ще бъде потулен и по жалбата ми няма да има ни­какво движение или ще се отговори рутинно, тъй като Матеев е с властта. Майка­та на Стефан Матеев – Ли­дия Матеева, е секретар в община Сандански, а баща му е бивш следовател в поцията. Ще търся правата си и ако трябва, ще стигна до Страсбург, ще пиша и до министър Цветан Цветанов и премиера Бойко Борисов“, заявява веднага след напа­дението пострадалият Бо­жидар Димитров. Екшънът се разиграва през лятото на 2011 г. в Сандански. Според жалбата на Димитров тога­ва той е пребит жестоко с опрян пистолет в тила от ад­вокат Стефан Матеев. Мла­дежът твърди, че е нападнат на 12 август към 7,30 ч. до санаториума в града, дока­то се разхождал в района. Там юристът наглеждал новострояща се кооперация, негова собственост.  Вследствие на побоя Ди­митров, който е известен на полицията с криминални прояви, е с прорезна рана на главата и хематоми по тяло­то. Извадил си медицинско, депозирал е жалба в поли­цията за побоя, нанесен от адвокат Матеев, който по това време е координатор на ВМРО-НИЕ в Сандански.  „Това, което изживях, не го пожелавам на никого. Сте­фан Матеев, когото позна­вам много добре, ме преби като куче в собствената му кооперация. Минавах пред сградата и на метри от мен видях човек, който започна да ми крещи: „Ти ли си кра­децът, сега ще видиш!“. На улицата ми опря пистолет в главата и каза: „Влизай!“. Аз съм слаб, не мога да се съпротивлявам. В сградата имаше работник от ромски произход“, разказва Божи­дар Димитров след инци­дента. По думите му юристът го вкарал в сграда­та насила. След това по едно стълбище го завел в някакво по­мещение и му вързал ръцете.  „Паднах на пода, за­почна да ме удря с тръ­ба. Виках за помощ, но чух да казва на работни­ка: „Затво­ри вратата, за да не избяга!“. След някол­ко минути пристигнаха двама полицаи, които, вместо да ми помог­нат, също ме удряха. Стефан крещеше: „Ти ли открадна кабелите, контактите, ще те убия!“. От ударите Божидар Димитров загубил съзна­ние. След двайсетина мину­ти се събудил и го закарали в полицейското управление. „Стефан ме снима с джие­сема си, като ме караше да казвам, че аз съм откраднал кабелите и контактите. Два­мата полицаи ми казаха да напиша в обясненията, че съм извършил кражбата и ако не напиша това, ще ми се случи нещо лошо. Вътре в полицейското управле­ние пред дознателя казах, че не съм откраднал нищо, защо трябва да лъжа. Дори и да съм крал, няма право да ме пребива. Всички хора ме познават, че всеки ден правя разходки по парка и санаториума, защото имам здравословни проблеми“, твърди Димитров. Той до­пълва, че е задържан за 72 часа в ареста. По думите му след проверка било устано­вено, че от сградата на адво­ката Стефан Матеев не било откраднато нищо и „че аз не съм крадецът, за когото се усъмнил“. Въпреки твърде­нията му разследващите го уличават в престъплението и той е осъден.  В ареста остава адвокат Стефан Матеев и съучастни­кът му Юксел Митев, които са обвинени за грабежа в Роженския манастир, реши Окръжният съд в Пловдив. Юристът от Сандански ще отговаря пред Темида и по още едно обвинение – за преправен в боен газов пис­толет, открит в дома му. Спо­ред прокуратурата именно Матеев е организирал грабе­жа, извършен от тях двама­та и още двама непълнолет­ни, целта на който пък била да търсят съкровището на четата на Яне Сандански.  Според прокуратурата ад­вокатът е дал тиксо на ос­таналите трима бандити от групата, за да вържат отеца в манастира и да могат да разбият стената. Взели те­лефона на свещеника, за да не може той да се обади и да повика помощ. Усетили се, че има камери, и се върнали да ги разбият, но не съобра­зили, че записите се пазят на друго място. Отново спо­ред разследващите обир­джиите са търсели съкрови­ще, скрито в обителта. Това били митични пари за откуп, който четата на Яне Сандан­ски получила в началото на миналия век при отвлича­нето на американската про­тестантска мисионерка мис Елън Стоун и бременната й приятелка Катерина Цилка. За откупа на двете няколко месеца по-късно били пла­тени 15 000 турски златни лири, които според легенда­та били скрити в Роженския манастир.  ", "date": "2018.10.07", "title": "„Мозъкът“ на роженския грабеж се оказа замесен и в друго престъпление"}
{"url": "https://www.blitz.bg/kriminalni/prestplenie/tragediyata-e-golyama-brutalno-ubitata-tv-vodeshcha-ostavya-sirache-na-6-godini_news631498.html", "text": "30-годишният административен директор на русенската телевизия Виктория Маринова, която бе брутално убита, оставя 6-годишно момиченце сираче, съобщава Флагман.бг.  Тялото на жената е било открито вчера следобед в труднодостъпен район, захвърлено в храстите, близо до кея на река Дунав.   По първоначална информация няма данни убийството да е свързано с работата й в телевизията.  Виктория работи дълги години като водеща в TVN Bulgaria. Близки и познати на бизнес дамата са буквално съсипани от черната вест. ”, пишат във фейсбук страницата на Виктория нейни познати.  30-годишната жена е била  любителка и на адреналина. Само преди дни, в края на септември се е отдала на поредното изживяване – скок с парашут над Шумен.    ", "date": "2018.10.07", "title": "Трагедията е голяма! Брутално убитата тв водеща оставя сираче на 6-години"}
{"url": "https://www.blitz.bg/obshtestvo/glavniyat-prokuror-posochi-kak-politsiyata-mozhe-da-prebori-bitovata-prestpnost_news631528.html", "text": "Необходима е мрежа от териториални жандармерийски участъци извън градовете. Това каза по време на Национално съвещание на МВР главният прокурор Сотир Цацаров, съобщава „Фокус“.   „Ще си позволя в рамките на съвсем краткото време, което имаме, само да посоча няколко основни пункта, по които съм си позволил наясно да визирам някои от основните проблеми. Едното от нещата беше наречено конвенционална или битова престъпност. Продължавам да твърдя едно – този модел на териториално присъствие на МВР вече е изгубило своя коефициент на полезно действие. Според мен целият модел на Закона за МВР, което касае структурата на министерството и присъствието по места до ниво районен инспектор отдавна е изживял своето време“, заяви Цацаров.  „Модулни жандармерии участъци, разположени на територията на цялата страна извън градовете – това е начинът за силно действено полицейско присъствие. Всичко друго е наливане на финанси, ресурс и усилия в един модел, който отдавна е изчерпал своето значение“, добави той.  По думите му е бил предназначен и е работел в едни съвсем други обществени условия. „Това, което според мен е необходимо е мрежа от териториални жандармерийски участъци извън градовете. Битовата престъпност е свързана с това, което наричаме местно безобразие“, каза още Сотир Цацаров.  ", "date": "2018.10.07", "title": "Главният прокурор посочи как полицията може да пребори битовата престъпност"}
{"url": "https://www.blitz.bg/politika/borisov-s-prvi-komentar-za-brutalnoto-ubiystvo-na-mladata-zhurnalistka-viktoriya-koeto-potrese-ruse_news631531.html", "text": "Убеден съм, че колегите от \"Криминална полиция\", прокурорите в Русе ще разкрият това убийство. Въпрос на време е това да стане. Това заяви по време на Националното съвещание на МВР министър-председателят Бойко Борисов.  „Убеден съм, че ще го изкарат. Най-добрите криминалисти сме пратили там, нека да не ги притискаме. Получено е голямо количество ДНК. Убеден съм!”, отсече премиерът.  „Сменихме толкова коли, махаме лимитите и продължаваме да говорим, че има села, в които говорим, че полицейското присъствие е малко. Мотори, джипове, коли... 68% от парите, които Европа даде за границите, сме ги усвоили, 150 млн. лв. повече за заплати  Не може областните дирекции да не знаят какво се продава по магазините. Пивоварна след  пивоварна, завод след завод – това отива и се реализира в магазинната мрежа”, заяви Борисов.  „Тези тонове спирт, които БОП, ДАНС и прокурорите реализираха, са стигнали до тези магазинчета. Направили ли сте го досега и ако не сте – защо, „Икономическа полиция”. Толкова елементарно ще ги изловите. Явно ще ви е работа и с това да се занимаете. И който не иска да се занимае с това, ще му е време да си отрива. Трябва да се вложат максимални усилия. И трябва да се пресече! ”, закани се премиерът.    ", "date": "2018.10.07", "title": "Борисов с първи коментар за бруталното убийство на младата журналистка Виктория, което потресе Русе"}
{"url": "https://www.blitz.bg/obshtestvo/kmett-na-ruse-raztrsi-mrezhata-s-posta-si-za-zhestokoto-ubiystvo-na-viktoriya-i-prizova-razsledvashchite-da_news631557.html", "text": "Кметът на Русе Пламен Стоилов изказа своите съболезнования към семейството и близките на Виктория Маринова. Градоначалникът заяви, че Русе е потресен от жестокостта, с която бе отнет животът на една майка, уважаван русенски журналист и общественик.  \"Изказвам своите най-дълбоки съболезнования към семейството и близките на Виктория Маринова! Градът ни е потресен от жестокостта, с която бе отнет животът на една майка на шестгодишно дете, уважаван русенски журналист и общественик!  Настоявам разследващите институции час по-скоро да разкрият извършителя на това брутално престъпление и той да получи справедлива присъда!  Почивай в мир, Виктория!\", написа русенският градоначалник на профила си във Фейсбук.    ", "date": "2018.10.07", "title": "Кметът на Русе разтърси мрежата с поста си за жестокото убийство на Виктория и призова разследващите да..."}
{"url": "https://www.blitz.bg/politika/angelkova-posochi-6-spad-na-ruskite-turisti-no_news631450.html", "text": "Най-голям ръст тази година има при румънските туристи, които са посетили страната ни, съобщи пред Дарик министърът на туризма Николина Ангелкова. При руските туристи обаче има спад от 6 процента, отчете тя. \"За България туристически пазар номер едно и за първите осем месеца на годината, и за първите три месеца на летния сезон е Румъния - имаме 33 на сто ръст в сравнение с миналата година, което наистина е уникална цифра. За първите осем месеца има почти 990 000 румънски туристи, втори са гърците с над 800 000 туристи, посетили страната ни до края на август, и трети са германците - между 650 000 и 700 000 души за първите осем месеца на годината. При руските туристи има спад от 6 на сто и за първите осем месеца страната ни е посетена от над 400 000 руснаци\", стана ясно от думите на Ангелкова.Като обяснение за спада, тя посочи: \"Това го очаквахме още в началото на годината, когато проведохме разговори и с моя колега Олег Сафонов, председател на руската агенция по туризъм\".  Причината е изключително конкурентното предлагане от пазари като Турция и Тунис, които възвърнаха позициите си.  \"Този спад от 6 на сто е незначителен на фона на прираста, който имаме от други пазари като Украйна например - 25 на сто ръст, Великобритания - близо 18 процента ръст, Полша - около 22 на сто ръст, Израел - около 20 на сто ръст\", допълни Ангелкова.  Приоритет на министерството са и далечните дестинации като Китай, стана ясно още от думите на Ангелкова. „Туристите, които идват от далечни дестинации, винаги предпочитат да осъществят посещение на повече от един пазар. От друга страна, ние имаме ограничението, свързано с липсата на директни полети, което винаги се поставя като условие да се посети една дестинация и съответно с някои от държавите - визовите ограничения. Поради тази причина това, което е положително с тези съвместни продукти, е, че ние обсъждаме като първа спирка да бъде държавата, която има директен полет от тези дестинации“, обясни Ангелкова.  Тя посочи, че се водят разговори с Гърция, която има директни полети до Пекин и Шанхай, със Сърбия, която също има директни полети с Турция за съвместни продукти.  „Румъния също участва в общия пакет съвместни продукти, но вече в три дестинации, защото и те като нас нямат директни полети до Китай, Индия, САЩ“, допълни министърът на туризма.    ", "date": "2018.10.07", "title": "Ангелкова посочи 6 % спад на руските туристи, но..."}
{"url": "https://www.blitz.bg/kriminalni/prestplenie/vtreshniyat-ministr-napravi-razkritie-za-zverskoto-ubiystvo-na-krasivata-rusenska-zhurnalistka_news631543.html", "text": "30-годишната жена в Русе, която беше убита, е била изнасилена преди това. Това каза пред журналисти министърът на вътрешните работи Младен Маринов. До този момент, независимо от изтеклата информация, нямаше официално потвърждение на тази версия.  „Изпратил съм в Русе най-добрите специалисти, които работят по убийства. Става дума за изнасилване с последвало убийство на 30-годишна жена, която е в управителния съвет на местна телевизия. Беше извършен повторен оглед на мястото, фиксирани са и иззети множество находки, включително и генетичен материал“, каза още Маринов и посочи, че служители на института по криминология вече установяват ДНК профил. „Работи се по отношение на лица от криминалния контингент, проявени по тази линия. Наблизо има и психиатрично заведение, което също е обект на наша проверка – дали някое от лицата вътре се е отклонило.  Работи се и по видеокамери и свидетели, за да се стигне до извършителя. Работи се и с най-близкото обкръжение на пострадалата, за да установим нейните контакти и проблеми, които е имала преди да се случи това брутално убийство“, коментира Маринов. ", "date": "2018.10.07", "title": "Вътрешният министър направи разкритие за зверското убийство на красивата русенска журналистка"}
{"url": "https://www.blitz.bg/ikonomika/losha-novina-shopskata-salata-poskpna_news631510.html", "text": "Според данните на Държавната комисия по стоковите борси и тържищата (ДКСБТ), през изминалата седмица е регистрирано поскъпване в търговията на едро на доматите и червените чушки, което е нормално за това време на годината пред вид подготовката на зимнина.     Леко е поскъпнало кравето сирене. Картофите отбелязват поевтиняване в търговията на едро, зелените чушки, каймата.    ", "date": "2018.10.07", "title": "Лоша новина! Шопската салата поскъпна"}
{"url": "https://www.blitz.bg/obshtestvo/stolitsa/sheft-na-sdvr-sobshchi-goreshchi-podrobnosti-za-ekshna-zavrshil-s-politseyska-gonka-i-strelba-v-sofiya_news631547.html", "text": "Тримата мъже, които бяха задържани след преследване и стрелба в София, са криминално проявени. В автомобила им не са открити забранени вещества. Това съобщи пред журналисти директорът на СДВР старши комисар Ивайло Иванов, цитиран от „Фокус“. ,  екшънът се разигра на кръстовището на   столичния бул. \"Ботевградско шосе\" и ул. \"Летоструй\".   „Днес около 11.00 часа колеги от специализираните полицейски сили са подали сигнал със стоп-палка за спиране на автомобил с три лица в него. Автомобилът не се е подчинил на сигнала, опитал се е да блъсне единия колега, който в последния момент е отскочил. Моментално са организирани заградителни мероприятия на територията на столицата“, обясни Иванов.  Той посочи, че след това автомобилът е засечен от друг патрул, който също подава сигнал за спиране. „В следствие на това колата се е насочила към полицая и го е закачила с бронята, но той за късмет е бил с добра екипировка и не е пострадал сериозно. Това е наложило колеги, които са били с него, да произведат изстрели с пистолет в гумата и са я спукали“, обясни Иванов.  Директорът на СДВР посочи, че са задържани три криминално проявени лица. \"На пръв поглед в автомобила не са открити забранени неща, но не изключваме те да са били изхвърлени. Има множество туби, за които има съмнение, че са съдържали забранена субстанция. Куче, обучено да реагира на наркотици, е реагирало, но все още няма информация да са открити такива в автомобила“, каза още той. Иванов уточни, че лицата са криминално проявени за най-различни грабежи, кражби, наркотици, а документите на автомобила са изправни.    ", "date": "2018.10.07", "title": "Шефът на СДВР съобщи горещи подробности за екшъна, завършил с полицейска гонка и стрелба в София"}
{"url": "https://www.blitz.bg/kriminalni/prestplenie/priyatel-na-ubitata-viktoriya-proplaka-ne-moga-da-povyarvam-kak-mozhe-da-priklyuchi-zhivott-ti-v-raztsveta-na-silite_news631503.html", "text": "Русенецът, който стана носител на приза „Юрист на годината“ от Десетите годишни награди на „Правен свят“ и Международен правен център (ILAC) – адвокат Петър Николов, се оказа добър познат на жестоко убитата Виктория Маринова.  Ето какво написа адвокат Николов на страницата си във Фейсбук: Очаква се всеки момент от полицията и прокуратурата да оповестят нова информация за трагичния случай. Разпространените досега данни от русенските сайтове сочат, че Виктория Маринова е била изнасилена, душена и жестоко бита до обезобразяване, преди да бъде убита. Все още няма информация какво може да е предизвикало такава жестокост.", "date": "2018.10.07", "title": "Приятел на убитата Виктория проплака: Не мога да повярвам, как може да приключи животът ти в разцвета на силите"}
{"url": "https://www.blitz.bg/obshtestvo/sinoptitsite-ot-ban-veshchayat-nedelyata-zapochva-s-kuchi-stud-a-posle_news631397.html", "text": "По-значителна ниска облачност ще има преди обяд над Източна България. Ще духа слаб вятър, предимно от изток. Минимални температури между 3° и 8°, по морския бряг малко по-високи, максимални предимно между 20° и 25°.   В София минимална температура около 5°, максимална около 22°. Такава е прогнозата за времето на Националния институт по метеорология и хидрология (НИМХ) при БАН, съобщи за „Фокус“ дежурният синоптик Христо Христов.  Над Черноморието ще преобладава слънчево време, преди обяд със значителна ниска облачност. Ще духа до умерен източен вятър. Максималните температури между 19° и 22°. Вълнението на морето ще бъде 3-4 бала. Температурата на морската вода е 19 – 21°.  Над планините ще бъде слънчево със слаб предимно южен вятър. Максималната температура на височина 1200 метра ще е около 17°, на 2000 метра – около 11°.  През следващите дни ще преобладава слънчево време. Ще има и временни увеличения на облачността, но само на отделни места са възможни краткотрайни превалявания, незначителни като количество. Сутрин на места ще има условия за ниска облачност или мъгла, в началото на седмицата главно в Източна България, а в средата - на повече места в низините. В западната половина от страната ще духа слаб източен вятър, в източната - слаб до умерен, от изток-североизток.  Преобладаващите минимални температури ще са между 5° и 10°, дневните - предимно между 19° и 24°.     ", "date": "2018.10.07", "title": "Синоптиците от БАН вещаят: Неделята започва с кучи студ, а после..."}
{"url": "https://www.blitz.bg/svyat/zhenata-na-shefa-na-interpol-razkaza-za-zloveshcha-snimka-koyato-poluchila-ot-nego-tochno-predi-toy-da-izchezne_news631565.html", "text": "Жената на изчезналия президент на Интерпол Мън Хунвей Мън разкри, че преди да загуби какъвто и да е контакт с него, той й е изпратил снимка на нож, съобщава WDAM7.  По информация на телевизионния канал съпругата му смята, че по този начин мъжът й искал да й съобщи, че се намира в опасност. Тя разказва още, че преди самата фотография получила и предупредително съобщение от него: \"Чакай позвъняването ми!\"  Мън разказва, че не е влизала в контакт със съпруга си след получаването на това съобщение. Тя подчерта отново, че не знае какво се е случило с него.   Освен това съпругата на шефа на Интерпол призова международната общност да помогне в ситуацията с изясняването на това как е изчезнал мъжът й.  В петък медиите съобщиха, че е започнало разследването по случая за изчезването на Хунвей, който заминал за Китай в края на септември. Именно жена му съобщава за неговото изчезване.   По-късно вестник South China Morning Post съобщи, че шефът на Интерпол е следствен, след като е заподозрян, че е нарушил закона.   Френската полиция, от своя страна, постави семейството на Хунвей под охрана.   За подозренията срещу президента на Интерпол съобщи и централната комисия на Комунистическата партия на Китай.   В съобщението от комисията не се уточнява точно в какво нарушение той е заподозрян. Нищо не се споменава и за евентуалното местонахождение на Хунвей. Отбелязва се само, че в момента дейността му се разследва. Превод БЛИЦ    ", "date": "2018.10.07", "title": "Жената на шефа на Интерпол разказа за зловеща снимка, която получила от него точно преди той да изчезне"}
{"url": "https://www.blitz.bg/kriminalni/prvo-v-blits-zlokobna-zaplakha-za-nasilie-pod-snimka-na-ubitata-viktoriya-marinova-v-denya-na-brutalnoto-prestplenie_news631486.html", "text": "Злокобно съобщение е било публикувано на Фейсбук страницата на русенската бизнесдама Виктория Маринова в деня, в който тя е била убита. Авторът му е мъж с профил без снимка и допълнителна информация.     На 2 октомври – 4 дни преди убийството, Маринова е публикувала своя снимка от годишната среща на Националното сдружение на общините. Красивата телевизионна директорка веднага привлича симпатиите, особено на мъжете, като един от тях коментира ентусиазирано: „Ще го счупя този телевизор“, намеквайки, че би искал да е по-близо до нея.  Отдолу, обаче, тайнственият мъж с профилно име Теодор Добрев, брутално го заплашва: „Ако счупиш този телевизор, ще ти счупя ръчичките“. Коментарът звучи като ревниво предупреждение, макар че мотивите за него остават неясни. По-притеснителното е, че той е направен в същия ден, в който Маринова е убита.       . В 13.00 часа днес окръжният прокурор Георги Георгиев и зам.-директорът на полицията Илиян Енчев ще дадат подробности по случая.         ", "date": "2018.10.07", "title": "Първо в БЛИЦ! Злокобна заплаха за насилие под СНИМКА на убитата Виктория Маринова в деня на бруталното престъпление?"}
