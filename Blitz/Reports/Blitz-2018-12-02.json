{"url": "https://www.blitz.bg/zdrave/simptomi-na-astigmatizm-i-3-testa-da-proverite-za-problema-snimki_news643171.html", "text": "Астигматизмът е често срещано заболяване на очите, в резултат на което човек губи способността си да вижда ясно. Преведено от латински, терминът означава \"липса на (фокална) точка\". Ако не се лекува, това може да доведе до страбизъм и рязко намаляване на зрението.   За щастие астигматизмът е доста лесен за идентифициране. Това може да се направи дори и у дома. За да се открие дефект във времето и да се запази зрението ви предлагаме да направите три прости теста. Корекция на астигматизъм Астигматизмът се получава в резултат на неправилна (не сферична) форма на роговицата (по-рядко - на лещата). Обикновено роговицата и лещата на здравото око имат гладка сферична повърхност. При астигматизъм тяхната сферичност е нарушена. Тя има различна кривина в различни посоки. Астигматизмът често се диагностицира в ранна ученическа или предучилищна възраст. Децата с астигматизъм могат да объркат подобни цифри и букви, да променят местата на думи. Детето се оплаква от замъгляване, нарушение на зрението. Астигматизмът може да бъде изразен и от други симптоми.", "date": "2018.12.02", "title": "Симптоми на астигматизъм и 3 тестa да проверите за проблема (СНИМКИ)"}
{"url": "https://www.blitz.bg/analizi-i-komentari/samo-v-blits-sprugata-na-vitsepremiera-donchev-vzrivi-mrezhata-s-dumite-si-za-edin-neobiknoven-blgarski-tsiganin_news643257.html", "text": "„Цветан е достоен българин, въпреки своето минало“, това написа в личния си фейсбук профил преди дни съпругата на вицепремиера Томислав Дончев.  Думите на Светлана бяха по повод участникът от „Фермата“ Цветан Ангелов.  По думите й той не се страхува да говори за грешките, за трудните моменти, за лошите избори, но и за надеждата, отговорността и силата на характера, духа и семейството.   „Откровеността му е почти шокираща. Жалко, че е първият мъж отпаднал от \"Фермата\". Гледайте интервютата му. Заслужава си!   Този обикновен, а може би необикновен български циганин, разказва увлекателно нелеката си житейска история. Не се страхува да изкаже и своето мнение за интеграцията на циганите в България и защо тя не се случва.   Не приемайте обаче теорията му за НЕинтеграцията като поредно празно словоизлияние в ефир. Той откровено говори за евентуална злоупотреба с еврофондове! Дано стотиците държавни органи, които са призвани да контролират, одитират, верифицират, сертифицират и разследват да се самосезират от това интервю. Нека разберем какво се случва в това училище във Филиповци, нека научим кои са тези фондации, НПО-та, които обучават фиктивно и усвояват европари, ако е истина, разбира се“.    ", "date": "2018.12.02", "title": "Само в БЛИЦ! Съпругата на вицепремиера Дончев взриви мрежата с думите си за един „необикновен български циганин“"}
{"url": "https://www.blitz.bg/ikonomika/brokeri-si-priznakha-ima-li-balon-na-imotniya-pazar-u-nas_news643274.html", "text": "На пазара на жилищни имоти в България няма балон. Това категорично заяви Снежана Стойчева, мениджър на Imoti.net, в предаването \"Клуб Investor\" по Bloomberg TV Bulgaria.  „Действително имаше много голям ръст на строителството у нас през тази година“, отбеляза Стойчева и изрази очаквания през 2019 г. този ръст дори да е по-сериозен от настоящия. Като причина за това тя посочи фактът, че само по около половината от издадените през 2018 г. разрешителни строежът вече е започнал.  „Трябва да се уточни, че вече в продължение на 4 години България е в икономически възход. Все още обаче не сме достигнали минимума на безработица, все още не са усвоени и големите средства от Европейския съюз. Всичко това очертава продължаващ ръст и при строителството, и на пазара на бизнес имоти“, посочи тя.  Стойчева заяви още, че 2018 г. е първата след предкризисната 2008, в която има ръст на цените във всички населени места у нас и на всички видове имоти. „Вероятно следващата година няма да се окаже по-лоша от настоящата“, изрази мнение тя.  Профилът на купувача Стойчева очерта като основно млад човек, информиран, който не купува на всяка цена.  Според нея отпускането на кредит, който на 100% покрива цената на дадено жилище, е твърде рисково.  Купуването на имот „на зелено“ тя определи като добър вариант, тъй като така имотът със сигурност има по-ниска цена. „Проблемът в този случай основно е, че потребителите често не познават добре инвеститора и строителя на проекта, на който залагат“, завърши Снежана Стойчева.    ", "date": "2018.12.02", "title": "Брокери си признаха има ли балон на имотния пазар у нас"}
{"url": "https://www.blitz.bg/layfstayl/skorost/suzuki-razraboti-super-evtina-kola-za-loshi-ptishcha-snimki_news643114.html", "text": "Най-евтиният кросоувър на Suzuki се нарича Spacia Gear. Машината бе показана в мрежата във вид на фрагменти, а дебютът й ще се състои преди края на 2018 г.Известно е, че новият автомобил е построен на базата на минивана от второ поколение Spacia , който дебютира през 2017 година. Версията за лоши пътища е получила модифициран дизайн - това е видно по решетката на радиатора с кръгли фарове и бронята.    ", "date": "2018.12.02", "title": "Suzuki разработи супер евтина кола за лоши пътища (СНИМКИ)"}
{"url": "https://www.blitz.bg/layfstayl/skorost/reklamata-na-noviya-opel-corsa-demonstrira-dosta-neobichayna-zhenska-krasota-video_news642950.html", "text": "Немската компания се ангажира да разруши стереотипите и една от първите стъпки в тази посока е рекламата за Opel / Vauxhall Corsa GSi.Живеем във времена на големи промени, включително в света на модата и красотата. Слабичката дългокрака блондинка с безупречно тяло постепенно престава да бъде стандарт за красота. И компанията Opel е решила да покаже, че 25 години след появата на първия Corsa, абсолютно всичко се е променило.    ", "date": "2018.12.02", "title": "Рекламата на новия Opel Corsa демонстрира доста необичайна женска красота.... (ВИДЕО)"}
{"url": "https://www.blitz.bg/svyat/depresirashcho-tozi-grad-nyama-da-vidi-slntse-v-sledvashchite-6-mesetsa-snimki_news643278.html", "text": "Възможно ли е да живееш в град, в който половин година слънце не огрява. Отговорът е положителен. Доказват го жителите на норвежкото градче Рюкан, предаде   Градът е разположен в долната част на една доста дълбока долина, в подножието на планина Gaustatoppen, това означава, че за около шест месеца от годината, градът остава в сянка.  Гениално решение обаче прави така, че жителите да могат да хванат малко слънце от огромни слънчеви огледала. Те са разположени на склон на около 450 метра над площада на града и са в състояние да осветят около 600 кв.м. на централния площад, където всяка пролет има голям фестивал по повод посрещането на слънцето. Огледалата се контролират от компютър, който отговаря за това те да следят слънцето. Огледалата се движат на всеки 10 секунди и това гарантира на жителите на Рюкан максимална продължителност на отразената слънчева светлина. За съжаление обаче само в точката в центъра.  Интересното е, че плановете за огледалата са направени преди повече от 100 години, но реализация не е направена, защото по онова време не са съществували необходимите технологии. Градът първоначално е бил индустриален и в него са работили хора от най-стария действащ завод в Европа - фабриката за производство на електричество.  По тази причина през 1928 година е построена гондола, която да ги транспортира нагоре по склона на планината, за да могат да получат малко слънчева светлина през суровите зимни месеци.  Гондолата работи и до днес и дава възможност на туриситите да се изкачат на върха на планината, откъдето се открива невероятна гледка към китното градче, което е с население около 3200 жители.  Има вариант и за изкачване на склона пеша, но това отнема около час и половина.  Фабриката за електричество до Рюкан, която работи и до днес:  5 милиона крони (615 000 евро или 849 000 долара) са инвестирани за проекта – четири милиона от спонсори – и сега три огледала по 17 кв.м. се издигат над северната страна на Рюкан. Огледалата ще се управляват от компютър, така че да следят слънчевата светлина и да я отразяват към площада, осветявайки 600 кв.м. елипсовидна площ. Тържественото откриване е предвидено за следващата седмица в зависимост от метереологичните условия. „След като се припичаха на слънце, хората станаха по-лъчезарни“, казава координаторът на проекта след последните тестове. Освен че жителите се чувстват по-добре, местните власти се надяват благодарение на медийния интерес да увеличат броя на туристите и приходите от туризъм. Окуражен от очаквания туристически интерес, Рюкан се надява да бъде включен в листа със Световното Наследство на Юнеско като пример за човешкия индустриален гений.", "date": "2018.12.02", "title": "Депресиращо! Този град няма да види слънце в следващите 6 месеца (СНИМКИ)"}
{"url": "https://www.blitz.bg/obshtestvo/stolitsa/samo-v-blits-misteriozen-lilav-lch-proniza-nebeto-nad-sofiya-posred-noshch-snimka_news643282.html", "text": "Странен лилав лъч озари небето над София посред нощ. Това стана ясно от снимка, публикувана във фейсбук групата „Забелязано в София“.  От фотоса се вижда, че то излиза от апартамент, който се намиран а предпоследния етаж от жилищен блок. Не е посочено в кой квартал се разиграва действието.  Лъчът е толкова силен, че се забелязва и от вън с невъоръжено око.  Мъжът, направил снимката, шеговито е написал „Някой търси връзка с извънземните“.      Под фотоса му много хора предполагат, че е „осъществил контакт“, а други се шегуват, че по-скоро „извънземните са се свързали със софиянеца“.  Защо е бил пуснат този странен лъч и какво е целял човекът, който го е направил все още остава мистерия. На  БЛИЦ очаква новини, снимки и видео от своите читатели в цяла България и по света    ", "date": "2018.12.02", "title": "Само в БЛИЦ! Мистериозен лилав лъч прониза небето над София посред нощ (СНИМКА)"}
{"url": "https://www.blitz.bg/lyubopitno/izchezvashch-vid-zhivotno-se-poyavi-na-burgaskiya-plazh-ribarite-treperyat-ot-uzhas-snimki_news643276.html", "text": "Бургазлийка се натъкна на интересна находка, докато се разхожда на плажа. Боряна Грънчарова имала късмета да срещне видра и се заела с нелеката задача да снима бозайника.      \"Кажете ми, че не съм щастливка! Това да видиш видра на бургаския плаж си е изумително преживяване. Да се гоним, изненадваме /тя мен/, да успея все пак и да я снимам, катерейки се по мокрите камъни. Не мога да си събера усмивката\", пише тя в социалната мрежа фейсбук, споделяйки и снимки на видрата.  Фотосите предизвикаха небивал интерес в мрежата и десетки коментари от хора, които се радват на находката.  В България видрата е включена в Червената книга и е защитен вид, забранено е нейното улавяне или убиване. Въпреки това обаче все по-често се откриват трупове на хищния бозайник по плажовете. Видрите се хранят с риби. Те са лакоми и хитри - ловуват на групи и нямат естествен враг, от който да се страхуват.  Според рибарите бозайникът се превръща в същинска напаст и се опасяваят, че рибата в Черно море ще намалее заради тях, пише Флагман.бг.", "date": "2018.12.02", "title": "Изчезващ вид животно се появи на бургаския плаж! Рибарите треперят от ужас (СНИМКИ)"}
{"url": "https://www.blitz.bg/svyat/nikoy-ne-podozira-kakvo-se-e-sluchvalo-27-godini-na-letishche-atatyurk_news643281.html", "text": "Турчин вече 27 години живее на летище \"Ататюрк\" в Истанбул, но ще бъде принуден да го напусне от началото на новата година, тъй като то ще престане да функционира и ще бъде заменено от новопостроеното, трето летище на мегаполиса. Това съобщава Анадолската агенция.  Историята на Байрам Тепели е подобна на тази на иранеца Мехран Карими Насери, прекарал 18 години от живота си на летище \"Шарл де Гол\" в Париж и вдъхновил филма на Стивън Спилбърг от 2004 г. \"Терминалът\" с участието на Том Ханкс и Катрин Зита-Джоунс, съобщи БТА.  Турчинът споделя, че след близо 30 години на летището го чувства като свой дом и е свързан с много спомени с него. Мъжът с тъга очаква моментът, в който ще трябва да го напусне.  \"Много съм тъжен, че закриват летище \"Ататюрк\", споделя той и допълни: \"За мен то е като дом, много ще ми липсва\".  На аеропорта Тепели се озовал, след като на 27-годишна възраст напуснал родната Бурса и отишъл в Истанбул. Там той си намерил работа във фирма за почистване и бил изпратен на летището. Дори и след като се наложило да напусне тази работа, Тепели останал на летището. Благодарение на хората той не гладувал и никога не бил сам.  Независимо от обстоятелствата, мъжът запазил стандартите си за чистота. Всяка вечер преди да си легне, той посещава тоалетните на летището, откъдето си набавя хигиенни материали и внимателно почиства креслата в терминала, на които прекарва нощта.  По време на продължителния си престой на летището Тепели е създал много приятелства, както с персонала, така и с пътници.    ", "date": "2018.12.02", "title": "Никой не подозира какво се е случвало 27 години на летище \"Ататюрк\""}
{"url": "https://www.blitz.bg/stsena/prelestnata-pevitsa-glyukoza-iznenada-fenovete-s-razmera-na-byusta-si-snimka-18_news643266.html", "text": "Популярната в Русия певица Наталия Чистякова, известна повече с псевдонима си Глюкоза, зарадва феновете си с провокативна снимка. Фотосът й бе качен в неиния профил в Инстаграм.На снимката тя носи сутиен в червен цвят и черни панталони, а в ръцете си държи подарък в ярка опаковка. Но потребителите, разбира се, не се вглеждат в него.  Глюкоза събра редица комплименти за големия размер на бюста й.   \"Прелестите на Глюкоза - радвам се, че доживях този момент\", пише един от феновете й.  \"Може би са й подарили блуза\", предполага друг неин абонат.  \"Сладък бюст\", заявява точно и ясно трети.    ", "date": "2018.12.02", "title": "Прелестната певица Глюкоза изненада феновете с размера на бюста си (СНИМКА 18+)"}
{"url": "https://www.blitz.bg/lyubopitno/blgarkata-penka-pravi-nechuvano-grandiozni-neshcha-kholivud-snimki_news643290.html", "text": "Вероятно много българи са посещавали Kennedy Space Center във Флорида – голям музеен комплекс, в който всеки ден от 9 до 17 ч. се въртят филми, разказващи историята на космическите мисии, от първите покорители през 60-те години като проектите Mercury и Apollo, до днес.   Зад вълнуващата и силно въздействаща музика към тези 10-15-минутни филмчета стои творческият гений на една българка – Пенка Кунева, пише  .   Тя е изключително успешен композитор, аранжор и оркестратор на музиката към култови холивудски студийни филми и игри от виртуалната реалност.  На някои от големите заглавия е била само аранжор и оркестратор, а на други – композитор на музиката.  Перфекционизмът й в аранжимента и оркестрацията е оценен в такива хитови студийни блокбъстъри като “Матрицата”, “Карибски пирати”, всички издания на “Трансформърс”, “Need For Speed”, “Костенурките Нинджа”. По музиката към тези филми е работила с композиторите Стив Яблонски и Ханс Цимер. Пенка е главен оркестратор и на филмовата музика в ленти с бюджет над 100 милиона долара – “Елизиум” (с Мат Деймън и Джоди Фостър) и “Играта на Ендър” (с Харисън Форд) от 2013 г. Българката е композитор на музиката към игрите “Принцът на Персия”, “Трансформърс”.   Напоследък получава все повече поръчки и за филми от виртуалната реалност – нещо ново дори и за Холивуд. Композирала е музиката към “Мумията” – игра и Hell Boy – филм от виртуалната реалност – заглавия, известни в цял свят.   “Те са съвсем нови като технология, излязоха през последните две години”, казва дамата.  Тя е сред пионерите, прокарващи пътеката в тези холивудски продукции.     “Филмите от виртуалната реалност са все още нови като жанр и търсят своето място и лице”, казва Пенка.   Те са кратки, по 12-15, рядко по 20 минути, защото все още се експериментира с технологията, но както другите разказват истории. Гледат се със специален шлем и когато зрителят си завърти главата, вижда на 360 градуса във всички посоки. Музиката, която Пенка пише за тези филмови иновации, за разлика от другите ленти, е малко по-деликатна, защото, като си сложи човек специалния шлем на главата, слуша със слушалки. Така че музиката трябва да звучи изчистено, за да й се насладят зрителите.    В Холивуд, където композиторките са по-малко от 1 процент, да правиш музика за виртуалната реалност е истинска дързост. Пенка обаче не е от страхливите творци.   “Имам малко дух на пионер – смее се дамата. – Много обичам да тръгвам по неутъпкани пътеки. Даде ми се възможност да правя това и не пропуснах шанса си. Правила съм музика и за театър, и за кино, и за игри. Дали съм авантюрист? Никога не бих казала “не” на един стойностен проект. Вече съм на 51, имам 28 години професионален опит”, казва тя.  Тази година е била много успешна за българката. Написала е музиката към филма “Ага” на Милко Лазаров, участвал в много световни фестивали с голям успех навсякъде по света, с премиера на Berlinale’18. Неин е и саундтракът към фентъзито на Адам Рип “Пошепването на Дявола” (Sony Pictures, с награда Saturn 2018), на филмите на Габриела Ледесма “Тъга” (”Blue”, в момента по кината) и на Пол Саламов “Среща” (Sony Pictures). Автор е на музиката и към някои пилотни епизоди на телевизионни сериали.  Покрай работата за филмови продукции българката намира време и за свои авторски концептуални албуми със симфонична музика. През октомври излезе четвъртият й албум – “Невидимата нишка” (The Invisible Lifeline).   “В музиката си аз разказвам емоционално истории, както са правили това Лист и Рихард Щраус през XIX-XX век – споделя Пенка.- Работихме заедно с фантастичен български пианист, който също живее в Лос Анджелис – Георги Славчев”, казва Пенка. Албумът, който вече се разпространява чрез iTunes, Spotify и Amazon съдържа 6 фантазии за пиано в класически стил и две фантазии за струнен оркестър и е получил много силни отзиви в музикантските среди на Холивуд.  Преди това Кунева е издала албумите “Приключенията на Одисей” (A Warrior’s Odyssey, 2012), “Жената астронавт” (Woman Astronaut, 2015) и “Прераждане” (Rebirth of Id, 2017). Признава, че най-скъп на сърцето й е “Жената астронавт”. За музиката е била вдъхновена от смелите момичета, полетели в космоса, а 14-те пиеси са силно емоционални и въздействащи. Албумът получава Hollywood Music in Media Award – престижна награда за музикално творчество, предназначено за широк кръг слушатели, и изключителен отзвук сред музикалните критици.  Тя е родена в София, майка й Кина Проданова е преподавател по музикален анализ в Консерваторията, а баща й – инженер-химик във ВХТИ. Летата си прекарва при бабите и дядовците си в Габрово и Панагюрище. Още от най-ранно детство бабите я учат на народни песни, разказват й много приказки, а тя расте в семейство с особен пиетет към киното и театъра.  Талантът й да композира проличава още на 6-годишна възраст. Тогава майка й я научава да пише музика и ноти и тя твори детски композиции за пиано, но още преди това свири измислени от нея малки пиески. В IV клас влиза в Националното музикално училище с пиано. Когато е на 12 години, майка й я запознава с режисьорка на детски матинета – театрални шоута и Пенка започва да пише музика за тях.   “Беше много приятно и започнах да си повтарям: “Аз съм композитор, пиша музика” – смее се Пенка. – Но никой не гледаше сериозно на едно момиче композитор. Аз обаче имах една доста здравословна доза самочувствие, не обръщах внимание на това и си карах по този път, който вътрешно, интуитивно усещах, че е моят път.”  Пенка завършва Консерваторията с теория на музиката за по-кратък срок – 4 години. Точно тогава стават промените, границите се отварят и с родителите й решават, че е по-добре да учи композиция в Щатите. Приемат я в “Дюк” през 1990 г. – голям и много известен частен университет в Северна Каролина, с пълна стипендия да учи магистратура по композиция. “Отидох там с изключително добро образование от България. И пианото владеех много добре, въобще тръгнах от родината с една много солидна академична подготовка като музикант и композитор”, казва Пенка. В България, след успеха й с детските матинета, тя пише музика и за постановки на млади независими театрални групи.  Когато вече учи в университета “Дюк”, ръководството решава да създаде и нова програма по докторантура, а Пенка Кунева става първият докторант по композиция, отвоюван за нея от професора й Стивън Джафи. Така влиза в историята на университета “Дюк”. Този факт използва при молбата за виза. Тогава за кандидатите има категории като “чужденец с изключителни качества” и “национално съкровище”. “Сега трябва да си с “Оскар”, “Еми” или “Грами”, за да получиш такава виза – казва Пенка. – Но тогава моите професори написаха: “Дайте възможност на тази жена да остане в Америка”. Визата ми осигури възможността да работя каквото си пожелая. Това е най-големият дар на човечеството – свободата да можеш да избереш какво да правиш.”  През 1999 г. тя заминава за Лос Анджелис без пари в джоба, минава през тежък период и за да се прехранва, работи като аранжор на други композитори. Днес живее със семейството си в Лос Анджелис. Има дъщеря Джийн на 12 години, която проявява талант в рисуването и учи в училище с ускорена академична програма. Съпругът й Даниел Шуайгър е музикален редактор на филми.  Всяка година Пенка води дъщеря си в България, по местата на своето детство. Двете много обичат Панагюрище, където ходят заедно с родителите на Пенка. Тя споделя, че е много свързана с България и е решила, като се пенсионира, първо да се научи да свири на виола, а после да ходи на курс по изобразително изкуство, защото иска да рисува къщите на своето детство в Габрово, Панагюрище и Панагюрски колонии.”", "date": "2018.12.02", "title": "Българката Пенка прави нечувано грандиозни неща Холивуд! (СНИМКИ)"}
{"url": "https://www.blitz.bg/layfstayl/shoubiznes/kamen-donev-potrese-svetlo-ivanov-s-neshchata-koito-mu-kaza-i-dade-v-efir-snimki_news643294.html", "text": "Популярният актьор и режисьор Камен Донев направи скандална изповед пред водещият на bTV Светльо Иванов.      Донев сподели, че преди време е имал доста странна случка с полицай. Всичко се е разиграло в Русенска област.  „Карах си. Изведнъж изскочи един полицай пред колата ми. Щях да го смажа. Щях да го смачкам направо“, така актьорът започна разказа си.  „Той ми се представи и почна да ми вика „Къв си ти бе? Какво правиш? Къв човек си ти? Излизай от колата!“. Помислих си, че ще ме бие или ще ме арестува. Аз щях да го смажа с колата си все пак. Той обаче продължи да ми задава тези странни въпроси с мек диалект“, продължи режисьорът.  „В този момент изведнъж ми каза „Тик къв си бе? Що за човек си, че жена ми толкова много да те харесва. Фенка ти е“ – олекна ми като го чух. После ме накара да му дам два билета за представленията ми“, сподели актьорът.  Тук водещият на „120 минути“ го попита „Даде ли му?“.  „Не. Той е полицай. Може да си позволи да си купи два билета“, отсече режисьорът.      Камен Донев реши и да сподели мнението си за Черния петък като цяло: „За мен Черният петък ,където хора се мачкат и блъскат за един пасатор да речем, е простащина“.  Актьорът успя да шокира водещия с две неща.  „Искам да ти подаря това. Зелев сок е. идват много празници и хората пият, а на следващия ден съжаляват. Този сок може да се окаже много полезен. Аз знам, че ти не злоупотребяваш, но..“, каза актьорът.     Донев обаче успя да смути за кратко водещият като му додаде биографичната книга, която Светльо Иванов написа, и му каза: „Моята майка ти е голяма фенка. Може ли да й дадеш автограф?“.     „Да, как се казва“, попита го водещият и веднага разписа книгата с пожелания за майката на Камен Динев – Румяна.    ", "date": "2018.12.02", "title": "Камен Донев потресе Светльо Иванов с нещата, които му каза и даде в ефир (СНИМКИ)"}
{"url": "https://www.blitz.bg/zdrave/novogodishnata-dieta-na-klaudia-shifr-za-brzo-vtalyavane-predi-praznitsite-ili-vlizane-v-norma-sled-obilnite-trapezi_news643168.html", "text": "Само месец остава преди Нова година, така че е време сериозно да започнем да се замисляме как ще изглеждаме в празничната нощ.   Този празник ни дава голяма мотивация и вяра в чудесата, защото всички се надяваме, че лошото ще остане в миналото и всичко, което е красиво и магическо, ни очаква в нова година. Също така този празник е отличен повод да приведете вашето тяло в ред и да оставите още няколко килограма в миналото и, разбира се, да влезете в любимата си дреха.   Освен това в дните около Нова година често не ядем най-здравословната храна в големи количества, така че трябва да изчистите стомаха и червата си от токсините. Поради тази причина предлагаме на вашето внимание диетата на легендарния модел Клаудия Шифър, която ѝ помага бързо да възстанови тялото и здравето си. ", "date": "2018.12.02", "title": "Новогодишната диета на Клаудиа Шифър - за бързо вталяване преди празниците или влизане в норма след обилните трапези"}
{"url": "https://www.blitz.bg/layfstayl/shoubiznes/emiliya-podkara-vozilo-za-200-bona_news643279.html", "text": "Емилия се радва на чисто нов мерцедес CLS, модел 2018 г. Блондинката бе засечена след участие в Студентски град, където лъскавото возило за 200 000 лева гордо изпъкваше на фона на таралясниците на студентите, пише \"Уикенд\".След купона певицата се метна в новото возило, подарък от съпруга ѝ Жорж Башур. Германският звяр разполага с всички екстри, като базовата му цена започва от 160 000 лева. За допълнителните глезотии, които сириецът добавил към модела, хвръкнали още 40 бона. Колата разполага с 335 „коня” под капака, салон от естествена кожа, пулт за безжично зареждане на телефон, масажиращи седалки и още куп други екстри. Емилия много се зарадвала на четириколесното бижу, но отказала да седне зад волана от ужас след зверската катастрофа, която преживя през май.   Както БЛИЦ съобщи, трагичният инцидент се разигра на магистрала „Тракия”. Докато певицата и Жорж се возеха на задната седалка, шофьорът – 19-годишият син на баровеца Феди, изгуби контрол над джипа и предизвика тежка катастрофа. След мелето младежът изкара 3 дни в битката за живота си, но за съжаление я изгуби и почина.    Затова сега Емилия предпочита да повери живота си в ръцете на професионалист и вече ходи по кръчмарски участия с личен шофьор. Мъжът, който разхожда фолк дивата, е инструктиран да не вдига повече от 100 км/ч. Заръката се спазва безпрекословно - от Студентски град до баровския дом на семейството мерцедесът поддържаше твърдо 80 км/ч.   „Няма за къде да бързаме, заради това съм наредила да се спазват ограниченията. Все още е много пресен споменът от трагедията и постоянно се страхувам да не катастрофираме. Докато пътувам, а го правя всеки ден, колкото и да се опитвам да не мисля за това, в главата ми постоянно се въртят ужасяващи картини, в които участвам”, коментира бившата жена на Коко Динев. ", "date": "2018.12.02", "title": "Емилия подкара возило за 200 бона"}
{"url": "https://www.blitz.bg/svyat/pokazakha-na-video-nay-tekhnologichniya-politseyski-avtomobil-na-nasheto-vreme_news643112.html", "text": "Към автопарка на полицията в Дубай бе добавен специален джип, наречен Giath. Служителите на реда и производителите му от W Motors наричат специалната машина - \"един от най-съвършените патрулни автомобили в света\".Автомобилът е създаден от ливанската компания W Motors, която преди това разработи хиперколите Lykan Hypersport и Fenyr SuperSport.    ", "date": "2018.12.02", "title": "Показаха на ВИДЕО най-технологичния полицейски автомобил на нашето време"}
{"url": "https://www.blitz.bg/intsidenti/krvavi-podrobnosti-za-infarktnata-srednoshchna-aktsiya-v-pirin_news643267.html", "text": ", е паднал от около 150 метра височина, но се е разминал само със счупен глезен и премръзване. Това разказа планинският спасител от отряд \"Банско\" Ивайло Валеов, участвал в 14-часовата спасителна акция, предаде Дарик.     Според него човекът е извадил огромен късмет, че е паднал върху пряспа сняг, която е омекотила удара. В продължилата цяла нощ акция са се включили 30 души от отрядите на Планинската спасителна служба в Разлог, Добринище, Банско и София.     В късния съботен следобед спасителите от отряда в Банско получават сигнал за паднал от ръба на Кончето човек, който обаче е в съзнание и се движи. Сигналът е подаден от приятеля му, който заради силния вятър не може да осъществи контакт с бедстващия.     „Задействана е спасителна акция, в която се включват спасители от няколко отряда, включително от София, и за около шест часа и половина успяват да стигнат до пострадалия турист. Мястото е трудно достъпно“, разказа планинският спасител Ивайло Валеов.     „От ръба на Кончето пострадалият е прелетял около 150 м до падането си върху снега“, обясни още Ивайло Валеов. Към момента мъжът е настанен в болница, но е в добро състояние. При него е и приятелят му, който е подал сигнала за пропадането.     Планинските спасители предупреждават за възможни лавини в района около Банско.    ", "date": "2018.12.02", "title": "Кървави подробности за инфарктната среднощна акция в Пирин"}
{"url": "https://www.blitz.bg/layfstayl/shoubiznes/boris-dali-iznaglya-totalno-i-nanese-poreden-udar-na-zhena-si-lili_news643289.html", "text": "Борис Дали върти нова любовница, която дори не се крие. Новата държанка на фолкаджията го придружава по участията му, особено изявите, които са в София.   Очевидци разказват, че двамата спокойно афишират близостта си из клубовете, а тя се обръща галено към него с „мило” и „Борка”.   „Около 25-годишна е, красива и дългокрака брюнетка, стройно момиче. Личи си, че много се радва да е гадже на популярен човек като Борис Дали”, пише \"Уикенд\", позовавайки се на свидетели на интимностите.   Мацката била запозната със семейното положение на изпълнителя, но това не я притеснявало, защото не иска да се жени за него или да му ражда деца, а просто се наслаждава на мига.  Знайно е, че Борис от много време кръшка на жена си Лили, която дреме в родния Бобов дол и дундурка децата им. Носят се легенди за броя на мадамите, минали през леглото на фолк певеца, който се оказа с доста палав нрав. ", "date": "2018.12.02", "title": "Борис Дали изнагля тотално и нанесе пореден удар на жена си Лили"}
{"url": "https://www.blitz.bg/layfstayl/ptuvane/khotel-vdkhnoven-ot-alisa-v-stranata-na-chudesata-s-gatanki-po-stenite-i-chervena-kralitsa-v-spalnyata-snimki_news643072.html", "text": "На английски му казват „куирки хотел“ – място за настаняване, което не просто предлага стаи за нощувка, а има свой собствен стил, много често и интересна история или е посветен на любима тема. Такова място е „Глейзбрук Хаус“ (“Glazebrook House”) – бутиков хотел в английското графство Девън, където дяволът наистина е в детайлите.  Мястото е носител на наградата „Най-добър бутиков хотел“ за 2018 година във Великобритания. Всъщност е имение в джорджиански стил, прекрасно реставрирано от собствениците Фран и Питер Хаман, които лично ще ви посрещнат като пристигате.  Районът, където е разположен „Глейзбрук Хаус“, е уединен и позволява пълноценен отдих сред природата. Намира се в националния парк „Дартмур“ – красивото, но и страховито място, където най-прочутият детектив в историята – Шерлок Холмс, се сблъсква с най-известната си мистерия за разгадаване – баскервирлското куче.  Паркът всъщност предлага прекрасни възможности за разходки и опознаване на специфичната само за този район природа. В близост са крайбрежните курорти Салкоум и Хоуп Ков, както и плажовете Търтълстоун и Бантъм – в случай, че ви се прииска да се смесите повече с хора.  Това, което очарова най-много посетителите на хотела, обаче, е неговият интериор.   ", "date": "2018.12.02", "title": "Хотел, вдъхновен от „Алиса в страната на чудесата“ – с гатанки по стените и Червена кралица в спалнята (СНИМКИ)"}
{"url": "https://www.blitz.bg/layfstayl/shoubiznes/fenove-v-shok-ot-gnusotiite-na-pevetsa-iliyan_news643292.html", "text": "Тупалката на фолка Илиян е залитнал по алкохола и дрогата. Почитател на певеца разказа как е протекло едно от последните му участия в столичен чалга клуб. Изпълнителят на „Не сме приключили” цъфнал пиян в кръчмата, като за капак на сцената обърнал още 30 шота, обясни потресеният очевидец, цитиран от \"Уикенд\".  Участници в дивото парти дори намекват, че великотърновецът вероятно бил и дрогиран. „Не спираше да говори глупости, да прави просташки намеци и нелепи шеги. За да е пълен абсурдът, започна да се обарва по интимните части, да издава недвусмислени звуци и да пъшка”, разказа фен, присъствал на зрелището.   Въпреки че на доста от гостите това не се понравило, изпълнителят на „Пайнер” не спирал да дрънка простотии и да поръчва алкохол. Тупалката винаги се е славел като голям купонджия и любител на нощния живот, но до момента не се е излагал така по участия, ядосват се слушатели на лекия жанр.  „В XXI век алкохолът и наркотиците вече са нещо нормално. Никой не гледа на това като на екзотика. Пробвал съм абсолютно всичко, работата е да не се увлечеш. Трябва да имаш силна психика”, заяви преди време Илиян сякаш в своя защита.   „Беше много гадно, особено за жените, като започна да се обарва по пакета, а после и да прави възвратно-постъпателни движения с кръста и дупето”, допълват клиенти на заведението. Най-страшното обаче станало накрая, когато 36-годишният Илиян Бойдев не се доверил на шофьор, такси или дринк-енд-драйв, а сам се яхнал на мощния си автомобил, паркиран пред кръчмата.   Страстта към чашката на болярина го отведе фиркан дори пред олтара. През лятото на 2014-а година чалга звездата сключи брак, като започна празненството два дни преди сватбата с напиване до безсъзнание. Четири години по-късно певецът е разведен, но пак се налива до козирката. ", "date": "2018.12.02", "title": "Фенове в шок от гнусотиите на певеца Илиян"}
{"url": "https://www.blitz.bg/layfstayl/za-damite/kazvame-tezi-neshcha-nesznatelno-no-te-deystvat-razrushitelno-na-psikhikata-na-detsata-ni_news643065.html", "text": "Гневът, умората и разочарованието, които се натупват у нас през натоварения работен ден, често ни карат да изричаме неща, които изобщо не искаме да казваме. А много често заради тази умора и проблеми страдат децата ни.   Те са беззащитни същества и ни се доверяват, а това ги прави много удобни мишени, в случай че мама или татко искат да изпуснат парата и да се успокоят. За съжаление, не можем да контролираме последиците от всички думи, които казваме на детето си в състояние на афкет, а те могат да се окажат съвсем различни от това, което очакваме.   Днес ще ви посочим седем от най-лошите фрази, които в гнева си бихте могла да кажете на детето си, нанасяйки разрушителни щети върху психиката му. Ако мислите на първо място за чувствата и благосъстоянието на децата си и направите малки усилия, със сигурност ще успеете да избегнете тези вредни фрази.  ", "date": "2018.12.02", "title": "Казваме тези неща несъзнателно, но те действат разрушително на психиката на децата ни!"}
{"url": "https://www.blitz.bg/layfstayl/ptuvane/doyde-vremeto-na-kolednite-bazari-eto-koi-sa-nay-krasivite-v-evropa_news643199.html", "text": "Дойде това време от годината – за сняг, греяно вино, градска празнична украса и… коледни базари. Безспорно е, че най-красивите са в Европа, където тази приятна традиция има най-дълбоки исторически корени.  Дървени къщички, аромат на греяно вино и канела, коледни бисквитки, печени кестени и топли напитки, коледни лампички и музика... Този декември на Стария континент ще има много от това, а кой е най-красивият коледен базар е много трудно да се посочи.  ", "date": "2018.12.02", "title": "Дойде времето на коледните базари – ето кои са най-красивите в Европа"}
{"url": "https://www.blitz.bg/layfstayl/shoubiznes/krasivata-vnuchka-na-todor-kolev-napravi-kardinalna-promyana-v-zhivota-si-i_news643291.html", "text": "Внучката на Тодор Колев е емигрирала преди дни. Постоянният адрес на 25-годишната Теодора Кулева вече е в Лондон.   Тя най-вероятно е напуснала сериала „Откраднат живот”, който я направи популярна, за да се опита да гради световна кариера.  Героинята на младата Теодора в медицинската драма на Нова тв – Албена Войнова, от доста време не се е появявала на екран. Въпреки това зрителите не са и допускали, че тя официално е скъсала договора си с продукцията. Предполагаше се, че отсъствието ѝ е само временно. Оказва се обаче, че русокосата актриса е напуснала не само поредицата, но и страната. Тя вече има английски адрес и телефонен номер, което означава, че поне в близко време не прави планове да се връща в родината, пише \"Уикенд\".   Най-вероятно Кулева се надява да пробие на Запад, каквато е мечта на повечето млади творци в България. Те най-често намират агенти на Острова и се заселват там в очакване на роли. Трасето бе прокарано преди време от Захари Бахаров, който успя да се добере до ангажимент в един от епизодите на хитовия сериал „Игра на тронове”. След него младата Анжела Недялкова бе харесана за главна роля в продължението на „Трейнспотинг” и всички актриси в страната започнаха да мечтаят за нейния успех. Смята се, че внучката на Тодор Колев, която носи неговото име, има добри шансове да я харесат в някоя западна продукция. Дали обаче ще направи истински пробив с голяма роля и международна слава, бъдещето ще покаже. Засега май само ходи на прослушвания и си прави фотосесии, като дори пусна в интернет някои от кадрите. На снимките блондинката изглежда изключително секси.  Самата Теодора често се оплаква, че живее в сянката на своя почти легендарен дядо. Той я посъветвал да избере друга професия, за да не я свързват с неговото име. Момичето обаче още от 2-годишно искало да стане актриса и не се вслушало в съвета му. Оказва се, че големият артист е бил прав в опасенията си. Още с появата си в „Откраднат живот” Кулева бе обявена за връзкарка. В двата сезона, в които взе участие, тя положи огромни усилия в работата си, но въпреки това останаха скептици, които твърдят, че ако не беше внучка на Тодор Колев, едва ли е щяла да получи ролята. В Англия никой не знае името му и няма как да я обвини, че върви напред благодарение на своите роднини.  Последният снимачен ден на актуалния сезон на „Откраднат живот” бе в сряда. Очаква се и следващ сезон, в който обаче Теодора най-вероятно няма да участва. ", "date": "2018.12.02", "title": "Красивата внучка на Тодор Колев направи кардинална промяна в живота си и..."}
{"url": "https://www.blitz.bg/obshtestvo/regioni/mladezhi-profuchakha-prez-khrastite-i-edva-ne-blsnakha-plovdivchanka-vmesto-izvinenie-ya-narekokha-ovtsa-snimki_news643166.html", "text": "Грозна сцена се е разиграла вчера на ул. „Младежка“ в Пловдив. Няколко младежи са нарушили правилата за движение, профучали са с автомобила си през храстите и едва не са блъснали жена. Но вместо извинение, са я нападнали с ругатни.   „Караха по уличката направо, но изведнъж направиха завой до блока през храстите и слязоха по тротоара пред мен. Трябваше да карам назад, за да дам път на младежите. Така и не разбирах къде карат към храстите“, разказа пред  Нели Божилова. „Когато ги засякох слизайки и за малко не ме блъснаха, спрях и отидох да ги попитам учтиво каква е била мисълта им за това “кръгче” през храстите и излизане по тротоара. Но бях наречена ”овца”, допълва жената. Тя е категорична, че трябва гражданите да сигнализират за всеки подобен случай и така хулиганските прояви ще намалеят.   ", "date": "2018.12.02", "title": "Младежи профучаха през храстите и едва не блъснаха пловдивчанка, вместо извинение я нарекоха „овца“ (СНИМКИ)"}
{"url": "https://www.blitz.bg/obshtestvo/regioni/shokirashch-intsident-s-zhena-v-ruse-asfaltova-aleya-se-raztsepi-i_news643197.html", "text": "Жена е с тежки изгаряния, след като падна в дупка с вряла вода в Русе. Инцидентът станал в събота вечерта в междублоково пространство в квартал „Изток\", съобщава Нова тв.  Пострадалата вървяла по асфалтова алея, която явно е била пропукана от авария в топлофикационната мрежа.  Внезапно се отворила дупка и жената потънала в нея до колене. Откарана е с линейка в болница с втора степен изгаряния по краката.  След инцидента мястото бе оградено от полиция, но нямаше екипи на топлофикационното дружество.  ", "date": "2018.12.02", "title": "Шокиращ инцидент с жена в Русе! Асфалтова алея се разцепи и..."}
{"url": "https://www.blitz.bg/layfstayl/za-damite/2019-a-shche-podnese-golyama-iznenada-na-tezi-3-zodii_news643067.html", "text": "Подгответе се за новата година, защото тя ще бъде много вълшебна, особено в любовен план. Поне за някои представители на Зодиака. И по-специално за три зодии, които ще чуят сватбения марш и ще се врекат във вечна вярност на човека, без когото не могат да живеят. Поне така твърдят водещите световни специалисти в областта на астрологията.   Приготвяйте халките и започвайте да избирате сватбената си рокля призовават те! Годината на Земната Свиня е вълшебно време, изпълнено с любов и романтика. Палавият Купидон е подготвил стрелите си, но за съжаление те няма да уцелят всички. Онези, които станат негова жертва, ще се радват на дълготраен и щастлив съюз.   Важни промени ще се случат в живота на всички зодии. Но само за три зодии всичко ще завърши с брак. За тях животът в интимен план действително ще се промени към по-добро. Те ще предприемат много важни стъпки в отношенията си, а това ще ги приближи с още една стъпка към безкрайната любов.  ", "date": "2018.12.02", "title": "2019-а ще поднесе голяма изненада на тези 3 зодии"}
{"url": "https://www.blitz.bg/svyat/namerikha-mrtv-komandvashchiya-peti-flot-na-sashch-video_news643173.html", "text": "Тялото на командира на Петия флот на американските ВМС Скот Стърни беше открито в квартирата му в Бахрейн.   Причините за смъртта на командира все още не са известни. Пети флот на САЩ е създаден през 1995 г. за операции в Персийския залив. Щабът на флота се намира в град Манама в Бахрейн. Изявление за смъртта на Скот Стърни беше направено от началника на военноморските сили адмирал Джон Ричардсън. \"Военноморската следствена служба и Министерството на вътрешните работи на Бахрейн си сътрудничат по разследването, но до този момент не се подозира никакъв криминален елемент\", се казва в изявлението на Ричардсън. \"Скот Стърни беше прекрасен военен командир. Той беше предан съпруг и баща и той беше добър приятел на всички нас - каза Ричардсън.", "date": "2018.12.02", "title": "Намериха мъртъв командващия Пети флот на САЩ (ВИДЕО)"}
{"url": "https://www.blitz.bg/intsidenti/katastrofi/patrulka-sprya-zaradi-katastrofa-v-pazardzhik-no-minuti-po-ksno-se-sluchi-oshche-po-golyama-beda_news643217.html", "text": "Възрастен шофьор се блъсна в патрулка, спряла заради друг пътен инцидент. Катастрофата е станала около 06.00ч. тази сутрин на улица в пазарджишкото село Братаница, пише Trafficnews.bg.   Патрулът отработвал сигнал за катастрофа с материални щети. Униформените обезпечавали безопасното преместване на автомобилите от пътното платно с включена светлинна сигнализация на патрулния автомобил „КИА\".  Срещу тях обаче изскочил лек автомобил „Сеат\", чиито водач въобще не спрял и се блъснал челно в служебната кола. За радост полицаите били извън возилото по време на удара и не са пострадали.  Оказало се, че шофьорът на „Сеат\"-а е 71-годишен жител на пазарджишкото село Юнаците. Той също не е пострадал сериозно, алкохолната му проба е отрицателна. На мястото е извършен оглед от следовател при Окръжния следствен отдел в Пазарджик.", "date": "2018.12.02", "title": "Патрулка спря заради катастрофа в Пазарджик, но минути по-късно се случи още по-голяма беда"}
{"url": "https://www.blitz.bg/obshtestvo/izvnredna-novina-ot-mvr-za-dramata-v-sofiya-prodlzhila-nad-24-chasa_news643227.html", "text": "Днес, малко след 11.30 часа, столични полицаи задържаха 33–годишният мъж, който се беше барикадирал в дома си в кв.“Надежда“.  Той ще бъде предаден на съдебните власти.  Мъжът – криминално проявен и с влязла в сила присъда,  заплашваше да скочи от 12-я етаж.  Районът бе отцепен от полицейски сили.  На място бяха криминалисти на СДВР, психолози от Института по психология на МВР, пожарни и медицински екипи. Предприети бяха действия с цел безопасното му  извеждане от дома.       ", "date": "2018.12.02", "title": "Извънредна новина от МВР за драмата в София, продължила над 24 часа"}
{"url": "https://www.blitz.bg/obshtestvo/spomeni-ot-sotsa-istoriyata-na-edno-ot-nay-kultovite-mesta-v-burgas-koeto-tryabvalo-da-konkurira-parizh_news643196.html", "text": "В края на някогашния Бургас се е оформило място, където се правели големите пазари. Там селяните разпрягали каруците и  продавали стоката си: зеленчуци, плодове, царевица, жито. На това място се е намирал и сладкия \"Татарски кладенец\", ползван активно от гражданството до 1930 год. Бургазлии са нарекли мястото \"Пазарни\". През 1908 год. площадът е определен за публични събрания.  Там опъвали шатри гостуващите циркове и правели панаирите. Около това пазарно пространство започнало изграждането на нови сгради. Ако мислено тръгнем от сегашната ул. « Сливница » по посока на север и направим един кръг около площада ще видим как постепенно се е застроявало по различно време.Ъгловата двуетажна къща, запазена и днес е построена през 1925 год. от братя Маринкьови. До нея бил изграден триетажен хотел собственост на Алекси и Марин Маринкьови и сестра им Цана Райкова. Следвал ханът носещ тяхното фамилно име, който през 1924 год. е съборен и направена нова пристройка към хотела. В по ново време през 50-те год. в партерния етаж е настанено читалище « Пробуда », а на горните етажи канцелариите на Металургпроект. Сега на това място се издига  Търговски център « Трия Сити ».  Стигаме до сградите към мелницата на Хаджипетрови, складови и административни помещения. През 1916 год. пожар разрушава част от тях, но през 1923 год. са реконструирани и надстроени по проект на Рикардо Тоскани.  Идеята при началното проектиране на бургаския площад било да наподобява площад  « Етоал » / б.п. звезда/ в Париж, който събирал 12 булеварда в една точка, увенчани от монументална Триумфална арка. Доста смела идея, но все пак осъществена. Новият площад е планиран  на площ 19 327 кв.м., като в него се вливали 11 улици. Към проекта имало и допълнение в центъра да бъде поставен паметник. Но по онова време това не се осъществило.  Площадът постепенно се е благоустроявал и залесявал. Изградени били цветни алеи, а пешеходните – красиво павирани.  Започнало жилищно и търговско застрояване. До склада за брашно на Хаджипетрови /сега книжарница « Хеликон » /, търговецът на кожи  Тодор Моллов построява двуетажна къща. През 2015 год.е съборена и на нейно място се издига нова административна сграда.  Около площада се строяли складове, работилници за ремонт, дюкяни, пивници… Там е била и фурната на Павел Костадинов, от която се е разнасял апетитен мирис на хляб и прясно изпечени кифли с шипков мармалад. До нея е била пивница « Тройката » построена около 1932 год., а по късно прекръстена на ресторант  « Варшава ».  Какво общо може да има столицата на Полша с един бургаски ресторант така и не е ясно, но старите бургазлии още помнят какви вкусни кебапчета и мешени скари се сервирали там, а сервитьорите бързали да донесат регали с вино или бира според сезона. Плочата на втория етаж се е ползвала за лятно заведение. Имало и певица с музикален съпровод. Фурната и ресторанта са изравнени със земята по време на строежа на Културния дом на НХК през 1973-75 год.  Пресичаме ул. « Александровска »и продължаваме виртуалната разходка около площада. На ъгъла е била къщата на д-р Стефан Станчев. Партерния етаж бил лекарски кабинет, а до него фурна на военните. През 1950 год. там се настанява първата Стоматологична поликлиника. Близо до тях е била сладкарница «Пчела » с вкусните саралии, сиропирани тиквички и леко резливата боза. Всичко това е съборено, за да се построи през 1980 год. Партиен дом. През 1990 год. след национализиране е дадена на новосъздадения Бургаски свободен университет. През 2004 год. сградата става Съдебна палата.  На площад « Пазарни » е била построена и къщата на първия бургаски индустриалец Иван Хаджипетров, проектирана отново от Рикардо Тоскани / сградата е запазена и до днес/. След национализацията през 1947 год. къщата е използвана за обществени нужди като съветско консулство. Помещенията са били и детска ясла до реституцията през 1990 год.  Пак около площада са били магазинът за галантерия на Тодор Мундров и грънчарницата на Бъчварови / родители на известната бургаска художничка Виолета Масларова/.  През годините многократно са правени преустройства, премахвани са сгради, сменяли се собственици и обитатели, градинари упражнявали своята фантазия, за да бъде площада зелен и цветен. Най-много се променяло името. От площад « Пазарни » през 1930 до 1944 год. става за кратко « Царица Йоана », а през 1949 год. приема името « Георги Димитров».  През 1934 год. в центъра на площада е издигнат висок стълб с 3 осветителни тела, който дава днешното му име « Тройката ».  Улични фотографи са заемали стратегическа позиция, за да заснимат ученици и семейства с деца пресичащи площада.  В по ново време в партерните етажи на къщите на д-р Карамболов, д-р Карагьозов, д-р Кобарелов /съборени за строежа на Бургаския ЦУМ/ са се помещавали: вегетарианска закусвалня « Здраве » / преди това е било пивница « Сунгурларе »/, фурна, гастроном, галенова работилница, аптечно управление, лимонаден цех, а етажите са били препълнени с обитатели поради жилищната криза.  Стигаме до края на площада, където през 70- те год. на миналия век, на ъгъла се е помещаваше закусвалня « Люлин ». Там продаваха и бургаския « специалитет » с гръмкото име « Странджанка » / филийка намазана с кайма и запечена на скара, по желание можеше да се намаже с лютеница/. За да не си тръгне човек с празни ръце можеше да си отнесеш за вкъщи топли кебапчета в книжна кесия.  Малко хора знаят, че точно зад закусвалнята е имало и джамия « Азизие », издигната през 1861-1862 год. в чест на султан Абдул Азиз от заселилите се по това време в Бургас татари от Крим. Бургазлии са я наричали Татарската джамия. Тя била измазана отвън  и изрисувана с мотиви от Корана. Минарето било ниско само 12 м. и съборено през 1940 год. Цялата сграда е разрушена през 70-те години. А от квартала не е останало нищо освен грамадна яма.  Но да се върнем на площада. Там се е случвало всичко важно за града. На това място на  22.09.1908 год. пред бургазлии е обявена независимостта на България. През 1919 год. стотици хора излизат на протест срещу позорния Ньойски договор.  И пак на същото място през 1945 год. гражданите посрещнали съветските войници на маршал Толбухин. В чест на това събитие на 20 февруари 1953 год. по случай 35-тата годишнина от създаването на Червената армия се прави първата копка на паметника наречен «Альоша». Върху внушителен  24 метров монумент е поставена 6 метрова бронзова фигура на съветски войник. След откриването му на  9 май 1954 год. бургазлии извили кръшни народни хора. Веднага след политическите промени през 1989 год. паметникът става обект на остри дебати дали да бъде запазен или премахнат.  Имало е години когато по площада се разхождали гълъби, а децата играели на воля без да се страхуват от автомобили. Сградите не надвишавали 3 етажа. Години в които всяка вечер след 22.30 часа, площада се миел с вода. Даже имало и спирка на градските автобуси.  Сега площадът отново е променен и вече не е звезда. Голяма част от къщите вече ги няма. Съборени за да изникнат големите мастодонти. Няма зеленина, защото това било площад, а не парк. Старите дърветата са десетина. Няма стария красив фонтан. Някои харесват новата визия на площада, други не. Едни живеят със спомените, а други нямат такива. Дано не изчезнат и последните сгради, които говорят за миналото и за историята на Бургас. ", "date": "2018.12.02", "title": "Спомени от соца: Историята на едно от най-култовите места в Бургас, което трябвало да конкурира Париж"}
{"url": "https://www.blitz.bg/lyubopitno/zhurnalist-ofitsialno-promeni-imeto-na-sina-si-na-yoda_news643216.html", "text": "След години, изкарани в битки с полската държавна администрация, един баща успя да промени името на сина си на Йода. 8-годишният Игор Йода Стажевски вече няколко дни официално се казва така, макар и през целия му живот семейството да го нарича Йода. Кръстен е на мъдрия и прочут майстор-джедай.     „През далечната 79-а година баща ми ме заведе на кино. Гледахме епизод IV от \"Междузвездни войни\". Спомням си как залата потъна в мрак, а после на екрана се появиха надписите.... все още това е сред най-милите ми спомени“, обяснява Войчек Стажевски, баща на Игор Йода.     Войчек - журналист по професия и запален фен на „Междузвездни войни“, още при раждането искал синът му да има второ име Йода, но се страхувал от административните пречки. А когато се опитал да го впише така, отначало получава отказ - не можело детето да бъде кръстено на ниско, зелено човече. Но в крайна сметка Варшавската община склонила.     „Йода е много силен и мъдър герой. Защо пък като кръстиш детето си на филмов герой, да не му пожелаваш да наследи неговите качества“, обяснява Каражина Клосинска от Полския езиков институт.     Неотдавна полските власти приеха закон, който задължаваше родителите в Полша да избират имена от конкретен списък. Мярката бързо беше отменена, но да кръстиш детето си с необичайно име, все още е истинско приключение.     „Когато получих писмото за промяната на името, не можех да повярвам. Надявам се синът ми да се гордее със своето необичайно име, всички да видят колко широкоскроени сме аз и майка му и самият той да бъде такъв“, казва Войчек.     Колкото до малкия Игор Йода - разбира се, той е запален фен на сагата на Джордж Лукас. Оказа се и че не е единственото поляче с име, вдъхновено от \"Междузвездни войни\" - тази година са родени и две момиченца, кръстени на принцеса Лея.       ", "date": "2018.12.02", "title": "Журналист официално промени името на сина си на Йода"}
{"url": "https://www.blitz.bg/stsena/nik-dzhonas-i-priyanka-chopra-si-kazakha-da_news643249.html", "text": "Актрисата Приянка Чопра и певецът Ник Джонас си казаха заветното „да“ по време на християнската им сватба в двореца Умаид Бхаван в индийския град Джодпур.  Церемонията бе водена от бащата на младоженеца Пол Кевин Джонас. Свидетели на Ник бяха братът на Приянка Сидхарт и собствените му трима братя Джо, Кевин и Франки. Ден по-късно влюбените ще се врекат отново във вечна вярност. Това ще стане в рамките на хиндуистката им сватба.  Припомняме, че Чопра и Джонас се сгодиха само преди четири месеца. Двамата обявиха намерението си да се разходят до олтара през лятото. Самият Ник пък отбелязал пред майка си, че ще се ожени за Приянка още след третата им среща. ", "date": "2018.12.02", "title": "Ник Джонас и Приянка Чопра си казаха \"да\""}
{"url": "https://www.blitz.bg/layfstayl/svetski/mariana-popova-i-veselin-plachkov-kriyat-shcherkite-si-vkshchi-zaradi_news643218.html", "text": "Мариана Попова и Веселин Плачков се срещат за първи път в Кърджали. Казват, че не е любов от пръв поглед, но запознанството им се случва в момент, в който сякаш и двамата имат нужда точно един от друг.     \"Начинът, по който ние говорехме и общувахме един с друг – това беше разковничето. Човекът, на когото да се опреш, рамото, на което да се облегнеш, да си кажеш какво ти тежи. Той беше насреща в този момент, както и аз за него\", споделя Мариана пред bTV.     \"Аз тогава бях останал много сам. Срещнах Марианка и бях казал, че не желая дом, семейство, не са за мен тези неща, а се оказа, че много съм го искал, но не се е случило с човека, с когото е трябвало да бъде, и сега си ми е хубаво\", казва Веселин.     \"На него му беше трудно да се предаде на чувството любов, на влюбването. За него тези неща бяха чужди и дълъг период аз бях виновна за това, че той ме обича\", допълва Мариана.     Няколко месеца след първата им среща те заживяват заедно. За свой дом първоначално избират място, далеч от динамиката на големия град.     \"Опитахме да живеем край Казанлък, но си даваме сметка, че е много трудно да живееш на село, защото там няма добра инфраструктура, няма болници, не е уредено. По време на бременността направих много тежка бъбречна криза и тогава осъзнахме, че ни трябват два часа, за да стигнем до София\", разказва Мариана.     Мариана и Веселин казват, че са създали устойчив и уютен дом, в който да предпазят дъщерите си от фалшивите новини по техен адрес в интернет пространството.     \"Те се смеят повече от нас. Спомням си, когато ни дадоха за първи път в \"Папараци\". Тогава се събрахме четиримата в хола, номер 5 я нямаше още, и по време на целувката Андреа каза: \"Охоо, те им пуснаха и музичка\". Мария направи една такава физиономия и каза: \"И това ли беше?\" и ние казахме: \"Ами да!\" и отидоха да си играят. Те са щастливи и горди от това, което се случва, и са изключително умерени в анализите си\", споделя Мариана.     „Хубаво е, че като са двете, ние все едно нямаме деца вкъщи, защото са затворени някъде, сами се оправят, ние им пречим. Чувстват се добре и ние имаме повече време за нас\", добавя Веселин.     Мариана и Веселин обичат да прекарват времето си заедно в дълги вечери на свещи с вкусна вечеря и хубави разговори за кино и музика. Не липсват и забавните моменти вкъщи, както и изненадите.     \"От нея и от приятелите й - Любо Киров, Орлин Горанов, съм чул префасонирани половината песни в България, като текстовете звучат съвсем различно\", смее се Веселин.     „Когато Съли Ерна дойде в България, той ми надуваше главата в колата нонстоп с този изпълнител. Аз много исках да го изненадам и разбрах къде ще вечеря Съли Ерна в деня преди концерта. Отидохме в този рок клуб, накарах всички да мълчат, да не се изпуснат пред него, че чакат Съли Ерна. Пристигат негови приятели от Плевен и аз ги дърпам по ъглите да не коментират. Целият бар знае, че Съли Ерна ще дойде, само Весо не знае\", разказва Мариана.     С огромно \"Да\" Мариана е засвидетелства готовността си да стане и законна съпруга на Веселин, а не след дълго ще има и сватба.     \"Постоянно ми пуска едно дете с една рокля за най-малката ни дъщеря. Гледам, че детенцето от снимката е на около 2-3 години. Може би тогава тя ще даде зелена светлина на този момент\", казва Веселин.     „Мариана е такава, каквато всъщност я видях от самото начало. Все казвам, че е едно много силно момиче\", споделя още Веселин.     „Много сърцат. Той изглежда много лесно раним, респектиращ, но аз имам до себе си един дълбоко емоционален човек - чувствен, работлив, услужлив и наистина, без да хиперболизирам, този човек е в състояние да убие за семейството си. Аз точно такъв мъж съм търсела\", категорична е Мариана.    ", "date": "2018.12.02", "title": "Мариана Попова и Веселин Плачков крият щерките си вкъщи заради…"}
{"url": "https://www.blitz.bg/svyat/ufolozi-biyat-trevoga-ide-ogromna-dvoyna-opasnost-koyato-shche-razparchetosa-zemyata-video_news643145.html", "text": "Загадъчните астероиди близнаци, които бяха открити в орбитата на Земята през декември 2017 г., вече са започнали да оказват негативно въздействие върху нашата планета и я водят към сигурна смърт, смятат специалисти. Необичайният космически обект, наречен от учените YE5, се състои от две скали, които се въртят една около друга.  Каменните обекти са с еднаква маса и размер и трудно се поддават на проучване, тъй като по непонятна причина не отразяват светлина. Учените побързаха да обяснят този феномен с тъмната повърхност на телата, но след като са каменни, те трябва да са в състояние да отразяват светлината. Поне такава твърдят учените.  Според уфолозите обаче, загадъчният небесен обект е причина природните катаклизми, които връхлитат нашата планета, от година на година да стават все по-чести и мощни.  Изследователите вече са изчислили, че на определено разстояние от Земята гигантските камъни ще забавят въртенето си и ще се стоварят върху нашата планета, нанасяйки й удар от две места. След двойната катастрофа на Земята, която ще бъде разкъсана на множество парчета, няма да има оцелели.       Превод: БЛИЦ  ", "date": "2018.12.02", "title": "Уфолози бият тревога: Иде огромна двойна опасност, която ще разпарчетоса Земята (ВИДЕО)"}
{"url": "https://www.blitz.bg/svyat/senzatsionno-otkritie-na-ucheni-ot-drezden-promenya-predstavata-za-pradedite-ni_news643248.html", "text": "Гурмани е имало и преди 6000 години: Учени са реализирали реставрация на храна останала върху съдове използвани преди 6000 години. Храната – или, по-точно, ястието е един елемент от по-широка реставрация направена на храненето и храните 4500 години преди Новата ера.   Това, което са намерили в паниците на древните е била истинска изненада – просто, но изискано ястие, дори от днешна гледна точка. Състои се от хайвер от шаран, приготвен в рибен бульон. Керамичната купа, в която е приготвено ястието е запечатана с някакви листа, преди това сварени на пара и най-вероятно допринасящи за вкуса и аромата на гозбата. Всичко това, нещо като рибена супа, има малко корейски привкус или може би е близка до тайландската кухня. Според експертите, няма да е анахронизъм и днес в менюто на някой луксозен ресторант в Ню Йорк или Токио. Това специално ястие обаче е било приготвено преди близо 6000 години, близо до днешните граници на Берлин.  Съставките на ястието са били идентифицирани от учени, водени от Анна Шевченко от Института за молекулярна клетъчна биология Макс Планк в Дрезден. Учените са открили съставките на храната като са анализирали протеините, съдържащи се в тънка кора от древна храна, намерена прилепнала към малка грубо изработена керамична купа, открита в археологически обект, наречен Фризак 4 (Friesack 4), в района на Бранденбург. Самата купа е била датирана чрез радио-въглероден метод и се оказало, че е изработена около 4300 години пр.н.е. Откритието е представено в списание PLOS One от Ана Шевченко и колегите й, като те отбелязват, че повечето археологически подходи за изучаване на исторически хранителни вещества не са в състояние да определят окончателно вида на консумираните ястия. Предположенията – често много точни – трябва да се правят въз основа на изотопи, мазнини и няколко общи биологични маркери, както и индиректни доказателства, включително артефакти, съвременни произведения на изкуството или писмен материал, съдържанието на тоалетните и т.н. Протеиновият анализ е сравнително ново поле, наречено протеомика, което дава много по-подробни резултати.  Древните протеини, обясняват авторите, разкриват специфични за възрастта си модификации, които им позволяват да се различават от по-новите замърсители, които може да са проникнали в храната за хилядите години. Много протеини също са специфични за отделните видове, позволявайки на животните и растенията да бъдат сигурно идентифицирани, а промените в техните биологични свойства, направени от ензимите, дават възможност за познания относно методите на готвене и рецептите в които са ползвани продуктите. От друга страна, керамичната купа, изследвана от учените, е един от около 150 000 артефакта, досега изкопани от находището Friesack 4. Обширната колекция включва много парчета от глинени и каменинови изделия, както и такива, изработени от кости, дърво, смола и рога. Почти всички части, възстановени от обекта, датират от Mезолита (Средната каменна епоха), период, който се движи от около 13 000 до 300 г. пр.н.е. Първоначалният протеинов анализ на „изгорелите органични отлагания“, прилепнали към група от 12 парчета, които заедно съставляват негледжосана, загладена, тъмнокафява, 10-сантиметрова купа, показва воден произход. За да се идентифицират правилно възрастта и видовете и да се елиминират по-късно вкараните замърсители – включително кератони, получени от човека, частици от пръстите на археолозите и предишни изследователи, парчетата от купата и съдържанието на храна по тях, трябва да се сравнят с по-нови и модерни еквиваленти. За целта, Шевченко и колегите й закупуват хайвер от шаран от рибна ферма в Дрезден доставят и 125 милиграма рибена мускулна тъкан, получена от норвежка сьомга (Salmo salar). Сьомгата е варена 30 мин. в 300 мг. солена вода. След това учените го смесват с няколко маркиращи елемента и отделят компоненти, които използват като стандартна маса за сравнение. След като всички тестове са били проведени, идентификацията на хайвер от шаран в купата е категорична. Анализът не показва наличието на никакви микроорганизми, които обикновено се свързват с ферментацията на храните, затова е много вероятно хайверът да е бил съвсем пресен, когато е поставен в гърнето. Рибеният хайвер, отбелязват изследователите, може да се консумира „на скара, печен, маринован, пушен, изсушен и също варен в бульон“. В този случай те показват, че има ясни доказателства, че е „термично обработен“, но са възможни по-специфични допускания за метода на приготвяне. Те добавят, че е „приготвен в малък обем вода или рибен бульон“. Електронната микроскопия, извършена върху самата купа, разкрива органична кора около ръба, което предполага, че е „вероятно тя да е била покрита с листа“. Уви, растителните видове не могат да бъдат определени, оставяйки под въпрос дали готвачите от каменната ера са използвали материала само за да запазят топлината или да добавят друг ароматен профил към чинията. Кората от храна в друга купа, подложена на анализ с методите на протеомиката от Шевченко и колегите й, предполага, че в нея е било готвено „свинско месо с кости, сухожилия и/или кожа“. Според авторите на изследването, доказателствата събрани от керамиката намерена във Friesack 4, сочат, че стереотипните образи на хора от Мезолита, които се хранят само с огромни количества месо, са погрешни. Менюто им е било доста по-разнообразно, като за някои в него е влизал и рибният хайвер, останал и до днес луксозна храна за хората.  Източник: Мегавселена", "date": "2018.12.02", "title": "Сензационно откритие на учени от Дрезден променя представата за прадедите ни"}
{"url": "https://www.blitz.bg/lyubopitno/ey-takava-promotsiya-poveche-nikoga-nyama-da-ima-kupuvash-si-boti-poluchavash-vibrator-snimka_news643250.html", "text": "Откакто има сайтове за най-различни обяви, родните другари показаха доста впечатляващи обяви. От магаре в полово активна възраст до козе сирене без участието на коча, видяхме доста атрактивни продукти и за много от тях дори дадохме пари, пише Men.bg.   Светът отдавна е показал, че няма лоша реклама, само лоша реализация. Ето защо представяме следващата история. Запознайте се с Кели Йонг. Тя продава нови боти Тимбърленд, които изглеждат много добре и са много запазени, но вече няма да ги намерите в eBay. Причината не е в обувките, а в бонуса при кутията за обувки. Новият собственик закупил въпросния чифт за своята съпруга, но дори не подозирал, че в кутията за обувки ще намери вибратора на дамата.  Явно Кели го е криела там и когато е пускала пратката, забравила да го извади. Като отговорен и зрял мъж, въпросният изпратил съобщение на Кели и написал, че явно е изгубила нещо, защото пуснал и снимка със забравения атрибут. Кели била достатъчно потресена от себе си и не очаквала секс играчката ѝ да се върне.     ", "date": "2018.12.02", "title": "Ей такава промоция повече никога няма да има: Купуваш си боти, получаваш... вибратор (СНИМКА)"}
{"url": "https://www.blitz.bg/layfstayl/vkusotii/turski-gotvach-porazi-vsichki-s-tova-koeto-napravi-video_news643261.html", "text": "Турският готвач Бурак Оздемир доказа, че един бургер може да бъде истинско произведение на изкуството. Той отново впечатли феновете му, заснемайки процеса на приготвяне на бързата храна.   Размерът на бургера и ловкостта на ръката на готвача буквално очарова всички. Изглежда, че Бурак може да готви даже със затворени очи.  Оздемир е един от най-известните готвачи в Турция. Той е специализиран в традиционната турска и арабска кухня. В неговия Instagram можете да намерите видеоклипове, на които той демонстрира начините за приготвяне на различни видове кебап.    Превод: БЛИЦ  ", "date": "2018.12.02", "title": "Турски готвач порази всички с това, което направи (ВИДЕО)"}
{"url": "https://www.blitz.bg/stsena/nevizhdan-bum-mrezhata-se-srina-zaradi-novoto-video-na-ariana-grande_news643264.html", "text": "Новият клип на американската певица Ариана Гранде счупи рекордите по показвания в YouTube. Първият милион гледания на видеоклипа бе събран за 35 минути. Това предадоха американски медии.  Поради яростния успех на видеото представителите на сайта посочиха, че видеоклипът \"е толкова добър, че е сломил интернет (или поне е причинил затруднения при публикуването на коментари в YouTube)\".  Видеото на Гранде е посветен на популярни американски романтични комедии като \"Събудих се на 30\", \"Професия Блониднка\", \"Лоши момичета\" и др. Някои сцени повтарят оригиналните епизоди от филмите. Превод: БЛИЦ     ", "date": "2018.12.02", "title": "Невиждан бум! Мрежата се срина заради новото ВИДЕО на Ариана Гранде"}
{"url": "https://www.blitz.bg/lyubopitno/poyavikha-se-10-neveroyatni-snimki-na-london-ot-50-te-i-60-te-godini_news643265.html", "text": "Някога да сте се чудили как е изглеждал Лондон по време на празничния сезон? Благодарение на Лондонския музей на историята, ще можем да видим как е празнувала красивата британска столица Коледа през 50-те и 60-те.   Вижте невероятните ретро кадри!  Източник: novini.london ", "date": "2018.12.02", "title": "Появиха се 10 невероятни СНИМКИ на Лондон от 50-те и 60-те години!"}
{"url": "https://www.blitz.bg/svyat/prodavat-nay-neveroyatniya-ford-mustang-za-vsichki-vremena-snimki_news642947.html", "text": "На аукцион е поставено за продажба купето Ford Mustang Shelby GT500 Super Snake от 1967 г.. Този 50-годишен автомобил все още удивлява със характеристиките си и определено може да бъде наречен най-впечатляващият класически Мустанг.Двигателят на уникалния автомобил развива 520 к. с. и работи заедно с 4-степенна ръчна скоростна кутия. За справка: точно същата мощност притежава и съвременната топ версия на Ford Mustang Shelby GT350.    ", "date": "2018.12.02", "title": "Продават най-невероятния Ford Mustang за всички времена (СНИМКИ)"}
{"url": "https://www.blitz.bg/obshtestvo/piyan-tiradzhiya-napravi-golyama-belya-kray-tsar-kaloyan_news643230.html", "text": "Товарен автомобил „Даф“ с прикачено ремарке катастрофира на 30 ноември около 18 часа по пътя Русе – Варна в близост до град Цар Калоян, съобщиха от Областната дирекция на МВР в Разград.     44-годишният водач от шуменското село Тодор Икономово изгубил контрол над камиона и излязъл от пътното платно. Пристигналият на място автопатрулен екип тествал шофьора за алкохол. Дрегерът отчел 2,36 промила. Предстои кръвна проба.     По случая е образувано бързо производство. ", "date": "2018.12.02", "title": "Пиян тираджия направи голяма беля край Цар Калоян"}
{"url": "https://www.blitz.bg/obshtestvo/regioni/podrobnosti-za-zloveshchata-nakhodka-vv-furna-v-plovdiv_news643231.html", "text": "Мъжът, намерен мъртъв в изоставените постройки на Гарнизонна фурна в Пловдив, е на 58 години. Сигналът за зловещата находка е подаден в 8.15 ч. сутринта, съобщиха от полицията.     По първоначални данни починалият водел скитнически начин на живот. Няма данни за насилие. Според екипа на ЦСМП смъртта е настъпила в резултат на измръзване.     Образувано е досъдебно производство.    ", "date": "2018.12.02", "title": "Подробности за зловещата находка във фурна в Пловдив"}
{"url": "https://www.blitz.bg/obshtestvo/koshmarna-noshch-prezhivyakha-meditsi-v-kozloduy_news643232.html", "text": "Двама младежи са нападнали екип на филиала на Спешния център в Козлодуй и ударили един от шофьорите на линейка, съобщава BulNews.  Инцидентът е станал около 1.00 часа тази нощ. В противошокова зала е имало пациент с инфаркт, заради когото двамата младежи били помолени да изчакат. Единият от тях бил с изгаряне на ръката. Те обаче били агресивно настроени и избухнал скандал. Налетели на бой на екипа, при което шофьорът А.Ш. се притекъл на помощ на колегите си и бил нападнат.  „Имало е спешен случай точно в този момент в противошокова зала и двамата колеги на смяна са били ангажирани. В това време са дошли двама младежи на видима възраст около 20-годишни. Единият от тях е бил с изгаряне на ръката, а другият най-вероятно е бил придружител. Колегите са ги помолили най-учтиво да изчакат малко, тъй като има спешен случай в залата. И тогава го е отнесъл шофьорът, който се е притекъл на помощ на екипа и един вид се е явил като наш бодигард.  Колегите просто са помолили момчетата да изчакат за превръзка, тъй като изгаряне на ръката не е животозастрашаващо и първо трябва да се окаже медицинска грижа на човека с инфаркта, който е бил в критично състояние. Спешният пациент е бил умиращ и затова след нашите грижи е транспортиран по спешност за Враца.  След като нанесли побой на шофьора на линейката нападателите избягали. Ние затова настояваме от години за камери във филиала, защото има много такива инциденти. Уведомили сме полицията и е подадена жалба след случая”, допълни завеждащият филиала д-р Рени Красимирова.  ", "date": "2018.12.02", "title": "Кошмарна нощ преживяха медици в Козлодуй"}
{"url": "https://www.blitz.bg/obshtestvo/montanchanin-ne-si-plati-vodata-a-kogato-sluzhitel-poiska-da-ya-spre-napravi-nemislimoto_news643233.html", "text": "Некоректен потребител заплаши с пистолет служители на ВиК дружеството в Монтана, докато те прекъсвали водоснабдяването в дома му. Това не е първият подобен случай. Само в малката монтанската Община Бойчиновци задълженията на нередовните абонати са за хиляди левове, съобщава Нова телевизия.   , разказа служителят на ВиК Монтана Еня Иванова. Така си мислил, че ще ги сплаши и ще си тръгнат, без да го прекъснат, но служителите извикали полиция.  В Бойчиновци тези, които не са си плащали редовно водата, са над 1000, което е 1/4  от ползващите вода. А натрупаните им задължения са за близо 180 000 лева. , заяви инжинерът от ВиК - Монтана Илия Методиев.", "date": "2018.12.02", "title": "Монтанчанин не си плати водата, а когато служител поиска да я спре, направи немислимото"}
{"url": "https://www.blitz.bg/layfstayl/shoubiznes/albena-vuleva-shokira-vsichki-s-priznaniyata-si-za-nay-uzhasyavashchiya-moment-v-zhivota-y_news643258.html", "text": "Бившата тв водеща Албена Вулева е ужасно разочарована от мъжете. Устатата дама е обезверена и казва, че в днешно време любовта и романтиката са напълно изчезнали. Риалити звездата от „Биг Брадър: Мост Уонтед” неведнъж е споделяла разсъжденията си по темата в социалната мрежа, а откровенията й започнаха след раздялата с дългогодишния й приятел Недик Недев.  Албена и фитнес инструкторът изкараха заедно повече от десетилетие, но за това време много пъти се събираха и разделяха. Изглежда, че последната им разлъка е била окончателна, защото бившият й вече има нова жена в живота си и е щастлив, докато Вулева все още е сама. Тя била ядосана, че посветила на Недик най-хубавите си години и не вярвала, че в живота й ще се появи друга любов, издават хора от обкръжението й.   Клюката гласи, че Недев редовно кръшкал на Албена, но тя си затваряла очите за изневерите му. Майка й Людмила Захажаева направила всичко възможно да ги раздели, защото вярвала, че Вулева заслужава нещо много по-добро от „този гол охлюв и посредствен фитнес инструктор”, пише в. \"Уикенд\".   Това не е първият път, в който властната и ексцентрична рускиня се бърка в живота на дъщеря си. Още когато Албена била на 19, Захажаева почти насила я омъжила за заможния собственик на чейндж бюро Валери Вулев, който се оказал костелив орех дори за нахакана дама като авторката на култовото предаване „Сигнално жълто”.  По това време тя изобщо не желаела да се обвързва официално, но Людмила я натиснала да мине под венчило, защото по думите й било недопустимо да съжителства с мъж без брак.    Малко след сватбата бившият съпруг на риалити звездата показал тъмната си страна и от любвеобилен партньор се превърнал в непоносимо мрънкало.  Албена и Валери имали 15 години разликата във възрастта - в началото това не им създавало проблеми, но постепенно изникнали много пречки във взаимоотношенията им. Злите езици мълвят, че Вулев понякога злоупотребявал с алкохола, ставал неконтролируем и дори си позволявал да посяга на жена си. Днес тв водещата определя Валери като „пълен олигофрен”. За него казва още, че някога бил човек с положение, но не успял да изиграе добре картите си и впоследствие затънал.  „Намираше с в точното време на точното място, но нищо не можа да постигне!”, разказва Албена. Бракът им изтраял едва две години – едни от най-ужасните в живота на звездата. „ Отношенията ни станаха отвратителни още в деня на сватбата”, споделяла е в свои интервюта Вулева. Тя била толкова травмирана от несполучливия си брак, че се зарекла никога повече да не допуска подобна грешка. Въпреки това обаче, запазила фамилията на бившия си съпруг.   Говори се, че Албена се увлякла по доста по-възрастния Валери, защото потърсила в него бащината фигура, която й липсвала като дете. Мадам „Сигнално жълто” израснала само с майка си, а татко си Валентин Николов не е виждала от 13-годишна. Той зарязал семейството, когато Вулева била съвсем малка и после рядко я навестявал. В един момент посещенията му напълно секнали и оттогава риалити звездата не е чувала за него. „Нищо не изпитвам към този човек! Не съм го търсила, а и след толкова време не виждам смисъл да го правя”, доверява Албена.   Бившата тв водеща вече е прехвърлила 40-те, но биологичният часовник така и не събужда в нея майчински чувства. „Не желая да създам семейство и да имам деца. Аз съм съвсем различен тип. Вълнуват ме други неща. Много жени имат деца, защото трябва да го направят, а след това се превръщат в едни изнервени и недоволни майки, каквато аз никога не искам да бъда”,  откровена е Вулева.   След раздялата с Недик тя не бърза да се впуска в нова връзка, защото се опасява, че отново ще се разочарова. Заради лошата й слава и тежкия й характер все по-малко хора се осмеляват да се борят за сърцето й, а тя пък трудно допуска непознати в интимния си свят. Авторката на „Сигнално жълто” е категорична, че предпочита да е сама, вместо да се трови с поредния неподходящ партньор.   „Къде останаха истинските мъже?! Повечето са безумно лигави пикльовци, които очакват жената до тях да ги дундурка като майка, да им плаща сметките, да им готви и да им пере чорапите! Не желая дори да общувам с такива безмозъчни и безхарактерни същества!” , категорична е цапнатата в устата Вулева. ", "date": "2018.12.02", "title": "Албена Вулева шокира всички с признанията си за най-ужасяващия момент в живота й!"}
{"url": "https://www.blitz.bg/obshtestvo/regioni/kuchi-stud-v-alfatar-zhivakt-padna-do_news643239.html", "text": "След вчерашните минус 16 градуса в Алфатар, днес най-ниска беше минималната температура в монтанското село Бъзовец - минус 13 градуса, съобщава bTV.          Код жълто ще продължи да бъде в сила и днес в Северозападна и Централна Северна България за температури под нулата през целия ден.        През следващите дни максималните температури в повечето райони ще бъдат положителни.          Валежите ще бъдат предимно слаби и ще има условия за образуване на поледици.   ", "date": "2018.12.02", "title": "Кучи студ в Алфатар, живакът падна до..."}
{"url": "https://www.blitz.bg/obshtestvo/regioni/asen-ot-smolyan-nadnikna-v-gradinata-si-i-ostana-krayno-iznenadan-ot-vidyanoto_news643243.html", "text": "Кокиче се показа изпод снега в градина в Смолян.   Пролетното цвете цъфна в градината на Асен Карабов, разказва БТА. Според него появата на кокичета преди Коледа се е случвало и друг път през последните години, но толкова ранен цъфтеж в началото на декември е необичаен. Поникнали пролетни цветя като ириси и нарциси могат да се видят и в други градини в Смолян, а стопаните отдават подранилото разлистване на топлата есен.", "date": "2018.12.02", "title": "Асен от Смолян надникна в градината си и остана крайно изненадан от видяното"}
{"url": "https://www.blitz.bg/obshtestvo/pokrtitelni-podrobnosti-za-intsidenta-s-zhena-propadnala-v-dupkata-s-vryala-voda-v-ruse_news643244.html", "text": "Съпругът е спасил жена си, след като тя пропаднала в дупката с вряла вода в Русе. Това обясни пред Нова тв пострадалата Нергиз от болничното легло.   Жената е с втора степен изгаряния, а в болницата е обработена под пълна упойка. \"В момента чувствам адски болки. Бинтована съм до кръста. Имах шок от пропадането, защото стана неочаквано, а в следващия миг почувствах горещата вода\", споделя тя.  Спасява я съпругът й, който бил с нея, и още един човек, който минавал покрай тях, но веднага си притекъл на помощ. В момента на дупката е запълнена с гуми, за да не пострада друг човек. Хора от блока, пред който е станал инцидентът, обясниха, че се подавали жалби до \"Топлофикация\" Русе, че от земята се издига пара, но никой не е предприел нищо. Припомняме, че инцидентът е станал в събота вечерта в междублоково пространство в квартал \"Изток\". \"Ще съдя \"Топлофикация\", категорична бе Нергиз.", "date": "2018.12.02", "title": "Покъртителни подробности за инцидента с жена, пропаднала в дупката с вряла вода в Русе"}
{"url": "https://www.blitz.bg/obshtestvo/opasno-mrsen-vzdukh-dishat-dnes-zhiteli-na-chetiri-golemi-grada-u-nas_news643241.html", "text": "Опасно мръсен въздух са дишали жителите на четири града у нас в неделната сутрин. Превишения в нормите са регистрирани в София, Велико Търново, Русе и Пловдив.  По данни на Air Quality Index на Европейската комисия в 9.00 часа концентрацията на фини прахови частици (PM2.5) във въздуха над столицата е била 127.3 µg/m3, а на фини прахови частици (PM10) - 166 µg/m3.  Среднодневната норма за безопасен въздух е 50 µg/m3. ", "date": "2018.12.02", "title": "Опасно мръсен въздух дишат днес жители на четири големи града у нас"}
{"url": "https://www.blitz.bg/obshtestvo/golyama-promyana-za-uchenitsite-v-programata-vliza-predmet-za_news643246.html", "text": "Часове по възпитание влизат в програмата на учениците. Идеята е на образователното министерство. Експертите вече подготвят новата стратегия, чиято цел ще е да определи ценностите, които децата трябва да притежават, съобщава Нова тв.  И сега училищата и детските градини осъществяват възпитателна дейност, но параметърът ѝ не е дефиниран. Сред заложените цели в проекта са учениците да знаят какво е толерантност, уважение и патриотизъм.  \"Това не означава, че ще бъде иззета функцията на семейството. Напротив, всички деца, които влизат в класната стая, влизат с различни ценности, с различно възпитание. Смятаме, че има едни общочовешки ценности, които трябва да се развият и на които ние изключително много държим\", заяви заместник-министърът на образованието и науката Таня Михайлова.  От синдикат \"Образование\" дори предлагат учителите да пишат оценки на база поведението на децата в училище.  \"Оценка за дисциплината на съответния ученик - нещо, което би демонстрирало неговите умения да живее в социални общности и би гарантирало правата на другите деца. Наше изследване показа, че в повечето от страните има такава оценка\", каза синдикатът от \"Образование\" - КТ \"Подкрепа\" Юлиан Петров. ", "date": "2018.12.02", "title": "Голяма промяна за учениците, в програмата влиза предмет за..."}
{"url": "https://www.blitz.bg/obshtestvo/regioni/protestirashchi-v-sopot-palikha-gumi-i-igrakha-khoro-sled-kato-blokirakha-ptya-snimkivideo_news643247.html", "text": "Около 100 души блокираха движението на Подбалканския път София-Бургас край Сопот. Напрежението ескалира, когато полицията се опита да забрани преминаване през пешеходна пътека, тъй като на няколко пъти се образуваха опашки от чакащи коли и автобуси.     Разярен мъж се изпокара с единия от полицаите и се развика, че е готов да легне на пътя за каузата. Протестиращите палиха гуми и играха хоро на пътя.     Те тръгнаха към село Кърнаре, където смятат да блокират отново пътя. На място е целият състав на карловската полиция, както и жандармерия от Пловдив.     Недоволните искат смяна на системата, по-добро заплащане и нормален живот в България.     Кристина ИВАНОВА, БЛИЦ  Оператор: Любомир БАКЪРДЖИЕВ, БЛИЦ     ", "date": "2018.12.02", "title": "Протестиращи в Сопот палиха гуми и играха хоро, след като блокираха пътя (СНИМКИ/ВИДЕО)"}
{"url": "https://www.blitz.bg/svyat/ako-ste-otegcheni-na-zemyata-togava-mars-e-podkhodyashchoto-myasto-za-vas-snimkivideo_news643174.html", "text": "Ако мълчаливата самота и красотата са нещата, които търсите - тогава няма нищо по-красиво за вас от повърхността на Марс.      Планетата Марс е известна като Червената планета, но камерите HiRISE на НАСА превръщат нежните цветови разлики върху повърхността й в дъга от цветове.  През последните 10 години \"HiRISE\" направи фантастична колекция от висококачествени и научно полезни снимки от Марс, които поради своята висока резолюция позволяват на учените да изследват характеристиките на повърхността на планетата, почти като че ли са там.  Това са последните снимки, направени през август, септември и октомври 2018 г., които ще ви позволят да избягате поне малко от Земята.  Превод: БЛИЦ    ", "date": "2018.12.02", "title": "Ако сте отегчени на Земята, тогава Марс е подходящото място за вас! (СНИМКИ/ВИДЕО)"}
{"url": "https://www.blitz.bg/svyat/kniga-na-mishel-obama-bie-rekordi_news643167.html", "text": "Автобиографичната книга \"Формиране\" на Мишел Обама, съпругa на бившия американски президент Барак Обама, се превърна в бестселър в страната през 2018 г.   Това се съобщава от издателя Penguin Random House, цитирайки данни от компания, ангажирана с проучването на пазарните условия NDP. Броят на продажбите на книгата на Мишел Обама в САЩ и Канада надхвърли 2 милиона копия. Изданието също е много популярно в някои европейски страни. В книгата Обама описва детството си, юношеството, както и периода от живота си, когато е била първата дама на Съединените щати.", "date": "2018.12.02", "title": "Книга на Мишел Обама бие рекорди"}
{"url": "https://www.blitz.bg/svyat/shcherkata-na-trmp-se-zagadzhi-s-bogatash-ot-laynyata-nigeriya-video_news643165.html", "text": "Тифани Тръмп тихо се среща с богат потомък от Нигерия, една от страните, които президент Тръмп, наскоро определи като \"лай...на страна\".      Източници разказват пред Page Six, че Тифани вижда красивия Майкъл Булос, който е израснал в Лагос, където богатото му семейство притежава мултимилионен  доларов конгломерат, който се занимава с превозни средства, оборудване, търговия на дребно и строителство.  Източник съобщи, че Тифани се е срещнала с живеещия с Лондон Булос по време на почивка в Миконос, Гърция това лято. Нещата тръгнали толкова добре, че студентката по право, която се раздели с Рос Механик през пролетта, дори довела Булос за Деня на благодарността.  Източник казва: \"Тифани е щастлива, че досега е била в състояние да пази нещата с Майкъл под секрет. Но тя го представи на семейството си на Деня на благодарността и той се представи като много интелигентен млад мъж от голямо семейство. Не се споменаваше за нещастния коментар на президента за африканските държави. \"  Булос посещава елитно международно училище в Нигерия, а брат му Феърс е актьор и рапър. Семейството им основава Boulos Enterprises и публично търгувания конгломерат SCOA Нигерия.  Според Тръмп Ел Салвадор, Хаити и други неуточнени нации в африканските страни били \"лай..ни страни\", той каза през януари по време на среща по въпросите на имиграцията: \"Защо всички тези хора идват тук?\"  Нигерия беше възмутена и отговори, като каза, че коментарът е \"дълбоко болезнен, обиден и неприемлив\", ако е вярно и изиска изясняване от американските официални лица.  Тръмп по-късно отрече използването на фразата, но призна, че използваният от него език на срещата в Овалния кабинет е неприемлив. След това той нарече Нигерия \"красива\", когато се срещна с президента  Мухаммаду Бухари през април, като добави, че би искал да я посети.  Фамилиете  на Тръмп и Майкъл Булос не коментират засега. Превод: БЛИЦ    ", "date": "2018.12.02", "title": "Щерката на Тръмп се загаджи с богаташ от \"лайня..та\" Нигерия (ВИДЕО)"}
{"url": "https://www.blitz.bg/svyat/udivitelna-anomaliya-shashna-konspirolozite-v-nebeto-nad-kolorado-video_news642991.html", "text": "Шокиращо видео беше заснето миналата събота, 24 ноември, в американския град Денвър, Колорадо. Местната жителка Джесика Оуен Клайн беше с малкия си син близо до дома си и видя в нощното небе удивителна аномалия, която хвърли сянка върху облаците. Изглеждаше като някаква невероятна дълга змия високо над земята. Най-любопитното е, че в единия край на \"змията\" се забелязва неразбираем летящ обект.    По всяка вероятност именно това тъмно НЛО е изхвърляло в атмосферата това неразбираемо натрупване на газове, пара, дим или някаква друга субстанция. Много потребители на Мрежата смятат, че това е химическа атака. Да кажем, тайно правителство (или дори извънземните) пръскат опасни химикали по нашата планета, което води до климатични промени, както и болести, мутации, стерилност и други подобни. Мнозина коментатори съветват американката бързо да напусне града и дори по-добре и държавата, заедно със своите роднини. Това обаче е по-лесно да се каже, отколкото да се направи, така че Джесика и нейното семейство все още възнамеряват да останат в родния си Денвър.  Жената твърди, че с тях все още не е станало нищо ужасно. Може би наистина е било \"летяща чиния\" на представители на извънземна цивилизация, но нейните \"причудливи\" изхвърляния засега не представляват опасност за хората.   Що се отнася до чужденците, много уфолози, конспиролози и други специалисти ще ви кажат, че е малко вероятно да представляват опасност, те по-скоро ни помагат да оцелеем, спасявайки ни, например, от астероиди, ядрена война и така нататък. Защо им е да ни тровят? И би било по-правилно да се каже: ако искаха, щяха да унищожат човечеството отдавна бързо и безболезнено... Превод: БЛИЦ    ", "date": "2018.12.02", "title": "Удивителна аномалия шашна конспиролозите в небето над Колорадо (ВИДЕО)"}
{"url": "https://www.blitz.bg/svyat/pishchna-modelka-pokaza-golite-si-formi-na-yakhta-video-18_news643163.html", "text": "Моделка,  която има повече от  от 8 милиона последователи в Инстаграм, почива в Лос Анджелис.    Пищната Деми роуз се радва на живота в най-пълна степен и не се уморява да се хвали с това в Инстаграм. 23-годишното момиче публикува видеоклип, където танцува на яхта, обърната към камерата на половин оборот. При това брюнетката носи червен бански костюм, от който е невъзможно да отклоните очи, пише Дейли Мейл.  Клипчето Деми подписа със следните думи: \"Очаквам с нетърпение идващата  2019 и добрите събития, които тя обещава!\" Не е известно какви са плановете на модела, но очевидно няма да се ограничава с полуголите снимки.  Моделката стана известна, след като започна да се среща с известния рапър Тига. Но въпреки факта, че двойката скоро скъса, популярността на момичето продължи да набира скорост. Сега около 8 милиона души от цял свят я следват и всичко това благодарение на великолепните й форми. Превод: БЛИЦ    ", "date": "2018.12.02", "title": "Пищна моделка показа голите си форми на яхта (ВИДЕО 18+)"}
{"url": "https://www.blitz.bg/svyat/ksmetliyka-kupi-greshen-lotarien-bilet-i-specheli_news643177.html", "text": "Късметлийка от Северна Каролина, на която продали грешен лотариен билет спечели 277 777 долара. Зеринея Кармайкъл от градчето Голдсборо искала да си купи билет от играта „Каролина пантърс”. Продавачът в магазина обаче по грешка й дал билет от играта „777”.   Вместо да се разсърди и да поиска смяна, Зеринея започнала да търка цифрите по лотарийния билет и с изненада установила, че печели. Късметлийката планира да използва печалбата, за да си купи нова кола и да отпразнува подобаващо необикновената „грешка”. ", "date": "2018.12.02", "title": "Късметлийка купи „грешен” лотариен билет и спечели"}
{"url": "https://www.blitz.bg/svyat/amerikanka-pozira-s-mrtva-koza-i-krvava-seksigrachka-i-vbesi-tsyala-shotlandiya-videosnimki_news643170.html", "text": "Американка, позираща с мъртва коза и секс играчка по време на лов в Норфолк, Великобритания вбеси обществеността в цяла Шотландия, пише Мирър.    33-годишната Лариса Суитлик предизвика гнева в социалните мрежи, след като усмихнато позира с мъртва коза миналия месец по време на лов в Шотландия.  Яростните шотландци заявиха, че актът й е \"варварски\" и уточниха, че \"вече не е добре дошла\", но съдейки по снимки на социални мрежи, Лариса изобщо не обръща внимание на такива коментари.  Този път тя позира със секс играчка и мъртва коза, докато група жени ловци празнуваха 30-годишния рожден ден на нейна приятелка във Великобритания.  На това пътуване била и Джена Гьоринг, британска ловкиня, която напусна групата, защото Шиплик \"не уважаваше животните\". Тя каза, че Лариса била развълнувана от убийството на животни и, че играчката е подарък за рождения ден.  Според думите й Лариса е била \"груба и арогантна\" по време на пътуването. В една от предишните й публикации тя описва, че два дни е следила козата, преди да я убие.  Въпреки това, американката продължава да защитава делата си и дори създава своя собствена линия дрехи, които се присмиват на яростната реакция за снимките й. Тениските от колекцията съдържат лозунги като \"Не ме оставяй да ви взема козата\" и \"Варварски ловец\". Превод: БЛИЦ    ", "date": "2018.12.02", "title": "Американка позира с мъртва коза и кървава сексиграчка и вбеси цяла Шотландия (ВИДЕО/СНИМКИ)"}
{"url": "https://www.blitz.bg/layfstayl/skorost/seksi-avtokalendar-vdiga-nastroenieto-s-polugoli-khubavitsi-snimkivideo-18_news643056.html", "text": "Компаниите, произвеждащи автомобилни компоненти и резервни части, продължават да радват обществеността с еротични календари за 2019 г.Фирмата Febi Bilstein, произвеждаща амортисьори и пружини за автомобили, пусна 18-ия си поред календар. И традиционно в него няма нищо, което да го свържем с продуктите на компанията: само красиви момичета на фона на прекрасни пейзажи.    ", "date": "2018.12.02", "title": "Секси автокалендар вдига настроението с полуголи хубавици (СНИМКИ/ВИДЕО 18+)"}
{"url": "https://www.blitz.bg/obshtestvo/ekspert-obyasni-tnkostite-na-sistemata-bonus-malus-i-koi-sa-podvodnite-kamni-video_news643235.html", "text": "Системата „бонус-малус“ при задължителната застраховка \"Гражданска отговорност\" цели да се облекчават водачи, които нямат произшествия на пътя. За тях застраховката ще е значително по-ниска, докато тези, които имат ПТП, независимо дали е спрямо автомобил или човек, те вече ще плащат по-завишени застраховки като тарифи, обясни пловдивският застрахователен брокер Румяна Николова, цитиран от   Софтуерната система, с която застрахователите работят вече е автоматично свързана със системата на КАТ. И така ако някой клиент се опита да укрие произшествие станало преди 3 или 5 години при попълване на полица системата автоматично генерира и показва всяко извършено нарушение или инцидент. Така автоматично ще бъде начислена по-високата тарифа, която той трябва да заплати като застраховка, обяснява брокерът. Николова обяснява, че не е реално и справедливо ако един водач с регистрирано ПТП, например, и един водач, който в хронологията си като шофьор няма регистрирани инциденти да плащат една и съща гражданска отговорност. При всички положения младите шофьори ще плащат по-високи застраховки от водачи, които са с 5, 10 или 15-годишен опит. На фона на цените от миналата година през тази различните компании имат завишение на застраховките между 30 и 80 лева. Като пример Румяна Николова посочи собствения си автомобил 1000 кубика. Миналата година тя е е застраховала колата си в една от големите компании за 173 лева, а тази година същият автомобил е на сумата 205 лева. При по-високите класове автомобили завишенията са доста по-големи, подчерта още брокерът. Дори и да е ясна схемата, по която ще се изчислява цената на гражданската застраховка има много неизвестни, с които водачите не са запознати. ", "date": "2018.12.02", "title": "Експерт обясни тънкостите на системата \"Бонус-малус\" и кои са подводните камъни (ВИДЕО)"}
{"url": "https://www.blitz.bg/obshtestvo/stolitsa/stolichen-kvartal-se-vdigna-na-bunt-snimkivideo_news643254.html", "text": "Жители на столичния квартал „Обеля“ протестираха за втори път срещу застрояването на зелените площи в района, лошата пътна инфраструктура в квартала, липсата на достатъчно детски площадки, ясли и детски градини. Поводът за демонстрацията са продължаващите строителни дейности между блоковете 116 и 117 в „Обеля 1“, където според протестиращите отстояние между изкопа и съседните сгради е опасно малко, предаде БГНЕС.   Хора от столичния квартал \"Обеля\" казват, че не могат повече да търпят бездействието и безотговорното поведение на местната администрация към проблемите в техния квартал. Според жителите на квартала е наложително да се намери решение на техните проблеми.       На първо място изброяват - ограничаване на непрекъснатото застрояване на зелените площи, като по този начин се лишават децата им от места за отдих и игра.   Сред другите проблеми, чието решение искат е и този за осигуряване на повече паркинг места за живущите, липсата на достатъчно спортни и детски площадки, недостатъчен брой детски ясли и градини. Липсата на отстояние между съществуващите жилищни сгради и новостроящата се до бл. 116 и бл. 117.   „Нашите искания всъщност са този строеж, който се намира в междублоковото пространство на бл. 116 и бл. 117 да бъде спрян и да бъде замразен. Според нас е абсолютно незаконово дадено разрешението да бъде на такова малко отстояние от нашите жилищни сгради, няма и 10 метра отстояние от нас. Да не говорим, че улицата, която дели новостроящата се сграда и нашият блок е прекалено малка и се използва от огромни камиони, които разрушават настилката. Така или иначе в този квартал нищо не е ремонтирано от години наред“, каза Силвия Камбурова, която е част от инициативния комитет на кв. \"Обеля 1\".       Тя посочи, че от другата страна на бл. 117 също има две нови сгради, които тотално спират слънчевата светлина на няколко входа. Строежът, по думите й, започнал началото на ноември, а те протестирали няколко дни след това.   Първият им протест бил на 25 ноември. Силвия Камбурова коментира, че по описание се строи жилищна сграда 4+1 етажа, но тя не е виждала обявена скица, която да представи какво ще представлява самата кооперация.   „Ние не знаем, просто виждаме изкоп и това, което е записано в информационната табела, че ще бъде жилищна сграда на 4+1 етажа. Никой не знае обаче колко точно ще бъдат, може и да са и повече“, допусна тя.   Миналата седмица е имало среща с кмета на район „Връбница” и главния архитект Здравко Здравков, на която присъствал техен представител.   „На него са казали, че всъщност проектът е изцяло законов, че тук по проект от 1985 г. е трябвало да бъде застроено с кооперации, защо не е застроено обаче не знаем. Твърдят, че ни е дадена възможност да говорим, но истината е, че на нас никой нищо не ни каза за този строеж“, посочи тя.   „Тук се започна масово строителство в свободните площи в квартала. Няма детски площадки. В момента положението с паркирането през седмицата тук е трагично“, каза Любомир Ангелов, който живее в бл. 117.    ", "date": "2018.12.02", "title": "Столичен квартал се вдигна на бунт (СНИМКИ/ВИДЕО)"}
{"url": "https://www.blitz.bg/obshtestvo/regioni/protestirashchi-atakuvat-magistrala-trakiya-prez-nivite-v-starozagorsko-ogromen-kordon-politsai-gi-prichakakha-i-snimki_news643268.html", "text": "Протестиращи от 5 града тръгнаха да атакуват автомагистрала „Тракия” през нивите в старозагорско. Недоволните излязоха на протест за поредна неделя срещу ниския стандарт на живот и управлението на страната, предаде БГНЕС.   Стотици протестиращи от Сливен, Ямбол, Нова Загора, Казанлък и Стара Загора се събраха в новозагорското село Езерово, където полицията не им разреши да блокират международния път Свиленград – Русе.   Недоволните заобиколиха полицията и тръгнаха през нивите, за да стигнат магистрала „Тракия” с идеята да я блокират.       Преди това всички протестиращи бях спирани от полиция и жандармерия за проверка на лични карти. Има написани десетки протоколи с предупреждения да не се участва в протестите и да не се нарушава обществения ред. Това разгневи още повече хората, които водиха ожесточени спорове с органите на реда.   На самата магистрала „Тракия” са съсредоточени много представители на силите на реда, в кордон строените униформени чакат с лице към нивите появата на протестиращите граждани.   Десетки са спрените в аварийното платно полицейско коли. Очаква се протестиращите да излязат на пътната артерия при разклона Нова Загора – Раднево.  В същото време полиция и жандармерия не дадоха на близо 40 човека в Благоевград да не блокират главен път Е-79 при шестия протест в града.  Протестът тръгна в 12:30 часа като автошествие от Югозападния университет след дълги разправи с полицията и представителите на общината. Причината – демонстрантите искаха да минат по Е-79 до кв. „Струмско”. Те опитаха на своя глава да блокират международния път, но бяха спрени от автомобили на полицията и униформени преди изхода на града. Последва нов опит за блокиране на Е-79 – този път с пешеходно шествие към платното за Дупница и София. След това и трети – към Симитли и Кулата. Полицията, която имаше значително числено превъзходство, обаче не даде на протестиращите да спрат трафика.   Според БГНЕС е имало спречквания, но без сериозни физически сблъсъци.  След това протестиращите се върнаха към града и блокираха за 30-на минути ул. „Иван Михайлов” – вход и изход на града към София. Снимки: БГНЕС      ", "date": "2018.12.02", "title": "Протестиращи \"атакуват\" магистрала \"Тракия\" през нивите в Старозагорско! Огромен кордон полицаи ги причакаха и...  (СНИМКИ)"}
{"url": "https://www.blitz.bg/layfstayl/ptuvane/ne-ste-go-ochakvali-nay-dobroto-myasto-v-sveta-za-luksozno-spa-glezene-se-namira-v_news643042.html", "text": "Световните луксозни СПА награди са едно от най-важните събития в света на балнео и уелнес туризма. Тазгодишните победители бяха обявени на бяскава церемония в Северна Ирландия, а изненадващо за мнозина голяма част от наградите отидоха във... Виетнам.  В категории като „Луксозно бизнес СПА“, „Луксозно СПА уединение“, „Луксозен СПА курорт“ и „Луксозно градско бягство“ безспорните победители бяха виетнамски центрове и хотели, предимно в град Хошимин и околностите му.  Изключение не прави и победителят – СПА центърът на хотел “The Grand Ho Tram Strip”.   ", "date": "2018.12.02", "title": "Не сте го очаквали! Най-доброто място в света за луксозно СПА глезене се намира в..."}
{"url": "https://www.blitz.bg/layfstayl/shoubiznes/ne-e-za-vyarvane-na-kakvo-se-podlaga-sestra-kaya-raykova-zaradi-otkradnat-zhivot_news643256.html", "text": "Сестра Кая Райкова от „Откраднат живот” става по първи петли.  Актрисата Неда Спасова е точно толкова дисциплинирана, колкото и нейната героиня от хитовия медицински сериал.   Заради железния график на снимките си и театралните представления, в които участва, свикнала да си навива алармата за 5,30 сутринта. В противен случай няма как да смогне с всички работни ангажименти, които е поела, пише \"Уикенд\".   Лошото е, че ранното ставане не се компенсира от също толкова ранно заспиване вечер, тъй като работата за Неда няма край. Тя обаче все още е млада и недостигът на сън не се отразява нито на здравето, нито на външния ѝ вид.  ", "date": "2018.12.02", "title": "Не е за вярване на какво се подлага сестра Кая Райкова заради \"Откраднат живот\""}
{"url": "https://www.blitz.bg/layfstayl/za-damite/vnimanie-dami-tezi-9-neshcha-sa-v-sstoyanie-da-uplashat-i-nay-smeliya-mzh_news642865.html", "text": "Всички жени искат да бъдат харесвани, желани, ценени, уважавани и обичани. Но понякога, без дори да осъзнават, сами поставят бариери и всякакви препятствия пред мъжа, на когото искат да се харесат.   Жените с охота говорят за недостатъците на представителите на силния пол, докато те предпочитат да мълчат по тази тема. А всяка дама би желала да узнае някакви универсални и, разбира се, прости тайни, които да й помогнат да завоюва сърцето на любимия. Правилната дреха, нужните думи, пози... Всичко това, изглежда, би трябвало да ни помогне да намерим \"истинска любов\".  Проучвайки внимателно резултатите от множество изследвания, психолозите са определили девет основни черти в поведението на жените, които мъжете ненавиждат до толкова, че са готови да сложат край на връзката си. Ако много държите на човека до себе си, не е задължително непрекъснато да се преструвате. Но е добре да избягвайте въпросните действия, за които говорят психолозите.    ", "date": "2018.12.02", "title": "Внимание, дами, тези 9 неща са в състояние да уплашат и най-смелия мъж!"}
{"url": "https://www.blitz.bg/layfstayl/za-damite/vkusni-przheni-kartofki-bez-kapchitsa-maslo_news642866.html", "text": "Всеки обича пържени картофки. За съжаление, те изобщо не са полезни и честата им консумация може да ни докара големи проблеми.  Имаме добра новина за пристрастените към това блюдо. Вместо да ги изпържите във фритюрника, пригответе ги на фурна, без олио. Така ще станат диетични и без мазнини.  Ценителите на полуготовата храна веднага ще усетят разликата, макар че нито по външен вид, нито по хрупкавост те ще отстъпват на пържените. И приготвянето им е много по-лесно – обелваш, измиваш, нарязваш и печеш.  Тайната е в една съставка, с която трябва да се намажат.   ", "date": "2018.12.02", "title": "Вкусни „пържени” картофки без капчица масло"}
{"url": "https://www.blitz.bg/layfstayl/shoubiznes/deyan-donkov-nabuta-mladata-si-lyubovnitsa-v-khitov-blgarski-serial_news643260.html", "text": "Спряганата за любовница на Деян Донков млада актриса Елена Петрова изплува в „Откраднат живот”. Съблазнителната брюнетка получи роля на жена – жертва на изнасилване. Говори се, че лично звездата на Народния театър е ходатайствал да я вземат в актьорския състав.    Динката не участва в „Откраднат живот”, но наскоро го поканиха в друг проект на продуцента Евтим Милошев – сериал за деца, който се снима за БНТ. Актьорът бил много близък с хората на Милошев и решил да използва влиянието си, за да намери работа за младата колежка, за която се говори, че известно време е топлила леглото му, докато официалната половинка Радина Кърджилова е била заета с грижи по малкия им син Христо. Момичето е завършило актьорско майсторство само преди година. Една от малкото роли, които получило, обаче му отворила вратите към леглото на Донков.  Става въпрос за кратко появяване в хитовия спектакъл „Калигура”на Народния театър.  Премиерата беше миналата есен, а по време на репетициите голямата звезда забелязал хубавата Елена. Известно време двамата се срещали в гримьорните, после Радина дочула клюката, че мъжът ѝ има нова муза, и сложила край на всичко с огромен скандал, пише \"Уикенд\".    Междувременно Елена търсела работа под дърво и камък, но нещата все не ѝ се получавали. Динката обаче като истински кавалер си предложил услугите заради доброто старо приятелство. Той обърнал внимание на Милошев, че момичето е кадърно и заслужава шанс. Малко след това дошъл ангажиментът в „Откраднат живот”. Елена се появи наскоро в сериала като жертва на изнасилване. Героинята ѝ помага на екранната доктор Огнянова – също изнасилена, да се справи с психичната си травма.   Елена е близка не само с Деян Донков, но и с една от младите звезди на „Откраднат живот” – актрисата Ирина Митева, станала популярна с ролята на Ина Фотева. Двете са били състудентки в класа на проф. Пламен Марков.  ", "date": "2018.12.02", "title": "Деян Донков набута младата си любовница в хитов български сериал"}
{"url": "https://www.blitz.bg/obshtestvo/15-godishno-momche-spasi-vzrastno-semeystvo-ot-pozhar_news643219.html", "text": "15-годишно момче от малкото село Чакали в Община Елена демонстрира силен характер като спаси възрастно семейство от пожар. Преди седмица Емрах Стефанов влязъл в борбата с огъня рамо до рамо с пожарникарите.   Момчето разказа, че знае какви са първите действия, които се предприемат при гасене на пожар, благодарение на участието си в клуб „Млад огнеборец”. Борбата със стихията продължила повече от шест часа, разказва Емрах. Той е категоричен, че като порасне, иска да стане пожарникар. Директор на Регионалната дирекция на пожарната във Велико Търново Красимир Кръстев пък каза, че огнеборците са приготвили подарък за ученика – истинска каска.   ", "date": "2018.12.02", "title": "15-годишно момче спаси възрастно семейство от пожар"}
{"url": "https://www.blitz.bg/obshtestvo/kharvard-obyavi-18-godishniya-georgi-za-bdeshch-lider-na-blgariya-video_news643221.html", "text": "Знаете ли какво свързва Харвард с Монтана? Отговорът е: 18-годишният Георги Петков. Момчето спечели вниманието на престижния американски университет, който го обяви за един от бъдещите лидери на България. Готов ли е Георги да ръководи и как вижда бъдещето си младата звезда на българското образование? Разказва Краси Боев в \"Нищо лично\" по Нова тв.   \"Номинираха ме от фондацията \"БЕСТ\". Има различни категории, в които хора на моята възраст и по-малки се състезават. Не очаквах да бъда сред седемте избрани. Странно ми беше чувството да разбера, че съм един от тези, които се водят, че ще бъдат лидери на България. Политиката не ме влече, а по-скоро съм ориентиран към изкуството. Не знам дали ще стана лидер на страната ни, но най-важното е да съм щастлив в това, което правя\", заяви Георги Петков.", "date": "2018.12.02", "title": "Харвард обяви 18-годишния Георги за бъдещ лидер на България (ВИДЕО)"}
{"url": "https://www.blitz.bg/obshtestvo/regioni/tsyal-plovdiv-plache-ot-shchastie-zaradi-tova-netipichno-predlozhenie-za-brak-video_news643226.html", "text": "Млада жена получи годежен пръстен в деня, в който роди първото си дете. Романтичното и нетипично предложение за брак се случи в Пловдив. Христина е на 26 години от Дупница, а половинката й Борислав е на 24 и е от Асеновград, съобщава Нова тв.  За първи път се срещат случайно в София, докато учат. „В мига, в който я видях, се влюбих в нея. Аз бях много упорит. Тя ми казваше, че не съм човекът за нея”, сподели Борислав.  След 4-годишна връзка двамата решават да имат дете. Така се появява малката Катерина.  Борислав планувал предложението дълго време. Той сметнал, че най-подходящият момент е при изписването от болницата.    ", "date": "2018.12.02", "title": "Цял Пловдив плаче от щастие заради това нетипично предложение за брак (ВИДЕО)"}
{"url": "https://www.blitz.bg/layfstayl/ptuvane/vizhte-nay-izvestniya-plazh-v-adelaida-tochno-sega-e-momentt-da-go-posetite_news643053.html", "text": "Един от най-известните австралийски плажове е Гленелг в Аделаида. Той е най-посещаваният плаж в милионния град. Ако търсите не просто място за събиране на тен, но и забавления по време на вашата почивка, това е вашето място.  Плажът е изключително оживен и предлага най-различни развлечения и приятна атмосфера ден и нощ.   Плуване в океана, разходка по крайбрежната алея, съзерцаване на залеза над океана – все неща, които са задължителни на Гленелг. Посещението ви няма да е завършено, ако не изядете поне еди сладолед – изкушенията там са безбройни.    ", "date": "2018.12.02", "title": "Вижте най-известния плаж в Аделаида - точно сега е моментът да го посетите"}
{"url": "https://www.blitz.bg/layfstayl/za-damite/litseto-kazva-mnogo-za-zdraveto-vi-razgledayte-go-vnimatelno-predi-da-e-stanalo-prekaleno-ksno_news642868.html", "text": "Още от дълбока древност китайците са смятали, че всяка част на лицето е пряко свързана с определен вътрешен орган. Ако правилно разчетете знаците, които ви дава лицето,  ще можете да разберете за проблемите, които мъчат вашия организъм.  Кожата е най-големият ни орган, който може да подскаже за появата на много здравни проблеми. Китайците казват, че човешкото лице абсолютно точно подсказва какво се случва в организма. Когато по него се появят пъпки, кожата ви се възпали, или пък промени цвета си, това означава, че някой вътрешен орган се нуждае от лечение.   Доверете се на хилядолетна мъдрост на китайците и запазете здравето си!   ", "date": "2018.12.02", "title": "Лицето казва много за здравето ви! Разгледайте го внимателно, преди да е станало прекалено късно!"}
{"url": "https://www.blitz.bg/obshtestvo/intervyu/mitko-ot-fermata-koyto-krie-strashno-mutrensko-minalo-svrzano-s-ubiystva-otvlichane-i-iztezavane-progovori-pred-v-shou_news641020.html", "text": "   - Митко, доволен ли си от участието си във „Фермата“?   - Доволен съм. Влязох с нагласата да изживея приключение, защото един 50-годишен човек влиза в някаква зона на комфорт и идва момент, в който трябва да има разтърсване, за да усети вкуса на живота. Екстремна личност съм и съм запален по такива спортове и по този начин си набавям нужния адреналин. Но все пак човек зацикля, движи се в един коридор и има нужда от нещо такова, като преживяването във „Фермата“. - Камерите притесняваха ли те по някакъв начин? Показа ли истинското си лице или се прикриваше?   - Първата седмица ми беше по-трудно, най-вече с това, че трябва на врата ми винаги да има закачен микрофон. След това имах чувството, че въобще не забелязвам камерите. В реалния живот съм точно този, който бях и в предаването. - Успя ли да намериш приятели сред останалите фермери?   - Срещнах хора, които ще ми останат приятели за цял живот. На първо място се открихме с Дидо. Имаме еднаква душевност и музикални предпочитания. Толкова добър човек не съм срещал през живота си. Цецо, Жоро, Сашо, Алекс и Лили също ми станаха близки.  Моят фаворит за победител е Дидо. Гледам малко пристрастно, но и като гледам качествата му – определено заслужава. - Бил си водач на най-сериозната мутренска бригада в Северозападна България. Какви ги вършеше по това време и как се откъсна от това?   - Времената бяха такива. Това се случи 94-95-а година. Много от хората, които се занимаваха със спорт, влязоха в този силов бизнес. Основното занимание на тези като мен беше да събираме дългове на хора, които не си плащаха за определени неща. Разбира се, удържахме си процент от парите, които взимахме. Трябваше обаче да имаш човек, който да ти е гръб. Ние имахме договори с определени хора, които имаха нашата протекция.  От това нещо се отказах една година след като имах сериозни проблеми. Отвлякоха ме на една среща, на която отидох неподготвен, малко на юнашко доверие. Доста трудно излязох от тази ситуация. Имах 12 травми на главата и редица  други медицински проблеми. Едва оцелях и нещо се обърна в мен, че е дошъл момент да спра да се занимавам с това. - Разбра ли причината за отвличането?   - Всичко беше до разпределение на зони за влияние. Ние работехме със съседна групировка, с която сме си разпределили районите. Те обаче притесняваха наш клиент, отвлякоха сина на наш приятел, който внасяше метал от Украйна. Направихме една среща с тях, на която го пуснаха. На следващата отвлякоха мен, защото искаха да навлязат в нашата територия, а без да ни отстранят нас физически, не можеше да се случи. - Това остави ли ти психически травми?   - Това ми донесе лека форма на клаустрофобия, тъй като при отвличането ми прекарах доста време затворен в един багажник. Доста рани имах по себе си, имаше моменти, в които си мислех, че ще се задуша. Първоначално го имаше този панически страх, но с времето това отшумя. Станах доста по-предпазлив. - Получавал ли си за плахи и за семейството, за дъщерите ти?…   - Получавал съм, да. Имаше период, в който живеех с едната ми дъщеря, тя беше малка, в столичния квартал „Надежда“ и бях принуден да ги изпратя в провинцията. Страхувах се, че ще ми взривят апартамента. Спях с бронирана жилетка и пистолет до главата. - Семейното ти положение е доста интригуващо. Разкажи ни малко и за това…   - След казармата влязох в Софийския университет да уча „Славянска филология“. Там се запознах с първата ми жена, която бе единствената унгарка там. Запознахме се, забременя от мен, а те са католици и когато се стигне дотам в една връзка, двамата трябва да се оженят. За да постъпя честно с нея, се оженихме, роди ни се първото дете и аз се преместих на живея в Будапеща, след като приключих с моите неща. Там ни се роди още едно дете. Прибрахме се да живеем в България, но баща й се разболя и тя отиде в Унгария да го гледа. С течение на времето се отчуждихме един от друг. След време се запознах с другата ми жена Венислава, от която имам момиченце. Живяхме близо 15 години във Вършец, но тя реши да се развива и се премести в София. Получи се същото нещо – живях 6-7 години сам, докато не срещнах последната ми жена. С нея сме 6 години заедно, има момиченце от предишен брак, което гледам като своя дъщеря.  Тя е с 21 години по-малка от мен. - Как се запали по екстремните спортове и кой ти е най на сърце?   - Или го имаш в кръвта си, или го нямаш. Първият ми кросов мотор си го сглобих от части в 5-и клас. С него направих сериозно падане. Винаги съм търсил екстремни неща. В началото беше катерене по планини и скали, след това се записах на парашутизъм. Нещата си идват едно след друго. - В момента си футболен мениджър. Как се стигна до тази професия и печели ли се добре от нея?   - След като приключих с предишните ми занимания, попаднах в такъв период, че търсех с какво точно да се занимавам. По едно време вкарвах коли от чужбина, но това не е моето. Тези пазарлъци не са по моите разбирания.  Затова ми подаде ръка един мой приятел, на който много държа – той е най-силният футболен агент на руския пазар. Тръгнахме с него заедно, въведе ме в тънкостите на тази професия и вече 12-13 години се занимавам с това нещо.  Като печелене мога да кажа, че нещата са относителни. Разходите по финализирането и извършването на една футболна сделка изискват доста средства. За да се докара един футболист от Бразилия, футболният агент поема всички разходи – самолетни билети, хотели… И ако треньорът на отбора, а ние работим основно с Казахстан и Русия, прецени, че той не отговаря на неговите изисквания, ти го връщаш без право на компенсация. Когато човек направи няколко такива грешни хода, се натрупват доста сериозни суми. Имали сме по 40-50 хиляди евро само от самолетни билети, които ги плащаме в края на година. - За какво най-много съжаляваш в живота си и ако имаше начин, би го изтрил от биографията си?  - Най-много съжалявам, че не съм имал физическата възможност да отделя достатъчно време на децата си. Бих изтрил нещата, чрез които съм огорчил родителите си. В младите ми години често съм им създавал напрежение.       ", "date": "2018.12.02", "title": "Митко от „Фермата“, който крие страшно мутренско минало, свързано с убийства, отвличане и изтезаване, проговори пред в. „ШОУ“"}
{"url": "https://www.blitz.bg/layfstayl/skorost/ne-e-za-vyarvane-v-kakvo-prevrna-sofiyanets-stariya-si-trabant-video_news643220.html", "text": "Софиянец превърна \"Трабант\"-а си в снегорин, за да почисти натрупалия сняг в столичния квартал „Драгалевци”. Возилото предизвика истински фурор в социалните мрежи. Освен че е с гуми четири по четири, то има гребло отпред. Интересното е, че Спас върши работата без да иска пари за услугата.  Всички в квартала познават Спас като Капитана. Той има капитанско звание и е бил сержант в поделението в Суходол. Затова избира и типичния за военните цвят на возилото. Мъжът има още няколко \"Трабант\"-и, които вероятно ще бъдат трансформирани.  „Реших да направя трасформацията на автомобила, защото живея в планински район. По по- тесните улички трудно минават снегорините и се налага да чистим сами. Затова реших да сложа гребло отпред. Върши перфектна работа и помагам на съседите”, разказа в ефира на „Събуди се” Спас Данев. Той сподели, че преди години са му откраднали скъпа кола и затова е решил да си купи \"Трабант\".  ", "date": "2018.12.02", "title": "Не е за вярване в какво превърна софиянец стария си трабант (ВИДЕО)"}
{"url": "https://www.blitz.bg/kriminalni/desislava-ivancheva-i-zamestnichkata-y-s-bezumno-naglo-zhelanie_news643188.html", "text": "Официално заявление до правосъдния министър Цецка Цачева са отправили задържаните в ареста бивша кметица на столичния район \"Младост\" Десислава Иванчева и нейната заместничка Биляна Петрова. Те желаят да участват във свиканото на 4 декември съвещание по повод условията в ареста на улица  \"Майор Г. Векилски\" 2.  Двете държат да бъдат конвоирани и да присъстват на съвещанието като пряко заинтересована и сериозно засегната страна.  Заявлението бе разпространено за медиите от техния писмено упълномощен пълномощник  Петър Кърджилов, тъй като има съмнения, че то няма да стигне до министър Цачева.  Кърджилов желае да получи отговор до понеделник дали Иванчева и Петрова ще бъдат допуснати да присъстват на съвещанието.  ", "date": "2018.12.02", "title": "Десислава Иванчева и заместничката й с безумно нагло желание"}
{"url": "https://www.blitz.bg/layfstayl/shoubiznes/dizaynerkata-na-zvezdite-evgeniya-borisova-specheli-prestizhno-otlichie-snimki_news643214.html", "text": "Евгения Борисова спечели наградата за най-добър дизайнер в най-престижната категория, а именно в категория Висша мода на първите модни награди в България.  Haute couture са дрехи, които се правят с изключително много ръчна работа. Шият се по-дълго време от стандартното и в процеса на работа има поне 2 проби.  Дизайнерката е известна не само с прекрасните рокли, които изработва, но и с високите цени на изделията си. Не случайно на Евгения се доверяват много популярни и състоятелни дами от елита и шоубизнеса не само у нас, но и в чужбина като Ваня Червенкова, Катя Роуз, Енджи Касабие, Тита, която избра нейна рокля за абитурентския си бал, Валерия Шкирандо руска актриса известна от филма \"Пазителите\", Катерина Красильникова и др.  Преди дни тя облече Тамара Георгиева Мис България 2018,която предаде короната си на следващата носителка.Именно на нея е поверена изработката на аутфита на Преслава, която ще се завърне на сцената на 4 декември в зала \"Арена Армеец\" след раждането на дъщеря си Паула.  Самата тя признава, че за нея е важно да работи с изискани дами били те известни или не и независимо от всичко не изневерява на стилът си, който е изискан и неповторим.             ", "date": "2018.12.02", "title": "Дизайнерката на звездите Евгения Борисова спечели престижно отличие (СНИМКИ)"}
{"url": "https://www.blitz.bg/layfstayl/za-damite/s-tazi-babina-retsepta-zabravikh-kakvo-e-prkhot-a-taynata-sstavka-ya-ima-vv-vsyaka-kukhnya_news643068.html", "text": "Представете си, че докато разресвате косата си, забелязвате пърхот, който започва да се сипе като сняг от главата ви. Как ще реагирате? Май ви се иска да започнете да крещите и да молите за помощ, но вече е прекалено късно!  Не си струва да изпадате в паника. Да се отървете от досадния пърхот е сложно, но напълно възможно. При правилна и редовна грижа можете да се справите с този проблем. А едно от най-добрите средства за борба с пърхота ще намерите в кухненския си шкаф!   Няма да е преувеличено, ако кажем, че това фантастично средство ще ви избави от пърхота. Можете да си го купите от всеки магазин, цената му е много по-ниска от тази на шампоаните против пърхот, а ефективността му е огромна! А само след няколко процедури ще изчистите скалпа си и ще се избавите от досадния пърхот.  ", "date": "2018.12.02", "title": "С тази бабина рецепта забравих какво е пърхот! А тайната съставка я има във всяка кухня"}
{"url": "https://www.blitz.bg/layfstayl/shoubiznes/stefan-na-gala-lapa-khilyadi-ot-reklama-za-seksualna-moshch_news643223.html", "text": "Любимият на Гала – Стефан Николов, да печели и от реклами в интернет. Той промотира продукти за отслабване и полова мощ, които ежедневно хвали на последователите си в социалната мрежа, пише \"Уикенд\".  Според запознати Стефан е прибрал няколко хилядарки, за да рекламира уж чудедейните хранителни добавки. Мъжът на Гала твърди, че те повишават нивата на тестостерона, увеличават либидото, възстановяват мускулите и изгарят мазнините.   След края на „ВИП Брадър” Стефан се е посветил най-вече на пчеларския си бизнес и надали  ще се върне в екипа на „На кафе”. През изминалия тв сезон той водеше предаването заедно с Гала, но явно зрителите се наситиха на образа му и продуцентите на сутрешното шоу не възнамеряват да го връщат на екран.   Николов твърди, че е много доволен от участието си в риалити формата, защото по думите му не се поддал на провокации и успял да защити принципите си. Популярността му нараснала двойно, хората по улиците го разпознавали, а различни фирми го търсели с цел реклама.  Банковата му сметка набъбнала и с хонората от „ВИП Брадър” планирал да заведе Гала на екзотична почивка през януари. Стефан се похвалил пред познати, че временната раздяла им подействала благотворно и връзката им сега процъфтявала. ", "date": "2018.12.02", "title": "Стефан на Гала лапа хиляди от реклама за сексуална мощ"}
{"url": "https://www.blitz.bg/svyat/grtsiya-potna-v-mka-otide-si-prvata-krasavitsa-na-stranata_news643224.html", "text": "Дейзи Мавраки, коронована като гръцката „Star Hellas“ от 1952 г., почина в четвъртък в Атина на 83 години. Тя заема и второ място на „Мис Вселена“, същата година, пише \"Български новини\".   Мавраки, родена в Крит, е избрана за най-красивата гръцка жена в първия конкурс за красота, който се провежда в гръцката столица след края на Втората световна война. Очарователната церемония в луксозния хотел „Гранд Британия“ на площад „Синтагма“, е посетена тогава от атинското висше общество, в това число министър-председателя по онова време Александрос Папагос. Почетен домакин на конкурса е известната гръцка актриса, певица и политик Мелина Меркури. Мавраки продължава да представя Гърция в първият конкурс „Мис Вселена“, която се проведе на 28 юни 1952 г. в Общинската аудитория в Лонг Бийч, Калифорния, където заема второ място.", "date": "2018.12.02", "title": "Гърция потъна в мъка! Отиде си първата красавица на страната"}
{"url": "https://www.blitz.bg/layfstayl/shoubiznes/venelin-petkov-udari-dnoto_news643228.html", "text": "Капка суета няма у Венелин Петков! Бившият водещ на bTV новините и настоящ шеф на информационните емисии на частния национален канал ходи с едни и същи дрехи вече близо четири години.  Щом времето навън е хладно, той се носи из София с кафявото си яке „на баклавички” и някой от двата си чифта любими сини панталони. С този ансамбъл той е и на работа, и на пазар и на интимни срещи, твърди \"Уикенд\".  „Нито съм вещоман, нито държа да съм в крак с модата, та да си купувам постоянно нови и нови тоалети. Имам какво да облека, а за подмяна на някоя от дрехите си се замислям, само ако тя се скъса. Не облеклото прави човека, а това, което е в главата му”, обяснявал е журналистът.  Голямата си началническа заплата той предпочитал да харчи за книги, културни мероприятия и обогатяващи познанията му за света пътешествия.  Онзи ден папараци снимаха 46-годишния Венко в станалия традиционен за него комплект от кафявото му яке и поръбен син панталон – тип ученически.  Новинарят вървеше пеш в района на Малкото НДК, където са разположени студията и офисите на телевизията му. Пътьом Петков забеляза кола, шофьорът на която беше негов стар приятел. Тв босът махна енергично за поздрав, а човекът зад волана тутакси спря автомобила и излезе от купето за ръкостискане и кратък разговор.     ", "date": "2018.12.02", "title": "Венелин Петков удари дъното"}
{"url": "https://www.blitz.bg/layfstayl/za-damite/vseki-den-ot-sedmitsata-si-ima-svoy-tsvyat-eto-kak-tryabva-da-se-oblichate-za-da-ne-se-otrvete-ot-ksmet_news643069.html", "text": "Много култури вярват, че всеки ден от седмицата е свързан с определен цвят. В Тайланд например по този начин кралицата избира цвета на роклята си. В Индия и Камбоджа, заедно с будизма и индуизма, хората следват и астрологическите убеждения, свързани с дрехите.  В Индия астролозите, както и  аюрведическите практики, свързват цветовете с различните дни от седмицата. Всички тези култури смятат, че всеки един ден е свързан или с планета, или с някакво божество. Затова и намират смисъл всеки ден да се обличат в определен цвят, за да може късметът да ги следва навсякъде.     ", "date": "2018.12.02", "title": "Всеки ден от седмицата си има свой цвят! Ето как трябва да се обличате, за да не се отървете от късмет"}
{"url": "https://www.blitz.bg/layfstayl/ptuvane/britanets-izbra-bansko-za-nezabravimo-ergensko-parti-i-eto-kakvo-razkazva-na-ostrova-za-prezhivyanoto_news643212.html", "text": "Аз – кумът, Крис – младоженецът, и петима наши приятели бяхме в най-евтиния ски курорт в Европа – Банско. Но не избрахме Пирин планина заради бирата по един паунд или заради българските езикови особености, а защото този курорт не е „като повечето ски курорти“. Това разказва пред „Сън“ британецът Джейкъб Люис за най-незабравимото ергенско парти в живота си.  „Ако посетите „повечето ски курорти“ – от настаняването до забавленията, едва ли ще усетите особена разлика на кой континент сте, камо ли в коя държава. Но Банско не е курорт по калъп, особено ако излезете извън града. Ние отседнахме на 10 минути по пътя в село Добринище“, продължава Люис.  ", "date": "2018.12.02", "title": "Британец избра Банско за незабравимо ергенско парти и ето какво разказва на Острова за преживяното"}
{"url": "https://www.blitz.bg/layfstayl/za-damite/dzhenifr-anistn-s-raztrsvashchi-priznaniya-za-razvoda-si-s-dzhstin-teru-i-ada-prez-koyto-e-preminala_news643071.html", "text": "В средата на февруари тази година Дженифър Анистън и Джъстин Теру обявиха, че се развеждат. Звездите решиха да не коментират причините за решението си и няколко месеца пазиха пълно мълчание по темата. В един момент обаче и Теру, и Анистън нарушиха мълчанието си и в интервютата си започнаха да коментират и тази болезнена тема.   Разводът вече е зад гърба им. И двамата се върнаха към нормалния си начин на живот и активно се снимат в сериали и игрални филми. За да рекламират новите си продукции, от време на време се налага да комуникират с пресата. И понякога си позволяват да бъдат много откровени. Тази седмица например звездата от \"Приятели\" направи разтърсващо признание.    Дженифър Анистън даде доста лично интервю пред Us Weekly. В него тя най-сетне сложи край на мълчанието си и разкри как е успяла да преживее развода с Теру. И ако във всичките си интервюта бившият й твърди, че раздялата им е била \"нежна\", с думите си 49-годишната актриса дава да се разбере, че нещата далеч не са били толкова прости.  ", "date": "2018.12.02", "title": "Дженифър Анистън с разтърсващи признания за развода си с Джъстин Теру и ада, през който е преминала"}
{"url": "https://www.blitz.bg/obshtestvo/slozhna-chernodrobna-transplantatsiya-be-izvrshena-vv-vma_news643204.html", "text": "Специалисти от Военномедицинска академия извършиха поредна чернодробна трансплантация.  Реципиентът е 52-годишна жена, с последен стадий на чернодробно заболяване, а донорът – жена на 28 години. Сложната петчасова интервенция бе извършена в късния следобед на 1 декември, заяви проф. д-р Никола Владов, ръководител на Клиника по чернодробно-панкреатична и трансплантационна хирургия.  Ръководството на болницата изказва своята изключителна благодарност към близките на донора, които въпреки трудния за тях момент, са разрешили експлантацията, благодарение на която ще бъде спасен човешки живот. ", "date": "2018.12.02", "title": "Сложна чернодробна трансплантация бе извършена във ВМА"}
{"url": "https://www.blitz.bg/svyat/strelba-v-berlin-ubikha-mzh-v-zadna-ulichka_news643193.html", "text": "Стрелба в западния берлински квартал Шарлотенбург. Един човек е убит на улицата, съобщиха от местната полицията, цитирани от „Билд“.     Убийството е станало на малка задна улица. Мъжът е убит в събота вечерта.     На мястото вече са пристигнали разследващи полицаи и експерти, които са огледали подробно тялото на жертвата и дори са претърсили дрехите му за улики.     Обстоятелствата около престъпленията все още не са изяснени, обясниха предпазливо от полицията.     Превод и редакция: БЛИЦ   ", "date": "2018.12.02", "title": "Стрелба в Берлин! Убиха мъж в задна уличка"}
{"url": "https://www.blitz.bg/layfstayl/shoubiznes/neshcho-se-sluchva-s-krasivata-kolezhka-na-khekimyan-po-koridorite-na-btv-uporito-shushukat-che-tsntsarova-e_news643151.html", "text": "Броени месеци след като се върна на работа от майчинство Мария Цънцарова май пак е бременна. В последно време коремчето на телевизионерката подозрително се е заоблило и това предизвиква много шушукания в Би Ти Ви. Там вече очакват да обяви официално щастливата вест, че очаква второ дете.  Напоследък колежката на Антон Хекимян се появява в ефир в подозрително широки дрехи, които доскоро бяха табу в гардероба ѝ за студиото, съставен основно от впити рокли и тоалети, които подчертават тънкото ѝ кръстче. В момента обаче тя упорито крие талията си, без да дава подборни обяснения защо го прави. На моменти под чувалите, които навлича, ясно се очертава изпъкналото ѝ коремче, което за колегите ѝ е знак, че отново е бременна.  Мария Цънцарова роди само преди година и половина, а през пролетта прекъсна отпуска си по майчинство, за да се върне в телевизията. Съдейки по хъса, с който работи от първия ден, никой от колегите ѝ не е очаквал, че прави планове за второ бебе. Оказва се обаче, че майчинският инстинкт на ко-водещата в „Тази сутрин” е по-силен от кариеризма и тя е решила да дари сина си с другарче в игрите. Ако слуховете за бременността ѝ се окажат верни, бебето би трябвало да се роди в края на пролетта или началото на лятото, пише “Уикенд”.  За разлика от много свои колежки, с първата си бременност Мария Цънцарова отказа да работи до последния момент преди раждането. Тя се възползва от възможността, която законът ѝ дава, да излезе в болничен дълго преди термина. През цялото време обаче се оплаквала на колегите си колко ѝ липсва работата. Затова всички мислели, че ще издържи най-много 6 месеца вкъщи с бебето и после отново ще се върне в студиото. Тя обаче останала в майчинство, докато детето навърши годинка, после си взела полагаемия по закон отпуск от един месец и едва след това се върнала на работа с ударни разследвания. ", "date": "2018.12.02", "title": "Нещо се случва с красивата колежка на Хекимян! По коридорите на bTV упорито шушукат, че Цънцарова е..."}
{"url": "https://www.blitz.bg/kriminalni/khvanakha-nagliya-kradets-potresl-tsyala-blgariya-s-postpkata-si-v-tsentra-na-sofiya_news643186.html", "text": "Полицаи от столичното 3-о РПУ арестуваха вчера призори крадеца на бебешката количка за близнаци. Случаят буквално взриви Фейсбук, след като таткото на децата Деян Дянков публикува в профила си видеото от посегателството. Задържаният крадец се казва Лазар Стайков и е на 32 г, съобщава „Телеграф“.     По данни на полицията, е наркозависим, води клошарски начин на живот. Ченгетата го спипали в 4 ч. призори на кръстовището между улиците „Пиротска“ и „Христо Ботев“, където по думите му се „разхождал“.     Патрулиращите ченгета обаче имали снимка на криминално проявения мъж, разпознали го и веднага го задържали. По-късно го предали на колегите си от 4-о РПУ, където се води разследването за свитата количка.     Лазар не дал никакви смислени обяснения какво прави в този час в района. При обиск е него не било открито абсолютно нищо. Затова и ченгетата предполагат, че бил на лов за други предмети, които да свие.     Единственото, което обяснил в хода на разследването, било, че зарязал количката на семейство Дянкови край кофи за боклук, тъй като никой не поискал да я купи по заложните къщи пазарите. В момента Стайков е в ареста и се очаква да му бъде повдигнато обвинение. Свидетел на удара вече го е разпознал и е дал показания. Проверка в масива на правоохранителните органи показала, че Лазар е осъждан за грабежи и наркотици.     Само за броени часове семейството получило над 15 предложения от хора да им дадат своите колички за близнаци, а някои дори и да им ги подарят. „Благодарен съм на полицията, че реагира толкова бързо и стигна до извършителя. Това може да предотврати други бъдещи кражби на този човек и да предпази други родители“, сподели още татото на близнаците.    ", "date": "2018.12.02", "title": "Хванаха наглия крадец, потресъл цяла България с постъпката си в центъра на София"}
{"url": "https://www.blitz.bg/obshtestvo/roman-vasilev-zakopa-lozan-panov-kato-govorish-za-zavisimosti-izlizash-i-posochvash-konkretnite-khora_news643202.html", "text": "Ако с такъв ентусиазъм отразявахме успехите на прокуратурата, обществото щеше да има съвсем друг вид. Това заяви пред bTV бившият заместник градски прокурор на София Роман Василев, извършил знаковия арест на бившия министър на отбраната Николай Цонев преди 10 години и казал знаменитата реплика „ти си абсолютен престъпник“.        „Психическото и емоционалното напрежение към този момент доведе до този неконтролируем мой изказ“, обясни Василев. „Но аз още същия ден се извиних за думите си, отвел съм се от досъдебното производство“, добави той.     „Но главата в пясъка заради това няма да си заравям“, категоричен беше бившият прокурор.     „Тогава стресът беше доста голям по това дело, натоварването беше голямо. Тези думи не са за хвалба и аз го приемам, аз съм се извинил“, каза той относно ареста, извършен на 1 април 2010 година. Той посочи, че още на следващия ден се е извинил на Николай Цонев.     По отношение на ареста на бившата кметица на „Младост“ Десислава Иванчева в центъра на София той коментира: „В цял свят, когато се пристъпва към арести, по един или друг повод се нарушават граждански права. За да се стигне до арест са събрани достатъчно доказателства. Нито един арест – нито мек, нито твърд, той е неблагоприятен за лицата, на които се извършва“.     „Това понятие „унизителен“ не е правно понятие“, уточни Василев.     Той посочи, че желание да се върне в прокуратурата. „Мисля, че достатъчно много съм работил и съм дал на прокуратурата“, каза той.  Василев коментира и изказването на Лозан Панов за зависимости в съда и прокуратурата: „Това изказване може да го направи човек с политически амбиции. Когато кажеш, че има зависимости, излизаш и казваш – прокурорът, съдията са зависими от един, втори, трети“.     По думите му, когато говори за зависимости, председателят на Върховния касационен съд трябва да излезе и да посочи – този зависимости са финансови, морални и т.н. Иначе това са просто неща, хвърлени в пространството.       ", "date": "2018.12.02", "title": "Роман Василев закопа Лозан Панов: Като говориш за зависимости - излизаш и посочваш конкретните хора"}
{"url": "https://www.blitz.bg/obshtestvo/regioni/zhandarmeriya-blokira-kresna_news643287.html", "text": "Над 100 служители на полицията и жандармерията охраняват протеста, който тече в този момент в Кресна. Причината е, че има вероятност за блокиране на главен път Е-79.   Протестиращите, които са около 30 души и са се насочили към сградата на Общината в града, имат разрешение, което е дадено от Община Кресна, като към тях се присъединяват и протестиращите от Благоевград.   Изключително засилено е полицейското присъствие в района от Благоевград до Кресна, предаде Фокус.  На всички ключови райони има разположени полицейски служители и жандармеристи.   Протестиращите развяват трибагреници на фона на патриотични песни.   БЛИЦ припомня, че по-рано днес  .    ", "date": "2018.12.02", "title": "Жандармерия блокира Кресна!"}
{"url": "https://www.blitz.bg/obshtestvo/romi-s-nagla-skhema-sreshchu-burgaski-taksidzhii-bakshish-se-prosti-ss-700-leva_news643288.html", "text": "Бургаски таксиджии стават жертви на нова нагла схема. Преди дни възрастен бакшиш от ж.к. \"Меден рудник\" се простил със 700 лева, предаде \"Флагман\".  Действието се е разиграло в кв. 'Акациите''. Таксиметровият шофьор имал сериозни лични проблеми - синът му бил в болница след катастрофа. Възрастният мъж бил при него в лечебното заведение и решил малко по-късно да се прибере вкъщи към ж.к. \"Меден рудник\", без да приеме курсове за този ден.  Докато минавал през ул. \"Индустриална\" обаче, четирима мургавели му махнали, за да спре. Първоначално му казали адрес в посока центъра. Таксиджията обаче им отказал и категорично заявил, че в момента не е на работа и се прибира към ж.к. \"Меден рудник\". Тогава циганите се съгласи бакшишът да ги закара в тази посока - да ги остави в района на бензиностанция на ул. \"Чаталджа\" - малко преди пътен възел \"Юг\". Ромите казали, че там ще ги чака техен приятел, който ще им плати.  Стигнали до мястото, но така и не се появил човек, който да даде парите. Таксиметровият шофьор се усетил и им казал да се махнат. Те слезли от колата, но са отворили багажника, където оставили малък куфар.  \"В продължение на 3-4 минути държаха капака отворен, въпреки че в багажника нямаше абсолютно нищо, освен техния багаж. Шофьорът през отворения прозорец им го каза това, но те продължаваха да стоят там. Тогава таксиджията слезе от колата, за да ги изгони. Но в това време единият от тях открадна чантата му от колата и всички избягаха в различни посоки. След малко дойдоха ченгета, потърпевшият написа обяснения, дано да ги отрият\", разказа очевидец на обира.  В чантата на таксиметровия шофьор е имало над 700 лева и всички лични и служебни документи. ", "date": "2018.12.02", "title": "Роми с нагла схема срещу бургаски таксиджии, бакшиш се прости със 700 лева"}
{"url": "https://www.blitz.bg/obshtestvo/kultura/natsionalen-balet-na-gruziya-sukhishvili-ss-spetsialnoto-uchastie-na-gruzinskiya-orkestr-turne-2018-v-blgariya-snimkivideo_news641329.html", "text": "Световната сензация - Националният балет на Грузия „Сухишвили”, със специалното участие на Грузинския оркестър – на турне в България с класическа програма. Турнето на „Летящите грузинци” стартира 6 декември София, продължава на 7 декември в Пловдив, на 9 декември в Стара Загора и завършва на 10 декември във Варна. Спектакълът в 120 минути е буря на сцената - със съвършенство в танца - с плавните, пързалящи движения при жените и зрелище в танца - кръв, пот и искри от саби и ножове при мъжете, които, единствени в света, танцуват на пръсти, без помощта на палци и туфли.  Балетът ще посети България в състав от 70 танцьори, собствен оркестър и гардероб за милиони - 600 автентични грузински костюма, ръчна изработка, украсени със скъпоценни камъни и саби и ножове, изработени от стари грузински майстори – запазената марка на “Летящите грузинци”.     2016 година, Илико и Нино Сухишвили, застраховаха колектива и гардероба на „Сухишвили” с уникална застрахователна полица от златен пергамент с лимит, равен на 1 милион грузински лари /370 000 долара/.  Главен хореограф на юбилейните, двучасови спектакли е творческият гений -  Илико Сухишвили – младши - филантроп, ексцентрик, родолюбец. Художествен ръководител е Нино Сухишвили /внучка на основателите - Нино Рамишвили и Илико Сухишвили/.   Създаден 1945 г., в състав от 35 човека, под стълбата на стара сграда на филхармония, Национален Балет на Грузия „Сухишвили„ са изнесли десетки хиляди концерти на 5 континента, в 100 държави, а публиката, посетила концертите им, надхвърля внушителните 50 милиона души.   Най-добрият ансамбъл в света /според \"Вашингтон пост\"/, поставя рекорд в „Ла скала\", който остава прецедент в историята на залата - публиката извиква танцьорите на бис 14 пъти. Сред най-големите почитатели на „Сухишвили„ са Йосиф Сталин, Уинстън Чърчил, Елвис Пресли, Ив Монтан, Михаил Баришников, Шарън Стоун, Пеле и др.  120 МИНУТИ, които никога няма да забравите, ви очакват на концертите на Националния балет на Грузия “Сухишвили”. Жива музика, хладнокръвни битки, удивителна грация, потопете се във фолклора на Грузия. Билети: в мрежата на eventim.bg, каси на НДК София, ДКС Варна, бензиностанции OMV, книжарници Orange и Office 1, търговски обекти на “Технополис”.      ", "date": "2018.12.02", "title": "Национален Балет на Грузия \"Сухишвили\" със специалното участие на Грузинския оркестър турне 2018 в България (СНИМКИ/ВИДЕО)"}
{"url": "https://www.blitz.bg/obshtestvo/avdzhii-ot-gaytaninovo-ubikha-216-kilogramov-zvyar-snimki-18_news643293.html", "text": "Димитър Богданов от ловна група Гайтаниново би всички рекорди днес! Царя на Пирин, царя на Али Ботуш е повален!   216-килограмов глиган беше ударен днес от групата, която би всички рекорди. С качване на снимката в социалните мрежи, момчетата от ловната група на хаджидимовското село Гайтаниново предизвикаха нечуван фурор, пише toppresa.bg.  Преди време Мариян Шеринов се разписа удряйки 185-килограмов звяр, преди това Иван Духов повали 176-килограмов глиган.  Гайтаниново държи всички рекорди. Днешният им удар обаче, определено ще е запомнящ се, вижда не по внушителните снимки.    ", "date": "2018.12.02", "title": "Авджии от Гайтаниново убиха 216-килограмов звяр (СНИМКИ 18+)"}
{"url": "https://www.blitz.bg/kriminalni/nakazanie/tarikat-reshi-da-izkara-nyakoy-lev-i-se-napravi-na-bakshish-no-szhali-zhestoko_news643255.html", "text": "Димитровградският районен съд глоби с 3000 лв. нелегален таксиметров шофьор. Подсъдимият е с инициали А. Д. Д., разведен, пенсионер, със средно образование.   Той е признат за виновен, че на 9 март тази година в Димитровград е извършвал таксиметров превоз на пътници с лек автомобил Ауди срещу уговорено заплащане, без да има съответната правоспособност.  Решението подлежи на обжалване и протест пред Хасковския окръжен съд. Това е пореден глобен от съда нелегален таксиметров шофьор. ", "date": "2018.12.02", "title": "Тарикат реши да изкара някой лев и се направи на бакшиш, но съжали жестоко"}
{"url": "https://www.blitz.bg/layfstayl/ptuvane/infarktna-situatsiya-na-kalotina-desetki-avtobusi-s-blgari-sa-blokirani-v-studa-snimki_news643301.html", "text": "Няколко часа опашка от български автобуси чака на ГКПП \"Калотина\" да преминат границата, за да се приберат екскурзиантите по домовете си. Това съобщава struma.bg, позовавайки се на потърпевши.  На границата има поне 10 автобуса с нашенци, които премръзнали чакат митничарите да си свършат работата.  На ГКПП “Калотина” е ад, това е масова практика, не му се вижда края, оплакаха се пътниците, заклещени в капана.      По пътя към Гърция днес също имаше проблеми. След като направиха  .  БЛИЦ припомня, че по-рано днес  .  ", "date": "2018.12.02", "title": "Инфарктна ситуация на \"Калотина\"! Десетки автобуси с българи са блокирани в студа (СНИМКИ)"}
{"url": "https://www.blitz.bg/obshtestvo/skilichiynichka-na-ivancheva-razkazva-zhalno-milno-po-btv-za-mkite-na-ekskmetitsata-v-zandana_news643300.html", "text": "Цели 109 жалби срещу условията в ареста в София са подадени само от една килия. Нейните обитатели са отстранената кметица на „Младост” – Десислава Иванчева и заместничката й Биляна Петрова.   Цветомира Алексиева, която вече е на свобода, попада в следствения арест в края на миналата година. По обвинение, че е част от организирана престъпна група за трафик на мигранти – заедно със съпруга и сина си. След зрелищната акция през април, става съкилийничка на Десислава Иванчева и Биляна Петрова. „Старшината през деня се пошегува: „Изчистила ли си килията, че идват кметиците”, разказва тя пред bTV,където обаче пожела лицето й да бъде скрито. Твърди, че условията, в които са живели, са нечовешки: „Как спим, пада мазилката върху ни. Началникът ни предложи да ни даде метли да чистим. Да си смъкваме тавана. Само на думи има прозорец. Няма топла вода, само студена вода. Миришеше от тоалетната”. По думите й тоалетната се ползвала пред очите на другите – нещо унизително. След проверка на екипа на омбудсамана, бил направен, по думите на Цветомира, „козметичен” ремонт – махнали падащата мазилка. „Останалите, които също са в ареста, те са при същите условия, само че не пускат жалби. С цел да не си утежняват положението…”, посочва жената. Цветомира разказва, че Иванчева и Петрова изпаднали в депресия пред очите й: „С настаняването там, започваш да изтърпяваш наказание… На Десислава крайно й беше обиден начинът, по който ни правеха обиските. Те като влязат в килията, всичко се обръщаше наопаки. След всеки обиск плачеше. Биляна – също. Тя даже беше по-депресирана, по-психически нестабилна”.", "date": "2018.12.02", "title": "Съкиличийничка на Иванчева разказва жално-милно по bTV за мъките на екскметицата в зандана"}
{"url": "https://www.blitz.bg/obshtestvo/regioni/bolna-burgazliyka-izleze-po-tmna-doba-ot-doma-si-i-potna-vdn-zemya_news643302.html", "text": "37-годишната Силвия от Бургас е изчезнала. Младата жена живее в к/с „Меден рудник“, пише Gramofona.com. Тази сутрин,  около 5,30 майка й е установила, че Силвия не е в дома си.  Бургазлийката е висока около 1,67 см. Тя е слаба и болна, тръгнала е без лекарствата си. Оставила е телефона, ключовете и документите си.  Семейството й през целия ден е обикаляло жилищния комплекс, но от Силвия няма и следа. Вече е подаден и сигнал до Четвърто районно управление.  Близките на Силвия умоляват всички, които са я видели да се обадят в полицията или на телефон 112.  Те се притесняват, че момичето няма да се справи в студеното време и най-вероятно се нуждае и от медицинска помощ. ", "date": "2018.12.02", "title": "Болна бургазлийка излезе по тъмна доба от дома си и потъна вдън земя"}
{"url": "https://www.blitz.bg/layfstayl/shoubiznes/izpluvakha-skandalni-podrobnosti-za-dogovora-na-emanuela-v-big-bradr-vsichko-se-okaza-naglaseno_news643190.html", "text": "Излизането на фолкдивата Емануела от \"Биг Брадър\"се оказа по договор, пише \"Телеграф\".Въпреки добре инсценираното напускане на певицата и любимия й Мартин с оправданието да спасят връзката си, истината се оказа далеч по-различна и свързана с финансовите споразумения между Брадъра и Емануела.  Още с влизането си певицата е подписала договор до 26 ноември, като ако от продукцията я искат за още дни, трябвало да й плащат по 4-5 бона на 24 часа.  Продуцентите били категорични, че не е нужно да влагат повече пари в образа на Емануела и я освободиха от играта.  ", "date": "2018.12.02", "title": "Изплуваха скандални подробности за договора на Емануела в \"Биг Брадър\", всичко се оказа нагласено!"}
{"url": "https://www.blitz.bg/zdrave/opasna-zakuska-lekarite-izbroikha-8-khrani-koito-e-zabraneno-da-se-yadat-na-prazen-stomakh_news642995.html", "text": "Когато сме гладни, ни изглежда, че няма значение с какви продукти разполагаме, а най-важното е да се изядат възможно най-бързо.    Експертите обаче съветват да сме предпазливи с подобни действия. В края на краищата, не всички храни могат да се ядат на празен стомах. Причината е, че някои могат да ви навредят. Кои продукти са вашите \"врагове\" в този случай? Много от вас ще бъдат разочаровани, защото сред \"враговете\" на закуска е дори и кафето. Да, да! Любимата гореща напитка на мнозина е по-добре да се остави настрана. За да не допуснем фатални грешки, съветваме ви да се запознаете с други продукти, които трябва да ядете в средата на деня.", "date": "2018.12.02", "title": "Опасна закуска: лекарите изброиха ​​8 храни, които е забранено да се ядат на празен стомах"}
{"url": "https://www.blitz.bg/zdrave/7-bolesti-koito-mandarinite-lekuvat-po-dobre-ot-khapcheta_news643172.html", "text": "За много от нас миризмата на мандарини е силно свързана с очакването на новогодишното чудо. Както се оказа, съдържащи се в кората на мандарината летливи вещества и етерични масла не само да даде носят добро настроение, но също така помага в борбата с различни болести.  Така че следващия път, когато купувате мандарини, не изхвърляйте кората им. Предлагаме ви да се запознаете със седем общи здравословни проблеми, с които тези ароматни корички се справят по-добре от някои лекарства. Мандаринова кора Само 6 грама сухи мандаринови корички отговарят на дневната човешка нужда от витамин С. Поради съдържанието на бета-каротин, мандаринната кора е полезна за профилактика на сърдечно-съдови заболявания. Флавоноидният хесперидин, съдържащ се в нея, предпазва тялото от вируси, възпаление, има антиалергични свойства.", "date": "2018.12.02", "title": "7 болести, които мандарините лекуват по-добре от хапчета"}
{"url": "https://www.blitz.bg/zdrave/chrez-tezi-priznatsi-e-vzmozhno-da-se-razpoznae-trombozata-v-rannite-stadii_news643040.html", "text": "Медицината е идентифицирала 8 явни признаци за наличие на кръвни съсиреци в съдовете. Особено важно е хората над 45 години да познават тези тревожни симптоми.   В ранните етапи, усложненията могат да бъдат предотвратени, така че не пренебрегвайте тези сигнали от тялото. Обърнете внимание на тях и спасете живота си. Оток на краката Ако вечер един от краката ви е подут, това може да е сигнал за наличие на кръвен съсирек в съдовете. Отначало има обикновено оток, най-често на един крак. Ако не обръщате внимание, тогава с течение на времето може да се появи модел на вените и тогава може да има по-сериозни проблеми. Не игнорирайте симптома консултирайте се с специалист.", "date": "2018.12.02", "title": "Чрез тези признаци е възможно да се разпознае тромбозата в ранните стадии"}
{"url": "https://www.blitz.bg/obshtestvo/dezhurniyat-sinoptik-boryana-markova-obyavi-shche-mrznem-li-dnes-ili-ni-chaka-iznenada_news643181.html", "text": "Днес в сутрешните часове на места в равнините ще има ниска слоеста облачност или мъгла, които в западната част от Дунавската равнина ще се задържат почти през целия ден. Над останалата част от страната ще бъде предимно слънчево. Максималните температури в Северна България ще са между минус 3° и 2°, в Южна между 3° и 8°, за София - около 3°. Това сочи прогнозата на дежурния синоптик Боряна Маркова в сайта на НИМХ.   Атмосферното налягане ще остане по-високо от средното за месеца. В планините ще е предимно слънчево. Ще духа слаб до умерен вятър от запад-югозапад. Максимална температура на 1200 метра - около 5°, на 2000 метра – около минус 2°. По Черноморието ще е предимно слънчево и почти тихо. Максимални температури - между 0° и 4°. Температурата на морската вода е 9-11°. Вълнението на морето ще бъде 1-2 бала. На 02.12.2018 слънцето ще изгрее в 07:38 часа и ще залезе в 16:54 часа. Продължителност на деня 09:16 часа. На 02.12.2018 луната ще изгрее в 02:03 часа и ще залезе в 14:33 часа. Осветеност на диска в 0h UT 29 %. Фаза на луната: след последна четвърт преди новолуние.", "date": "2018.12.02", "title": "Дежурният синоптик Боряна Маркова обяви ще мръзнем ли днес, или ни чака изненада"}
{"url": "https://www.blitz.bg/zdrave/priyatelite-na-khektor-go-spukvakha-ot-bzitsi-zaradi-birenoto-mu-koremche-no-lekarite-izvadikha-ot-nego-neshcho-uzhasyavashcho_news643108.html", "text": "Преди около 2 години Хектор Ернандес от американския щат Калифорния започнал да пълнее.  Първоначално 47-годишният мъж решил, че качва килограми заради възрастта си, но когато стрелката на кантара се заковала на 136 кг., Хектор решил, че трябва да направи нещо по въпроса.  Подложил се на куп диети и започнал активно да спортува. Въпреки всички усилия, тлъстинките в областта на корема не искали да си отиват. А приятелите му не спирали да го бъзикат, че трябва да спре бирата, защото „биреното” му коремче е станало прекалено голямо.  „Хората непрекъснато ми казваха: трябва да спреш да пиеш бира”, споделя американецът.  Хектор обаче нямало какво да спира, защото изобщо не пиел алкохол.  Притеснен, че нещо с него не е наред, той потърсил лекарска помощ. А в болницата чул нещо ужасяващо, за което изобщо не бил подготвен.      ", "date": "2018.12.02", "title": "Приятелите на Хектор го спукваха от бъзици заради биреното му коремче, но лекарите извадиха от него нещо ужасяващо"}
{"url": "https://www.blitz.bg/layfstayl/za-damite/zad-stenite-na-tozi-tovaren-konteyner-se-krie-zhilishche-za-koeto-mozhete-samo-da-mechtaete_news642872.html", "text": "Когато хората започват да мислят за покупка на дом, едва ли им идва наум, че вместо къща, могат да си вземат стар товарен контейнер. За някои обаче именно контейнерите са идеалното евтино и мобилно жилище.    Днес ще ви дадем поредния пример за това. Външно този червен морски контейнер може и да не изглежда много добре, но вътре определено се отличава от много свои събратя. Нещата, които подсказват за това, са бялата врата, малкото прозорче в единия му край, двете саксии и малката масичка под прозорчето.   През нощта контейнерът изглежда още по-невзрачно. Отворите ли бялата вратичка обаче, направо ще ви спре дъха.", "date": "2018.12.02", "title": "Зад стените на този товарен контейнер се крие жилище, за което можете само да мечтаете!"}
{"url": "https://www.blitz.bg/svyat/42-godishno-zayche-na-pleyboy-lyaga-pod-nozha-za-53-i-pt-za-da-zaradva-fenovete-si-ss-sochno-dupe-snimki-18_news643099.html", "text": "Русокоса секс бомба се готви да легне под ножа за пореден път, за да се сдобие с апетитно дупе. 42-годишната Сабрина Саброк иска задните й части да станат големи колкото гърдите й, дори и повече.  Това ще е 53-ата разкрасителна процедура, на която се подлага моделката на Playboy. С нея Сабрина планира да стане горд притежател на най-голямото дупе в света, пише „Мирър”.  42-годишната хубавица е категорична, че операцията няма да навреди на здравето й. Според аржентинката има по-голяма вероятност да излезе от дома си и да я блъсне кола, отколкото да й се случи нещо лошо в разкрасителната клиника.  \"Искам да имам най-голямото направено дупе в света и нищо няма да ме спре”, заявява тя.     В момента в задните й части има импланти, които тежат по 300 грама. Сабрина обаче смята да ги замени с двойно по-големи – около 650 грама. Така тя иска да зарадва всичките си почитатели, които предния път са събрали 7.8 хил. паунда за увеличаване на бюста й.  Въпреки външния си вид и спорна кариера, Сабрина се грижи много добре за двете си дъщери. Някои потребители в мрежата обаче я смятат за луда и отбелязват в коментар под снимките й, че е по-добре да си присади малко мозък, защото определено нещо не й е наред.    Превод: БЛИЦ  ", "date": "2018.12.02", "title": "42-годишно зайче на \"Плейбой\" ляга под ножа за 53-и път, за да зарадва феновете си със сочно дупе (СНИМКИ 18+)"}
{"url": "https://www.blitz.bg/layfstayl/za-damite/megan-markl-gotvi-nov-udar-na-elizabet-ii-bez-da-se-zamislya-na-kakva-opasnost-podlaga-bebeto_news643134.html", "text": "Меган Маркъл се готви за пореден път да наруши кралските традиции. Бременната съпруга на принц Хари иска да се различава от всички жени в семейството и въпреки препоръките на лекарите, е готова да извърши нещо много безразсъдно и опасно, съобщава Vanity Fair, позовавайки се на осведомен източник.     Той твърди, че в момента бъдещите родители избират мястото, където първородната им рожба да се появи на бял свят. И по-точно -  сериозно обмислят дали това да стане в болницата „Сейнт Мери” в Падингтън, Лондон.  Именно тук проплакаха наследниците на принц Уилям и съпругата му Кейт Мидълтън. А часове след ражданията херцогинята на Кеймбридж излизаше на улицата, за да могат британците да поздравят кралското бебе.       ", "date": "2018.12.02", "title": "Меган Маркъл готви нов удар на Елизабет II, без да се замисля на каква опасност подлага бебето"}
{"url": "https://www.blitz.bg/layfstayl/izvestniterozhdenitsi-na-2-dekemvri_news643180.html", "text": "  Днес повод за празнуване и почерпка имат:    У нас: Проф. Александър Червеняков , началник на Първа хирургична клиника в “Пирогов” Андрей Лекарски , художник и скулптор, живеещ от петдесет години в Париж, един от най-успешните български художници на Запад Боян Папазов , кинодраматург и сценарист Георги Икономов , кмет на Банско Диана Найденова , журналистка Евгений Михайлов , режисьор Калин Донков , писател Д-р Любомир Сапунджиев , началник-отделение по ревматология в УМБАЛ “Пълмед” Милена Живкова-Гераскова , актриса .Превъплъщава се в една от най-силните жени в спешното отделение на “Откраднат живот“ - д-р Романова, завеждащ лекар на Хирургията Огнян Минчев , политолог Ралица Агайн-Гури , бивш зам.-председател на КФН    По света: Алфред Инок , актьор, известен от поредицата „Хари Потър“ Бритни Спиърс , американска поп певица. Тя е една от най-продаваните певици за всички времена с над 100 млн. продадени копия на албуми и 98 млн. продадени сингли Даниела Руа , американска актриса с португалски корени, известна от сериала „Военни престъпления: Лос Анджелис“ Джейна Креймър , американска актриса и кънтри певица Луси Лиу , американска актриса от китайски произход. Позната от сериала “Али Макбийл“, с ролята на адвокатката Линг Ву, създадена специално за нея, както и от филмите „Ангелите на Чарли“, „Шанхайско слънце“, „Убий Бил“ Моника Селеш , американска тенисистка, етническа унгарка, родена в Нови Сад, бивша Югославия. Официално се оттегля през февруари 2008 г. Нели Фуртадо , канадска певица, португалка по народност Рик Савидж , британски музикант от групата „Деф Лепард“ Рина Соуфър , американска актриса Франческо Толдо , бивш италиански футболист. В професионалната кариера, която обхваща две пълни десетилетия, той основно играе за Фиорентина и Интер    ", "date": "2018.12.02", "title": "Известнитерожденици на 2 декември"}
{"url": "https://www.blitz.bg/zdrave/nay-polezniyat-zelenchuk-za-srtse-i-krvonosni-sdove-za-tezi-nad-40-godini_news643058.html", "text": "Гъстата кръв е разговорен термин, човек не може да види каква е кръвта му и да прецени дали е в нормата. Само с резултати от лабораторните изследвания може да се разбере, че процесът на кръвосъсирването се е увеличил в кръвта.   За съжаление, нашият живот е доста къс, средно около - 70-80 години. Но за да достигнем тази възраст и да се надяваме и на още дълголетие, трябва да пазим тялото си и да живеем без сериозни заболявания. В този ред на мисли има един зеленчук, който е добре да включите в диетата си, ако вече сте навършили 40 години, тъй като е изключително полезен за сърцето и кръвоносни съдове.", "date": "2018.12.02", "title": "Най-полезният зеленчук за сърце и кръвоносни съдове за тези над 40 години"}
{"url": "https://www.blitz.bg/politika/merkel-i-makron-pred-putin-rusiya-da-osvobodi-ukrainskite-moryatsi_news643189.html", "text": "Германският канцлер Ангела Меркел и френският президент Еманюел Макрон са настояли днес пред руския президент Владимир Путин страната му да освободи украинските моряци, които задържа заедно с три кораба в Керченския проток край Крим в края на миналата седмица, предаде Ройтерс, като се позова на прессекретаря на Кремъл Дмитрий Песков.     Макрон и Меркел са имали отделни срещи с Путин в кулоарите на срещата на върха на Г-20 в Буенос Айрес.     Руският президент им казал, че въпросът с моряците е от компетенциите на съда. Вчера стана ясно, че украинците са били прехвърлени в Москва. Двадесет и четиримата украински граждани - военни моряци и представители на Службата за сигурност на Украйна - са арестувани до 25 януари. Те са заподозрени в незаконно преминаване на руската граница и ги заплашва наказание до 6 години лишаване от свобода.     Меркел е призовала Путин за успокояване на напрежението между Русия и Украйна, каза нейният говорител Щефен Зайберт, цитиран от Франс прес.     Друг акцент в разговора им е била ситуацията в Сирия.    ", "date": "2018.12.02", "title": "Меркел и Макрон пред Путин: Русия да освободи украинските моряци"}
{"url": "https://www.blitz.bg/obshtestvo/regioni/otkrikha-trup-na-mzh-vv-furna-v-plovdiv-snimki_news643200.html", "text": "Tруп на мъж бе открит тази сутрин в изоставените постройки на Гарнизонна фурна в Пловдив, съобщава  . Екипи на Спешна помощ и полицията се отзовали на сигнал за мъж в безпомощно състояние. Дошлите медици на място само са констатирали смъртта на човека.  В момента се правят огледи на място, като една от вероятните причини за смъртта е измръзване и прекомерно количество алкохол.  От години Гарнизонна фурна е свърталище на клошари. В постройките не веднъж и два пъти са пренощували различни несретници. Сградите са изключително опасни, но въпреки това в тях често има бездомници.  ", "date": "2018.12.02", "title": "Откриха труп на мъж във фурна в Пловдив (СНИМКИ)"}
{"url": "https://www.blitz.bg/politika/liderite-na-g-20-se-podpisakha-pod-obshcha-deklaratsiya-i-si-khvanakha-ptya_news643206.html", "text": "Срещата на върха на Г-20 приключи в събота с приемането на съвместно изявление. Възможността за съгласуване на окончателния документ беше под въпрос до последния момент, предават световните агенции.     Срещата на върха обаче ще бъде запомнена, вероятно не толкова с общи договорености, колкото с множество двустранни срещи, които се проведоха в Буенос Айрес.     Страните от Г-20 се договориха, че системата за международна търговия и Световната търговска организация трябва да бъдат подобрени. Според участниците в срещата настоящата система \"не решава задачите, които са й възложени\". Лидерите ще обсъдят необходимите реформи на следващото заседание, което ще се проведе в Япония през 2019 година.     Съвместното изявление запази разделението на позициите на Съединените щати и останалите страни от Г-20 по отношение на климата. Съединените щати потвърдиха намерението си да се оттеглят от Парижкото споразумение. В същото време всички страни от Г-20 са заявили своя ангажимент към развитието на чиста енергия.     Г-20 също одобри план за действие срещу корупцията за следващите три години. Освен това лидерите на страните от Г-20 призоваха за използване на интернет за терористични цели и отбелязаха значението на съвместните действия за премахване на причините, които принуждават хората да бягат от своите страни.    ", "date": "2018.12.02", "title": "Лидерите на Г-20 се подписаха под обща декларация и си хванаха пътя"}
{"url": "https://www.blitz.bg/politika/solomon-pasi-pak-zakhapa-rusiya-i-obyasni-kak-tryabva-da-se-govori-s-neya_news643215.html", "text": "\"В момента България е една от най-големите жертви на фалшивите новини и на пропагандната агресия, която идва от Русия\". Това заяви пред БНТ бившият министър на външните работи Соломон Паси.   Той изтъкна, че моралната и пропагандната агресия на Русия никога не е спирала. Паси заяви, че трябва да се направят и изградят нови черноморски бази на НАТО в Черноморския басейн, включително около Варна и Бургас. Той коментира и възникналото напрежение между Украйна и Русия като подчерта, че има едно важно правило в дипломацията, което трябва да бъде прилагано специално към Русия. \"За Русия трябва да се говори с огромно уважение и отлично въоръжение\",наблегна Паси.  Украйна ги нямат и двете,  констатира Паси и добави, че за да изпратиш военни кораби, които няма да използваш се нарича блъф. По думите му  украинската страна трябва да има ясен план за действия и да не се фокусират само върху отношенията с Русия. Той е на мнение, че  с руснаците трябва да се разговаря от положението на равнопоставеността. Паси подчерта, че  въоръжението на Русия в Черноморския басейн е три пъти по-голямо от въоръжението на Румъния, България и Турция взети заедно. \"Това е огромната причина за нарастване апетита на руската страна в Черноморския район\", допълни той. Солом Паси е на мнение, че  единственото лекарство срещу този апетит е повече стационирано въоръжение на НАТО и ЕС в Черноморския басейн. ", "date": "2018.12.02", "title": "Соломон Паси пак захапа Русия и обясни как трябва да се говори с нея"}
{"url": "https://www.blitz.bg/obshtestvo/skrbna-vest-pochina-legenda-v-rodnoto-kino_news643185.html", "text": "Почина кинорежисьорът Стойчо Шишков, съобщиха от гилдията. Той бе един от малцината които през последните години работиха в киното за разобличаване престъпленията на тоталитарния комунистически режим, пише faktor.bg  Шишков е роден е през 1940 г. във Варна. Баща му е офицер, но семейството му се мести в София. Голямата спънка, която следваше твореца до падането на комунизма през 1989 г., е известна като “бележка за благонадеждност”. Тя го спря да учи кинодраматургия в Москва. Документът бе и сред от причините Шишков да бъде най-дългогодишният втори режисьор в киното ни - не му позволяват сам да режисира. Когато завършва образованието си в „Климент Охридски”, Стойчо Шишков започва работа в списание “Паралели”.   Шишков през 1982 г. прави режисьорски дебют с авторската си новела “Малкият, дългият и момичето”. Заснел е повече от 50 филма - документални, научнопопулярни, телевизионни, репортажни, рекламни. Всичките са напълно авторски. Един от най-известните е “9-те крачки” - документален за спортния път и успехите на Стефка Костадинова.  Една от последните му творби бе “Народен дом на терора” (2015 г). Той разказва за една софийска сграда - бившата Дирекция на милицията и полицията, жълтата сграда на столичния Лъвов мост. Филмът проследява 100-годишната история на сградата, низ от имена, факти, документи, разкази и свидетелства, и хвърля светлина върху много забравени събития преди и след 9 септември. ", "date": "2018.12.02", "title": "Скръбна вест: Почина легенда в родното кино"}
{"url": "https://www.blitz.bg/politika/emil-radev-idnata-godina-e-klyuchova-za-priemaneto-ni-v-shengen_news643238.html", "text": "Евродепутатът от ЕНП-ГЕРБ Емил Радев прогнозира БНР, че следващата година ще бъде ключова по отношение на приемането на България в Шенгенското пространство.     „Смятам, че в следващата година България ще направи пробив и ще бъде част от шенгенското пространство, макар и само по въздух например“, каза той.     Радев коментира и думите на председателя на ПЕС Сергей Станишев, че би било недопустим компромис от страна на България приемането ѝ само по въздух в Шенген:     „Продължаваме битката. Аз смятам, че трябва да направим всичко възможно и за пълноправно членство, но даже да минава и през частично приемане първоначално, мисля, че ще успеем да докараме докрай битката за приемането ни за пълноправен член“, каза евродепутатът Емил Радев.       ", "date": "2018.12.02", "title": "Емил Радев: Идната година е ключова за приемането ни в Шенген"}
{"url": "https://www.blitz.bg/politika/chaka-ni-predizborno-vdigane-na-gradusa-na-naprezhenieto-v-parlamenta-prognozira-karayancheva_news643242.html", "text": "Все по-ожесточена конфронтация и настървени сблъсъци между партиите в парламента, очаква председателят на Народното събрание Цвета Караянчева. По думите ѝ с наближаването на евроизборите дори най-малките партии ще станат по-агресивни и активни.   Караянчева каза днес в Стара Загора, че в дневният ред на Народното събрание тази седмица ще влезе и предложението на колегата ѝ от ГЕРБ Данаил Кирилов за санкции от 750 лева при отсъствие на депутат, предаде БНР. „Не бива обаче да бъдем популисти, не бива  да правим неща, които ще се харесат на определена група от хора за кратко време и след това отново ще попаднем в някаква спирала на взаимни обяснения, обвинения и всичко останало“, каза тя. „Очаквам още по-голяма конфронтация, предизборно градуса на напрежението се вдига, дори и най-малките партии ще бъдат изключително активни, изключително агресивни предполагам, дано да бъдат за политики, а не популистки“, добави Караянчева, която бе в Стара Загора за участие в младежки форум на ГЕРБ. По повод продължаващите протести тя заяви, че уважава правото на мнение на всеки, но не одобрява яхването им от партии.", "date": "2018.12.02", "title": "Чака ни предизборно вдигане на градуса на напрежението в парламента, прогнозира Караянчева"}
{"url": "https://www.blitz.bg/obshtestvo/regioni/granichna-politsiya-s-posledni-danni-za-trafika-po-granitsite_news643187.html", "text": "Интензивен е трафикът за товарни автомобили на границите с Гърция и Турция. Това съобщиха от ГД „Гранична полиция“.   На българо-гръцката граница трафикът е интензивен на ГКПП „Кулата“ за товарни автомобили на вход. На българо-турската граница трафикът е интензивен на ГКПП „Капитан Андреево“ и ГКПП „Лесово“ за товарни автомобили на изход.  Нормален е трафикът на всички контролно-пропускателни пунктове на границите със Сърбия, Македония и Румъния. ", "date": "2018.12.02", "title": "„Гранична полиция“ с последни данни за трафика по границите"}
{"url": "https://www.blitz.bg/ikonomika/poskpvat-osnovni-khranitelni-produkti_news643182.html", "text": "Индексът на тържищните цени /ИТЦ/, който отразява цените на хранителните стоки на едро, се повиши тази седмица с 1,15 на сто, до 1,393 пункта, съобщава Държавната комисия по стоковите борси и тържищата /ДКСБТ/. През последните два месеца ИТЦ е без особени промени. Базовото ниво на индекса - 1,000, е от 2005 година.  Оранжерийните домати се продават тази седмица по 2,04 лева за килограм, оранжерийните краставици поскъпват с 11,7 на сто и се търгуват по 2,49 лева. Картофите се продават по 0,68 лева за килограм на едро. Цената на зелените чушки се понижава с 1,5 на сто, до 1,55 лева за килограм. Червените чушки поскъпват с 3 процента и се продават по 2,04 лева за килограм. Морковите поевтиняват с 2,9 процента и се търгуват по 0,67 лева за килограм. Зелето поскъпва с 6,5 процента, до 0,66 лева за килограм.  Ябълките поевтиняват с 5,9 процента и се търгуват по 0,96 лв./кг. Гроздето поскъпва с 4,8 на сто, до 1,96 лева за килограм. Цената на портокалите пада с 6,6 на сто, до 1,27 лева за килограм. Лимоните се търгуват по 1,78 лева за килограм.  Кравето сирене поскъпва с 1,9 на сто и се търгува по 5,97 лв./кг; кашкавалът, тип \"Витоша\", се купува по 10,04 лв./кг, а олиото се купува по 1,92 лева за литър. Каймата се търгува по 4,27 лева за килограм. Пакетче краве масло от 125 грама струва 2,28 лева. Пилешкото замразено месо се продава по 3,91 лева за килограм на едро в края на седмицата. Захарта се търгува по 1,14 лв./кг, а брашното, тип \"500\", се продава по 0,82 лева. Яйцата се продават по 0,20 лева за брой. ", "date": "2018.12.02", "title": "Поскъпват основни хранителни продукти"}
{"url": "https://www.blitz.bg/svyat/seir-khranyat-ss-svinsko-meso-uchastnitsi-na-islyamskata-konferentsiya-v-berlin_news643269.html", "text": "Организаторите на 12-тата германска ислямска конференция в Берлин предложиха на участниците свински колбас за закуска, а вторите от своя страна сметнаха това за неуважение към мюсюлманите, съобщава Die Welt.  \"Какво ще каже Министерството на вътрешните работи за това? Би било уместно да се уважават мюсюлманите, които не ядат свинско месо\", заяви журналистът Тунджай Йоздамар, присъствал на събитието.  Общо на участниците бяха предложени 13 вида леки закуски, а за салама не бе казано, че е от свинско месо. Някои мюсюлмани, които присъстваха на конференцията, за малко дори да го пробват.  Германското министерство на вътрешните работи от своя страна се извини на участниците в конференцията. Превод: БЛИЦ  ", "date": "2018.12.02", "title": "Сеир! Хранят със свинско месо участници на Ислямската конференция в Берлин"}
{"url": "https://www.blitz.bg/ikonomika/sheft-na-kzp-razkri-na-kakvi-vditsi-se-khvashchat-nay-chesto-naivnite-klienti-ot-lekarstvata-do-neizgodnite-dogovori_news643211.html", "text": "Най-рискови за уязвимите групи потребители са секторите на телекомуникационните и финансовите услуги, както и на продуктите за подобряване на здравословното състояние. Това каза по Дарик председателят на Комисията за защита на потребителите (КЗП) Димитър Маргаритов.     „Когато към потребителите са насочени послания, свързани с продукти-панацея, с които уж за първи път може да се реши проблем, пред който десетилетия наред науката и медицината остават безсилни, това в много голяма степен крие риск за търговска измама”, подчерта Маргаритов.     За подсилване на въздействието при представянето на подобен тип медикаменти и ефектите от употребата им някои търговци използват т.нар. „свидетелство за авторитет”. „Това са случаите, в които се залага на авторитета на публично известни личности за промотирането на дадени продукти, понякога дори без тяхното знание и съгласие. Или тогава, когато уж тези предлагани продукти са минали през различен тип лаборатории, медицински институти, изпитвания, получили са висока оценка на дадени медицински лица и т.н., това са винаги по-рискови оферти. Хората би трябвало да си дават сметка, че когато – колкото и да не ни се ще да е така, конвенционалната медицина и наука не е успяла все още да намери универсален лек или пък за някои заболявания и конкретен такъв, много трудно може да се очаква това да го е направил някой, който продава в магазина или в зала на промоция и т.н.”, обърна внимание председателят на КЗП.        Според Маргаритов телекомуникационният сектор също крие повече рискове за уязвимите групи потребители. Той даде конкретни примери как некоректни действия на телекоми са поставили на изпитание по-възрастни хора и деца. „Преди известно време имаше случай, в който потребителите не бяха уведомени за това, че се променят условията, при които могат да зареждат своите предплатени карти за мобилни телефони. В резултат на това именно такъв тип уязвими групи – по-възрастни хора, ученици и т.н., се оказа, че в един момент не е възможно да избират номера, защото не са разбрали, че е трябвало на по-кратък период от време да заредят отново своята карта, а не са били изчерпали сумите по тази карта”, разказа председателят на КЗП. Той бе категоричен, че това представлява нелоялна търговска практика, целяща да засегне именно хората, които по-трудно биха могли да се ориентират в новите условия.     В по-минали периоди пък са били сключвани с хора от „третата възраст” директно по телефона договори за телекомуникационни услуги, но впоследствие е възникнала законова забрана за това. „Те дори не разбираха, че с изразяването на своето положително отношение към представен им по телефон даден продукт, без даже да допуснат, са си го купили и на практика са се оказали обвързани от търговска сделка”, коментира Маргаритов.     Председателят на КЗП даде и съвети как да бъдат избегнати подобен род проблеми: „Да се внимава, когато се проучват условията при такъв тип сделки, които са в рисковите групи. Винаги, когато имате колебание, по-скоро разсъждавайте на принципа, че не е непременно може би сега моментът, в който трябва да направите тази покупка. Може да обмислите допълнително и вече тогава, ако сте по-убедени, че желаете да си купите въпросното нещо, да си го купите.”       Маргаритов предупреди, че понякога търговците търсят всякакви варианти, за да не удовлетворят претенцията на потребителя и тогава се налага намесата на контролния орган. „Важно е потребителите да реагират навреме. Има и чисти хипотези, в които е изтекъл срокът за упражняване на дадено право и ние за съжаление в такива случаи бихме могли да помогнем само ако в рамките на помирително производство търговецът прецени, че може да направи крачка към решаването на такъв потребителски проблем. Затова – здравословен потребителски скептицизъм, обмислени решения и извършване на разходи едва тогава, когато сме максимално убедени, че сключваме една изгодна сделка”, завърши той.     ", "date": "2018.12.02", "title": "Шефът на КЗП разкри на какви въдици се хващат най-често наивните клиенти – от лекарствата до неизгодните договори"}
{"url": "https://www.blitz.bg/svyat/zhltite-zhiletki-dokarakha-frantsiya-do-izvnredno-polozhenie-vikat-armiyata-na-pomoshch-snimkivideo_news643245.html", "text": "Франция може да бъде принудена да обяви извънредно положение след вчерашните безредици в Париж, възникнали по време на „протеста на жълтите жилетки“. Центърът на града беше буквално опустошен, а улиците бяха осеяни със запалени коли, изпочупени стъкла, изгорели коледни дървета, захвърлени пръчки и брадви, съобщава „Дейли Мейл“.     Полицията се принуди да разпръсне протестиращите със сълзотворен газ и водните оръдия пред Елисейския дворец. Подобно гражданско неподчинение градът не е виждал от десетилетия.     Протестът на „жълтите жилетки“, който започна като съпротива срещу цените на горивата, но прерасна в гражданско неподчинение, се разпространи в цялата страна и завърши със 133 ранени, сред които и 23 полицаи. 412 души бяха арестувани миналата нощ.     Днес френското правителство обяви, че ще обсъди възможността за въвеждане на извънредно положение, за да сложи край на насилието. Президентът Еманюел Макрон се зарече да изправи подбудителите на безредиците пред правосъдието.     Извънредното положение би означавало използването на допълнителни полицейски сили и мерки за поддържането на реда – от проверки и претърсвания до обиски в жилищата на заподозрени подстрекатели на насилие. На помощ ще може да бъде викана и армията.      Превод и редакция: БЛИЦ     ", "date": "2018.12.02", "title": "„Жълтите жилетки“ докараха Франция до извънредно положение! Викат армията на помощ (СНИМКИ/ВИДЕО)"}
{"url": "https://www.blitz.bg/svyat/tereza-mey-na-finalnata-prava-sled-brekzit_news643240.html", "text": "Премиерът Тереза Мей е убедена, че ще остане на поста и след напускането на ЕС. Тя призна,че не получава подкрепа от своите депутати, но по думите й след „Брекзит” ще има още много работа, която само тя може да свърши.   Мей изнесе реч пред лидерите от групата Г20, по време на който световните водачи я питаха за бъдещето на Великобритания. Тя разказа за интензивните преговори с ЕС и напрегнатите дебати в парламента. Ако загуби подкрепата им, това най-вероятно ще вкара държавата в тотален хаос, убедена е тя. Следващите девет дни са особено важни за нашата държава, допълни Мей. Според нея постигнатото споразумение ще защити икономиката на Великобритания, хиляди работни места и стабилността на паунда.", "date": "2018.12.02", "title": "Тереза Мей на финалната права: След Брекзит..."}
{"url": "https://www.blitz.bg/svyat/trmp-iska-kray-na-nafta-v-otnositelno-kratk-srok_news643253.html", "text": "Американският президент Доналд Тръмп обясни, че иска Североамериканското споразумение за свободна търговия (НАФТА), сключено през 1994 г. с Мексико и Канада, да се прекрати бързо, в полза на новата спогодба, подписана с двете страни, предаде Франс прес.   В самолета \"Еър форс 1\" на път за САЩ след срещата на върха на Г-20 в Аржентина вчера Тръмп заяви пред журналистите, че ще поиска официално от Конгреса да сложи край на НАФТА \"в относително кратък срок\". Тази стъпка ще бъде последвана от шестмесечен период преди излизането на САЩ от споразумението, през който от Конгреса ще бъде поискано да одобри подписаното в петък ново тристранно Споразумение за свободна търговия САЩ-Мексико-Канада (ЮСМКА - USMCA).  При подписването в Буенос Айрес - победа за Тръмп след месеци напрегнати преговори, американският президент определи новия договор като \"много по-добър от споразумението НАФТА\", смятано от него като \"пагубно\" за американската икономика, тъй като е довело до закриването на милиони работни места, най-вече в автомобилната промишленост. ЮСМКА предвижда регулации, които насърчават доставките на американски материали и компоненти, и клауза, задължаваща Мексико да увеличи заплатите в отрасъла. \"На НАФТА ще бъде сложен край и Конгресът ще може да избира между ЮСМКА или положението преди НАФТА, което работеше много добре\", отбеляза Тръмп. Новото споразумение все още е в процес на изработване, заяви в петък новият председател на демократите в Конгреса Нанси Пелоси, избрана миналата седмица за партиен кандидат за председател на Камарата - третата по ранг политическа фигура в САЩ след президента и вицепрезидента. \"Това, което все още отсъства от споразумението, са гаранциите за работниците и за околната среда\", допълни на пресконференция тя. Новото споразумение трябва да бъде одобрено също от парламентите на Канада и Мексико.", "date": "2018.12.02", "title": "Тръмп иска край на НАФТА \"в относително кратък срок\""}
{"url": "https://www.blitz.bg/svyat/merkel-vtreshchi-vsichki-s-povedenieto-si-trgna-sred-prostosmrtnite-v-buenos-ayres-za-da-trsi-mrvka-govezhdo-snimkivideo_news643275.html", "text": "Канцлерът на Германия Ангела Меркел в последните дни прави доста необичайни неща. След като  , Меркел предприе редица странни действия.  Дали защото се  , но германският канцлер реши да вземе  .      Щом кацна в Аржентина Меркел направи още странни неща. Тя опита прочутото аржентинско говеждо, като след края на форума на Г-20 се разходи из Буенос Айрес и вечеря в известен ресторант (стекхаус).  На кадри, показани от телевизия \"Тодо нотисиас\", личи, че ресторантът в квартал Палермо не е бил затворен за обичайните му посетители.    Меркел била съпроводена от малък антураж. Присъствието на европейския лидер предизвикало огромен интерес сред жителите на квартала. Макар че околните улици са били затворени за автомобилно движение, на минувачите било позволено да надзъртат през витрините на заведението.  А когато Меркел излязла от ресторанта, била заобиколена от хора, желаещи да я снимат.  Видео от това, какво прави Меркел в ресторанта, може да видите  !", "date": "2018.12.02", "title": "Меркел втрещи всички с поведението си - тръгна сред простосмъртните в Буенос Айрес, за да търси мръвка говеждо (СНИМКИ/ВИДЕО)"}
{"url": "https://www.blitz.bg/ikonomika/sashch-i-kitay-dogovorikha-trgovsko-primirie_news643222.html", "text": "САЩ и Китай постигнаха 90-дневно прекратяване на огъня в търговския си конфликт, който разтърси финансовите пазари и заплаши растежа на световната икономика.     Договореността беше постигната на вчерашната работна вечеря на президентите Доналд Тръмп и Си Цзинпин и техни съветници в Буенос Айрес, след срещата на върха на Г-20, съобщава АФП.     Тръмп се съгласи да не повишава от 1 януари митата върху китайски стоки за $200 млрд. от 10% на 25%, както беше заплашил.     Китай се съгласи да закупи все още не договорено, но значително количество земеделски и промишлени продукти, енергоносители и други стоки от САЩ, за да се съкрати огромния търговски дисбаланс между двете страни, се казва в съобщение на Белия дом.     Китай незабавно ще започне да купува земеделски продукти от американските фермери. Освен това Пекин е обещал да засили мерките срещу трафика на фентанил в САЩ, на фона на взрив на смъртни случаи, свързани с употребата на тази синтетична дрога. Произвежданият в Азия наркотик е смятан за 30 до 50 пъти по-силен от хероина и 50 до 100 пъти по силен от морфина. От началото на годината близо 27 000 американци са починали в резултат на употреба на фентанил или подобни наркотици.     Примирието, постигнато след продължилата повече от два часа среща, ще трае 90 дни. Ако през този период Вашингтон и Пекин не успеят да постигнат споразумение по структурните промени в търговските си отношения, митата върху китайските стоки ще скочат от 10 на 25 процента, уточни Белият дом.     Китайският външен министър Ван И потвърди паузата в търговската война и описа работната вечеря между двамата президенти като „много положителна и конструктивна“, съобщи Ройтерс.     Като водят диалог „като равни“ Вашингтон и Пекин могат да намерят такова решение на проблемите си, в което и двете страни да са печеливши, заяви Ван И.    ", "date": "2018.12.02", "title": "САЩ и Китай договориха търговско примирие"}
{"url": "https://www.blitz.bg/politika/khasan-ademov-nikoga-ne-e-imalo-ideya-za-ogranichavane-na-lichnata-pomoshch_news643234.html", "text": "Майките на деца с увреждания сигнализираха през седмицата, че промените в законите, които бяха одобрени в социалната комисия, не са точно това, за което са се разбрали с депутатите и те бяха прегласувани.     „Създаде се напрежение около Закона за личната помощ по отношение на един текст, който регламентираше тези просволутите 71,5 млн. лв., но по-скоро става въпрос за тълкуване, отколкото за неразбиране на това, което беше предложено. Защото на практика не беше ясно, преди окончателното приемане на Закона за личната помощ, механизмът, по който ще се реализира тази лична помощ“, каза председателят на социалната комисия в НС д-р Хасан Адемов пред БНР.     „Тези 71 милиона и половина, министърът на финансите предварително беше ги задържал в бюджета на държавата, в централния бюджет, за да може, след като се изчисти механизмът, дали ще бъдат  през делегирани бюджети… или през Министерство на труда и социалната политика чрез Агенция за социално подпомагане, и тогава да се предвидят съответните трансфери. Част от работната група, тя включваше повече от 20 човека, заседаваше в продължение на повече от месец всеки ден по десетки часове, за да можем да стигнем до тези текстове и една част от членовете на работната група настояваха тези пари да се видят в бюджета, в закона по-точно, без да се уточнява в кой закон - това създаде напрежение“, уточни той.     Адемов поясни, че „никога те е имало идея за ограничаване на личната помощ, идеята беше тези пари по някакъв начин да бъдат експонирани, да бъдат показани в бюджета и това създаде напрежение, което след доста сложни совалки беше преодоляно и сега предлагаме за следващата седмица текстове, които са консенсусни“.     На въпрос защо се е стигнало до намесата на премиера и на среща на майките на деца с увреждания с него, след като той “малко се е разсърдил“ от това, че са разделили парите на две, Адемов отговори: „Парите винаги са били на едно място и това е бюджетът на Министерството на труда и социалната политика, където за политиките за хора с увреждания, са предвидени близо 450 милиона. Като тези 71 милиона и половина, които бяха предмет на спора, пак повтарям, бяха задържани в централния бюджет, за да може след приключването на приемането на Закона за личната помощ, да бъдат предвидени, там където им е окончателното място, по механизма, който е разписан по Закона за личната помощ“, каза той.     „Знаете, че в рамките на следващата година е предвидена нова финансова подкрепа в рамките на пет скали, като в зависимост от процента и намалена работоспособност, вида и степента на увреждане, са разделени между 7 и 57%, не от гарантирания минимален доход, както беше досега, а от линията за бедност, която за следващата година е 348 лева. Което означава, че една сериозна финансова подкрепа за хората с увреждания предстои от началото на следващата година. Без нова оценка на потребностите“, обясни още Хасен Адемов.     „Що се отнася до Закона за личната помощ от 1 април стартира оценката на потребностите, на индивидуалните потребности на хората с увреждания. В зависимост от оценката, която ще бъде направена от специализирани състави към Дирекция социално подпомагане ще се издават т. нар. направления, които са зависими за всички институции “, поясни още той. И допълни, че „в тези направления ще бъде отбелязана потребността от часовете за лична помощ, която е индивидуализирана в Закона за личната помощ в пет скали“.     „За следващата година Законът за личната помощ стартира от 1 септември, като дотогава асистентките програми – личен асистент, социален асистент, домашен помощник ще продължат, по начина, по който са действали през 2018 година“, каза още Адемов и обясни, че „въвеждането на личната помощ ще стане поетапно“.     Относно ограниченията, които ще има личната помощ той поясни:     “Има ограничение на часовете в зависимост от увреждането. Тези, които са с най-тежки увреждания могат да получат максималната лична помощ за 168 часа на месец, а тези, които са с по-малка потребност, от лична помощ могат да получат по-малко часове. Ограничението е в часовете, а иначе по отношение на финансирането няма ограничение. Всички направления за указване на лична помощ ще бъдат удовлетворени“.     На въпрос на водещия дали работата с  ГЕРБ по тези теми в социалната комисия, означава  че е смекчена позицията на ДПС за „преформатиране“ на управлението Адемов отговори:     „Няма такава идея, никой не говори за преформатиране на управлението, ако намеквате за това, по някакъв начин ДПС да се промъкне и да бъде част от управлението, няма нищо такова“.     Предложението на ДПС да подкрепи кабинет на малцинството той коментира така:     „Това е друга теза. Хипотезата, която вие отбелязахте, че работим в социалната комисия, не само с колегите от ГЕРБ, а и с колегите от “БСП за България“ и с другите политически партии, защото социалната политика, по моето разбиране, трябва да почива на консенсусни решения “ и поясни “по никакъв начин идеята за търсене на консенсус в социалната комисия не може да бъде прехвърлена към отношенията между политическите партии Народното събрание“.     На въпрос, свързан с претенцията на БСП да бъде единствена “истинска опозиция“ той отговори:     „Нямам разположение на духа, с което да коментирам идеите и хипотезите на колегите от “БСП за България“, но искам да подчертая, че ние от ДПС бяхме първите, които още от структурирането на кабинета се обявихме против участието на Обединените патриоти в тази управленска коалиция, и когато ние говорихме затова, че те нямат място в управлението на държавата БСП – не знам къде са били и какво са правили – сега се присъединиха към нашите идеи, както за оставката на Валери Симеонов, така и за участието на “Обединените патриоти“ в управлението“.     Темата за възможни предсрочни избори той коментира така:     „За нас предсрочните избори са неизбежни, заявили сме го многократно, това което искам дебело да подчертая, че управляващите и по-точно “Обединените патриоти“ са тези, които с непрекъснати скандали допринасят за това предсрочни избори да има по-скоро. Но според нас отговорността за управлението е на основната политическа партия ГЕРБ, защото те поканиха “Обединените патриоти“ в управлението“.    ", "date": "2018.12.02", "title": "Хасан Адемов: Никога не е имало идея за ограничаване на личната помощ"}
{"url": "https://www.blitz.bg/stsena/izvnredna-novina-sekssimvolt-dzherard-btlr-vleze-v-bolnitsa_news643236.html", "text": "Актьорът с шотландски корени Джерард Бътлър бе приет в частна болница в Доминиканската република. До хоспитализирането на екранния агент Майк Банинг се стигна, след като в продължение на няколко дни звездата изпитвал остра болка в коремната област, пише  \".  Лекарите бързо изключили възможността Бътлър да страда от апендицит, предава Daily Mail. Поставената му диагноза е дивертикулит, като по думите на медиците 49-годишният актьор ще бъде освободен за домашно лечение в следващите дни. Преди броени дни Бътлър бе в Хаити, за да подаде ръка на децата в нужда. Тогава той говори за връзката между глада, причинен от бедността, и липсата на образование.  Междувременно стана ясна и премиерната дата на „Код: Ел Ей“ (Angel Has Fallen) - филмът, който върна Бътлър и тази година у нас. Третото заглавие от екшън поредицата за Майк Банинг ще се появи на бял свят на 23 август догодина. Сюжетът ще постави главния герой в светлината на прожекторите като основен обвиняем за убийството на президента. Този път той ще трябва да се изправи и срещу собствените си демони, за да докаже невинността си.  Режисьор на проекта е Рик Роман Во, а с участие в него се разписват още Джейда Пинкет Смит, Морган Фрийман и др. ", "date": "2018.12.02", "title": "Извънредна новина: Секссимволът Джерард Бътлър влезе в болница!"}
{"url": "https://www.blitz.bg/obshtestvo/nova-koshmarna-sekira-zaplashva-vsichki-shofori_news643303.html", "text": "Всяко нарушение по празниците, без значение колко е голямо или малко, ще струва по 10 контролни точки на шофьорите, както и двойна глоба. Това обмислят от МВР, които преди седмица са направили заседания по проблема с безопасността по пътищата, пише  .  Промените се очаква да влязат до седмица, за да могат да обхванат почивните дни по Коледа. След това те ще важат за всеки уикенд и за всеки празничен ден. Така например ако в почивен ден караме технически неизправно превозно средство, ще губим двойно повече точки. Вместо 5, както е по закон, те ще са 10. Ако не носим колан, отново ще следва същото наказание. Говоренето по телефона също ще ни струва десет контролни точки вместо сегашните 4. Ще ни се наложи и да платим двойно по-голям акт.  Идеята на промените е да се намалят катастрофите, които стигат своя пик в почивните дни, а загиналите са много повече от тези в делниците. „Шофьорите трябва да бъдат дисциплинирани. Не искаме да събираме повече пари от глоби, а да научим шофьорите, че не са сами на пътя и че отговарят за безопасността и на останалите участници в движението”, обясниха от Пътна полиция. От там смятат, че новите правила ще имат положителен ефект най вече за недисциплинираните водачи.  От МВР планират още да прибират книжката на всеки, който прави рискови изпреварвания, а за да си я получи отново, да трябва да се явява на нов шофьорски изпит. Санкцията ще се прилага основно на водачи, които изпреварват на двупосочни пътища и най вече на такива, които го правят на завоите. Според статистиката там стават и най-тежките катастрофи, които в повечето случаи са челни и почти всеки път има загинали при тях.    ", "date": "2018.12.02", "title": "Нова кошмарна секира заплашва всички шофьори"}
{"url": "https://www.blitz.bg/svyat/istoricheski-den-za-makedoniya_news643280.html", "text": "С 67 гласа \"за\", четири \"въздържал се\" и 23 \"против\" македонският парламент одобри проекта за изменение на конституцията на Република Македония, свързан с промяната на името на страната.  С първата поправка се предвижда в конституцията думите \"Република Македония\" да се заменят с думите \"Република Северна Македония\", а думата \"Македония\" се заменя с думите \"Северна Македония\", с изключение на член 36, който има исторически аспекти и се отнася до \"Специални социални права на бойци от Антифашистката война и от всички националноосвободителни войни на Македония\".  Според депутатите от управляващото мнозинство, изменението се отнася до името на държавата и чрез него най-накрая се определя името на страната в широк исторически контекст и географското определение Северна, която се добавя практически реално, но и историческо решение за дефиниране на модерна държава, която иска в изгражда своето бъдеще на универсални принципи в глобализиран свят.  Македонският парламент дебатира по общо четири конституционни поправки. Втората е за добавяне на Охридското споразумение в преамбюла на македонската конституция.  Третата поправка гласи, че Република Македония ще зачита териториалната цялост на другите страни, а четвъртата защитава македонското население, което живее в чужбина, без намеса във вътрешните работи на други държави.  ", "date": "2018.12.02", "title": "Исторически ден за Македония"}
{"url": "https://www.blitz.bg/stsena/dzheki-chan-se-vrna-nazad-v-godinite-i-napravi-skandalni-razkritiya_news643277.html", "text": "Изплуваха скандални факти от живота на китайския актьор, режисьор, продуцент, сценарист и специалист по бойни изкуства Джеки Чан, пише „Дейли мейл”.  „Не бях добър баща, нито добър съпруг, но изпълнявах дълга си към моя син и майка му”, признава 64-годишната звезда в мемоарите си мемоарите му „Never Grow Up”. И добавя, че често е изневерявал на първата си съпруга Жоан Лин с проститутки, както и с колежката си и носителка на титлата „Мис Азия” Илейн Енг. При един от скандалите с жена си той грабнал малкия им син Джейси и го хвърлил с такава сила, че детето прелетяло през цялата стая.  Чан пише още, че дълго време криел пари от жена си, защото страдал от параноя. Той си мислел, че тя е с него заради големите му хонорари.  Като друга своя грозна постъпка той посочва, че на една пресконференция е нарекъл връзката си с красивата Илейн най-голямата си грешка, въпреки че по това време актрисата била бременна от него.  С първата си приятелка пък, чието име не съобщава, Чан не обичал да прекарва много време и гледал винаги да е навън, когато знаел, че тя е в апартамента.  Актьорът пише още, че е злоупотребявал с алкохола, често си позволявал да кара пиян и веднъж дори разбил два скъпи автомобила.  Като друго свое лошо качество посочва, че харчел безразсъдно пари за скъпи и екстравагантни подаръци. По думите му, всичко това се дължало на неувереността и младостта му. Превод: БЛИЦ    ", "date": "2018.12.02", "title": "Джеки Чан се върна назад в годините и направи скандални разкрития"}
{"url": "https://www.blitz.bg/svyat/zloveshcho-uchitel-se-bori-s-agresiven-pitbul-nakhapal-nyakolko-detsa-v-uchilishche-video_news643271.html", "text": "Полицията в Оклахома публикува видео, на което се вижда как учител с голи ръце държи агресивен питбул, който нахлул в начално училище и нахапал няколко ученика. Това предаде \"Дейли Мейл\".Неконтролируемото куче влязло на територията на основното училище и атакувало децата, които играели по време на междучасие. Учителят на име Лий Хюз се осмелил да се изправи срещу животното, като не само го спрял, но и го държал до пристигането на полицията.  Пет ученици са пострадали от захапката на побеснелия питбул. Други седем деца се нуждаят от помощта на психолози. Полицията е убедена, че, ако не са били смелите действия на Лий Хюз, жертвите са щели да бъдат много повече.  В момента кучето е в приют в Оклахома Сити. Неговите собственици не са се свързали с полицията. Ако в близко бъдеще нищо не се промени, животното ще бъде приспано. Превод: БЛИЦ     ", "date": "2018.12.02", "title": "Зловещо! Учител се бори с агресивен питбул, нахапал няколко деца в училище (ВИДЕО)"}
{"url": "https://www.blitz.bg/layfstayl/za-damite/melaniya-trmp-pokaza-grandiozno-video-ot-sreshchata-na-nay-vliyatelnite-mzhe-v-sveta-snimki_news643286.html", "text": "След като вчера  , то сега първата дама на САЩ  събра в уникално видео най-запомнящите се моменти от престоя си в Аржентина.  Първата дама придружаваше съпруга си Доналд Тръмп на срещата на върха на Г-20 в столицата Буенос Айрес.  В коментар към клипчето тя благодари на половинката на аржентинския президент Хулиана Авада. А кадрите, които разпространи чрез официалния си профил във Фейсбук, показват как домакините са се погрижили за свободното време на важните си гости.      И с какво са били ангажирани нежните половинки на лидерите от Г-20, докато последните дискутират важните световни проблеми.  ", "date": "2018.12.02", "title": "Мелания Тръмп показа грандиозно ВИДЕО от срещата на най-влиятелните мъже в света (СНИМКИ)"}
{"url": "https://www.blitz.bg/svyat/apashi-trgnakha-da-obirat-bizhuteriya-no-brzo-si-plyukha-na-petite-sled-kato-video_news643297.html", "text": "Видео от шокиращ обир в Канада е напът да се превърне в хит в мрежата. На кадрите, които се появиха в YouTube, са запечатани четирима апаши, които смятат да оберат бижутерия в провинция Онтарио.  За да проникнат в обекта, те разбиват стъклото. Когато първият от групата решава да влезе пред дупката, е посрещнат от собствениците на магазина със саби в ръце.   Тъй като не очаквали подобно „топло” посрещане, единственото, което им оставало да направят, било да си плюят на петите. Полицията ги издирва.         Превод: БЛИЦ    ", "date": "2018.12.02", "title": "Апаши тръгнаха да обират бижутерия, но бързо си плюха на петите, след като... (ВИДЕО)"}
{"url": "https://www.blitz.bg/kriminalni/brutalno-ubiystvo-potrese-angliya-snimki_news643284.html", "text": "Една жена е арестувана, след като 20-годишен мъж бе намушкан \"заради чифт скъпи обувки\". Ахсанула Науазай бе открит в кръв на средата на път в Лондон Колни, село в Хартфордшър, в сряда. На мъжа са нанесени няколко рани с нож и по-късно е влязъл в болница, където бил обявен за мъртъв, пише в.\"Метро\".  Съседите на Ахсанула заявили, че е бил убит, докато вървял по пътя, заради скъпите обувки, които носел. Когато трупа му бил открит, обувките на мъжа билу откраднати и той бил бос.     Загиналият отивал към Хартфордшърот от дома си в Уолтъмстоу, източен Лондон. Полицията разкри, че 30-годишна жена от селото е арестувана и заподозряна в убийството на мъжа.     В изявление семейството на Ашанула заяви: \"Той беше щастлив човек, прекрасно дете и много обичан член на семейството. Усмивката никога не слизаше от лицето му\". Превод: БЛИЦ  ", "date": "2018.12.02", "title": "Брутално убийство потресе Англия! (СНИМКИ)"}
{"url": "https://www.blitz.bg/lyubopitno/evrika/otkrikha-stranen-2000-godishen-artefakt-svrzan-s-razpvaneto-na-krst-na-isus-khristos-snimki_news643298.html", "text": "Израелски учени са открили надпис върху древен пръстен, открит близо до Йерусалим, който може би съдържа името на Пилат Понтийски - римлянинът, който според Библията е осъдил Христос на смърт. Това съобщават световните медии.    Това ще е изключително рядък пример за съществуването на писмено свидетелство за съществуването на човека, заповядал Спасителят да бъде разпънат на кръст.       Пръстенът е изработен от медна сплав и датира от преди 2000 години. Той е бил използван като печат и е бил открит при разкопки преди половин век в Иродион - древен дворец, построен от цар Ирод между Йерусалим и Витлеем, чийто руини в момента се намират на окупирания Западен бряг. По-късно дворецът е превърнат в крепост от евреите, които започват да водят борба срещу римляните.  Надписът е с гръцки букви и гласи „на Пилат” и има изображение на древен съд, наречен кратер, който гърците използвали за смесване на вино и вода. Според учените е твърде вероятно пръстенът да не е принадлежал лично на Пилат, а на негов подчинен или дори близък.  От Националния музей на Израел обявиха, че единственият друг предмет, носещ името на Пилат Понтийски от това време, е каменна плоча с надпис, открита в Кесария, град разположен в днешен Израел, по средиземноморското крайбрежие.  Източник и снимки: БГНЕС ", "date": "2018.12.02", "title": "Откриха странен 2000-годишен артефакт, свързан с разпъването на кръст на Исус Христос (СНИМКИ)"}
{"url": "https://www.blitz.bg/layfstayl/shoubiznes/seksi-sinoptichkata-natali-trifonova-nagoreshchi-strastite-s-tezi-snimki_news643299.html", "text": "Секси синоптичката на bTV Натали Трифонова безпроблемно нагорещява страстите във всички мъже, които гледат прогнозите й. освен всичко бая жени завиждат на русокосото изкушение за цялостната й визия.      Оказа се, че Натали има от кого да наследи красотата си. Само преди дни тя сподели снимки в личния си фейсбук профил на баба й. От фотосите ясно се вижда, че въпреки напредналата възраст на жената тя също сияе и има типичната широка и искрящо бяла усмивка като внучка си.      Трифонова от своя страна реши да пусне пореден секси фотос от зимните дни.      Интерес привлича и една от по-старите й снимки. На нея тя е с колежките си Петя Дикова и Габриела Наплатанова. Любопитно е обаче, че всички те са в обятията на един от най-влиятелните мъже в държавата – президентът Румен Радев. От профила на Трифонова става ясно, че снимката е публикувана на 29 ноември 2017 г. и е направена в президентството. ", "date": "2018.12.02", "title": "Секси синоптичката Натали Трифонова нагорещи страстите с тези СНИМКИ!"}
{"url": "https://www.blitz.bg/daydzhest/bedni-li-vizhte-v-kakv-nezemen-luks-okholstvo-i-glezotii-tnat-edni-ot-nay-bogatite-blgari-prsnali-milioni-za-domovete-si-snimki_news643259.html", "text": "През последните години все повече хора избягаха от големия град и търсят имоти в близките населени места. Тенденцията започна от София, но се наложи и в Бургас. Хората избират да живеят на по-спокойно място и в голям имот - къща, но в същото време да е и близо до цивилизацията. В Бургас хората предпочитат кварталите Ветрен, Сарафово, Банево, а от селата най-предпочитано е Маринка. Заради големия интерес пазарът държи високи цени на имотите.  В тази връзка Флагман.БГ реши да събере на едно място 5-те най-скъпи къщи в Бургас, които са на пазара и чакат своите купувачи.  събрана на едно място снимките лукс къщите, за да видите предлагания имот и да прецените дали отговарят на реалната цена:  Първи в класацията е луксозна къща в кв. Ветрен.   Цената й е 790 000 евро. Имотът е с двор и басейн. Построена през 2012 г., тя е разгърната площ 411 кв. м, площ на земята- 450 кв.м. Жилището е като дворец - всеки един от етажите е с много стаи, има дори СПА със джакузи, сауна и стая за релакс, гараж за два автомобила, фонтан и басейн в двора. Имотът е с висока каменна ограда и видеонаблюдение. На второ място в класацията ни попада къща 785 000 евро.    В обявата не е посочена локацията на имота, който обаче е с впечатляващ вид. Масивната конструкция е с площ 980 кв.м. Освен модерното жилище, имотът включва огромен двор с площ от 2000 кв.м с декоративна растителност, отопляем вътрешен басейн и затворен гараж за 2 коли. Къщата се продава с пълното обзавеждане и оборудването от снимките. Къща за 459 000 евро в кв. Сарафово е третото ни предложение.  В обявата е изтъкнато, че имотът се продава директно от собственика, а плащането може и да бъде разсрочено, възможен е дори и бартер. Къщата е триетажна с площ 350 кв.м и голям двор 850 кв.м. В жилището има всичко необходимо за луксозен начин на живот. Пред къщата има закрита зона за паркиране, тук също се предлага екстра СПА - баня-сауна, както и зона за барбекю. Предложението, което заема 4-то място, е от кв. Банево.   Имотът, който представлява две къщи - двуетажна и едноетажна, струва 450 000 евро и се намира във вилна зона Боровете. Жилището е функционален, подходящ за 2 семейства. Предлага се с обазавеждането, а като допълнителни екстри има камина и басейн в двора. Всички стаи са с панорамна гледка. А гаражът дори е със санитарен възел. Последната къща в класацията ни също е на цена от  450 хил. евро.  Имотът представлява луксозна триетажна постройка във вилна зона Минерални Бани с РЗП 880 кв.м, двор 1230 кв.м. Къщата е в близост до главна улица, и в непосредствена близост до лечебни и балнеологични центрове и УМБАЛ ”Дева Мария”.", "date": "2018.12.02", "title": "Бедни ли? Вижте в какъв неземен лукс, охолство и глезотии тънат едни от най-богатите българи, пръснали милиони за домовете си (СНИМКИ)"}
{"url": "https://www.blitz.bg/svyat/erdogan-obyasni-pred-g-20-kakvo-sledva-sled-ubiystvoto-na-khashogi-video_news643203.html", "text": "Турският президент Реджеп Тайип Ердоган заяви, че убийството на саудитския журналист Джамал Хашоги е тест за целия свят, предаде Ройтерс.  Турция няма намерения да навреди на саудитското кралско семейство заради смъртта на Хашоги, изтъкна Ердоган на пресконференция на срещата върха на Г-20 в Буенос Айрес.     Той отбеляза, че саудитският престолонаследник принц Мохамед бин Салман е изпратил главния прокурор на Саудитска Арабия в Турция, за да разследва убийството на Хашоги, но той не бил споделил никаква информация с Анкара.        Решаването на случая с Хашоги ще бъде в интерес и на Рияд, добави турският президент.  ", "date": "2018.12.02", "title": "Ердоган обясни пред Г-20 какво следва след убийството на Хашоги (ВИДЕО)"}
{"url": "https://www.blitz.bg/svyat/nay-strashnoto-video-km-pesen-praznuva-rozhden-den_news643192.html", "text": "Легендарното видео към песента „Трилър\" на Майкъл Джексън празнува 35-ата годишнина от създаването си. Бюджетът за заснемането му е колосален за времето си.   На 2 декември 1983 г. Кралят на попа преобръща света на музиката завинаги. На пазара излиза невиждан досега видеоклип със сюжет, хореография, костюми и уникален грим. „Феновете започнаха да слушат с очите си“, спомня си режисьорът Джон Ландис и разкрива, че бюджетът на „Трилър” е колосален за времето си.", "date": "2018.12.02", "title": "Най-страшното ВИДЕО към песен празнува рожден ден"}
{"url": "https://www.blitz.bg/svyat/us-voenni-razsledvat-vnezapnata-smrt-na-komandvashchiya-peti-amerikanski-flot-v-persiyskiya-zaliv-video_news643178.html", "text": "Командирът на американските военни в Близкият изток, вицеадмирал Скот Стърни, беше открит мъртъв в жилището си в Бахрейн. На този етап разследването на смъртта на командирът не показва да има нещо нередно.   Скот Стърни, който беше избран да ръководи Пети флот през май, беше открит мъртъв в квартирата си в Бахрейн. „Военната следствена служба и министерството на вътрешните работи на Бахрейн си сътрудничат в разследването, но на този етап се подозира ненасилствена смърт“, заяви адмирал Джон Ричардсън, без да разяснява каквито и да било обстоятелства около смъртта на Стърни.  Вторият командващ на Пети флот, адмирал Пол Шлизе, пое командването на американските военноморски сили в Близкия изток. Той ще отговаря за над 20 хиляди американски и коалиционни служители, обяви Ричардсън.     Пети флот на САЩ е създаден през 1995 г. за операции в Персийския залив. Щабът на флота се намира в град Манама в Бахрейн.  Изявление за смъртта на Скот Стърни  беше направено от началника на военноморските сили адм Джон Ричардсън. \"Военноморската следствена служба и Министерството на вътрешните работи на Бахрейн си сътрудничат по разследването, но по това време не се подозира никаква фал игра\", се казва в изявлението на Ричардсън.  ", "date": "2018.12.02", "title": "US-военни разследват внезапната смърт на командващия Пети американски флот в Персийския залив (ВИДЕО)"}
{"url": "https://www.blitz.bg/svyat/izvnredna-novina-za-trmp-i-kim-chen-un-v-nachaloto-na-2019-g_news643194.html", "text": "Президентът на САЩ Доналд Тръмп заяви, че следващата му среща със севернокорейския лидер Ким Чен-ун вероятно ще се състои през януари или февруари догодина, съобщиха световните агенции.   Тръмп обяви пред журналисти на борда на президентския самолет „Еър Форс 1” на път от Буенос Айрес за Вашингтон, че се обсъждат три места за провеждане на срещата. „Разбираме се много добре. Имаме добри отношения“, заяви, допълвайки, че в определен момент ще покани севернокорейският лидер Ким в САЩ. Двете страни са провели разговори относно втората среща на лидерите, след първата безпрецедентна, която се проведе в Сингапур през юни.", "date": "2018.12.02", "title": "Извънредна новина за Тръмп и Ким Чен Ун, в началото на 2019 г..."}
{"url": "https://www.blitz.bg/svyat/v-parizh-e-strashno-kato-na-voyna-e-videosnimki_news643195.html", "text": "270 души са били арестувани във френската столица Париж, след като напрежението по време на вчерашните протести срещу поскъпването на живота ескалира и се превърна в бунт. Най-малко 110 души, сред които 17 полицаи, са ранени при сблъсъците, съобщава, съобщават световните осведомителни агенции.     Сградата на префектурата в департамента Горна Лоара в Южна Франция беше опожарена, след като участници в протеста на \"жълтите жилетки\" хвърлиха по нея бутилки със запалителна течност, съобщи радио \"Франс енфо\". Френската полиция е успяла да идентифицира около 3000 вандали, участвали в погромите и стълкновенията със силите на реда вчера, съобщи по телевизия Бе Еф Ем министърът на вътрешните работи Кристоф Кастанер. Той уточни, че сред идентифицираните има крайнодесни и крайнолеви, но също голям брой хора, дошли в Париж само и само да вършат погроми.  Френският премиер Едуар Филип отмени визитата си в Полша заради протестите в Париж, белязани от ожесточени сблъсъци между демонстранти - т.нар. \"жълти жилетки\" и полицията, предаде Ройтерс. Едуар Филип трябваше да участва в откриващата се днес в Катовице Конференция на страните по Рамковата конвенция на ООН за промените в климата (COP24). Вместо него ще участва министърът на екологичния и солидарен преход Франсоа дьо Рюжи.     Френският президент Еманюел Макрон, вчера след края на срещата на върха на Г-20 в Буенос Айрес, осъди насилието, съпътстващо протестите в столицата, предаде Франс прес. \"Никоя кауза не оправдава силите на реда да бъдат атакувани, магазини да бъдат разграбвани, минувачи и журналисти да бъдат заплашвани, Триумфалната арка да бъде омърсена\", каза Макрон. \"Никога няма да приема насилието\", защото то няма \"нищо общо с изразяването на един легитимен гняв\", даде да се разбере френският президент. Той обвини \"виновниците за тези насилия\", че \"не искат промяна, не искат никакво подобрение\".  \"Те искат хаос: предават каузите, на които претендират, че служат, и които манипулират\", подчерта Макрон. Той обеща, че отговорните за насилието ще бъдат идентифицирани и изправени пред правосъдието.     Френският президент съобщи, че е свикал за понеделник сутринта, след като се завърне в Париж, среща с министри и компетентните служби, посветена на протестите на движението на т. нар. \"жълти жилетки\".        ", "date": "2018.12.02", "title": "В Париж е страшно, като на война е! (ВИДЕО/СНИМКИ)"}
{"url": "https://www.blitz.bg/svyat/na-g-20-putin-s-tezhki-obvineniya-km-poroshenko-voynata-shche-prodlzhi-dokato_news643198.html", "text": "Руският президент Владимир Путин обвини Украйна, че не желае мирно решаване на конфликта си с Русия, съобщават световните агенции.   На пресконференция в края на срещата на върха на Г-20 в Буенос Айрес Путин повтори твърдението си, че неотдавнашният инцидент в Керченския пролив е бил \"провокация\" от страна на Украйна, отразяваща поведението на Киев. \"Анализът на последните събития, свързани с този инцидент или провокация в Черно море и това, което виждаме в Донбас, показва, че действащото ръководство на Украйна не е заинтересувано от уреждането на ситуацията въобще, още повече с мирни средства\", посочи руският президент. По думите на Путин управляващата партия в Украйна е \"партия на войната и докато е на власт, всички трагедии от подобен род и войната ще продължават\".   Руският президент заяви също, че не се отказва от среща с украинския си колега Петро Порошенко, но отбеляза, че с него е \"сложно да се говори\".  В същото време ураинският президент Петро Порошенко съобщи днес за голямо струпване на руски войски по границата на страната му, предаде Асошиейтед прес.  Русия разположи \"над 80 000 войници, 1400 артилерийски системи и установки за залпов огън, 900 танка, 2300 бронирани бойни автомобила, 500 самолета и 300 хеликоптера\" по протежение на границата, каза Порошенко на среща с украински военни.  Вчера Порошенко обяви, че всички руски мъже на възраст между 16 и 60 години няма да имат право да влизат в Украйна по време на въведеното за 30 дни военно положение в страната. Целта е да бъде предотвратено проникването в Украйна на руски военни под прикритие, обясни той.", "date": "2018.12.02", "title": "На Г-20: Путин с тежки обвинения към Порошенко: Войната ще продължи, докато..."}
{"url": "https://www.blitz.bg/svyat/vzriv-izbukhna-pred-konsulstvoto-na-sashch-v-meksikanskiya-grad-guadalakhara-video_news643208.html", "text": "Взривно устройство избухна вчера пред консулството на САЩ в мексиканския град Гуадалахара, без да причини жертви, съобщават световните агенции, като се позовават на местните власти.   Нападението станало няколко часа преди полагането на клетва на новоизбрания президент на Мексико Андрес Мануел Лопес Обрадор в парламента в столицата Мексико, в присъствието на вицепрезидента на САЩ Майк Пенс и дъщерята на президента Доналд Тръмп, Иванка Тръмп. Според записите на видеокамерите, неизвестен мъж поставил взривното устройство до оградата на консулството и побегнал, уточни източник от местната прокуратура. Експлозията повредила незначително каменната ограда около градината на консулството. Три щифта от ръчни гранати били открити на мястото на експлозията", "date": "2018.12.02", "title": "Взрив избухна пред консулството на САЩ в мексиканския град Гуадалахара (ВИДЕО)"}
{"url": "https://www.blitz.bg/svyat/priznanie-chast-ot-ep-shche-nosi-imeto-na-velik-blgarin_news643209.html", "text": "Кръщават част от Европейския парламент на името на българския политик и финансист Атанас Буров, разкри евродепутатът от ГЕРБ/ ЕНП Андрей Ковачев, цитиран от Novini.bg.   „Това е голямо признание за нас“, заяви той. Откриването ще бъде официално и ще се случи през март месец в присъствието на премиера ни Бойко Борисов и роднини на големия български политик. На три езика – български, френски и английски, ще бъде описана дейността на Атанас Буров. Предложението на кой да бъде кръстена една част от ЕП идва от евродепутата Андрей Новаков.", "date": "2018.12.02", "title": "Признание! Част от ЕП ще носи името на велик българин"}
{"url": "https://www.blitz.bg/svyat/shok-v-grtsiya-brutalno-ubiystvo-na-mladata-studentka-elena-potrese-stranata_news643207.html", "text": "21-годишна студентка от Дидимотихо беше открита мъртва на морския бряг в Лендос. Момичето беше намерено мъртво от бреговата охрана  голо, само със сутиен, пише \"Български новини\".   Бащата на Елена, който е учител по професия и заместник-кмет в Дидимотихо е един от първите хора, които са пристигнали на острова, за да се разпознае трупа на детето си. Татуировка във формата на роза, в черно и червено, на прасеца на десния крак на Елена, е един от елементите, които потвърждават самоличността и. „В началото всички изглеждат добре\", пише на 21-годишната си студентка на страницата си в Facebook. Елена учи в Университета на Егейско море през последните три години в Катедрата за средиземноморски изследвания в Родос. Тя имала отлични взаимоотношения със семейството си, с което тя била много обвързана и редовно общувала. Новината за смъртта й предизвика шок сред онези, които я познават. Съучениците ѝ не могли да повярва какво се е случило с нещастното момиче. „Ние сме шокирани от убийството на Елена. Той беше много мило дете, много приятелски настроена и въобще един чудесен човек и приятел – казват колегите и приятелите ѝ. Според версията на правоохранителните органи на острова, както и основните пристанищни власти на остров Родос, става въпрос за брутално убийство.  В момента тече разследване за контактите, които е подържала жертвата, както се разследва и съдържанието на мобилния ѝ телефон, за да се хвърли светлина върху извършителите на престъплението.  ", "date": "2018.12.02", "title": "Шок в Гърция! Брутално убийство на младата студентка Елена потресе страната"}
{"url": "https://www.blitz.bg/svyat/progovori-maykata-na-pleneniya-besarabski-blgarin-vladimir-varimez_news643213.html", "text": "Владимир Варимез е бесарабски българин и един от украинските моряци, пленени от Русия след като три украински кораба опитаха да преминат през Керченския проход.    В родното село на Варимез – Бановка, все още нямат информация къде точно е 26-годишният мъж. Знаят това, което се съобщава в новините. Неговата майка –  Екатерина Варимез , споделя, че не може да спи, защото Владимир все е пред очите ѝ. „Надявам се на Бог по-скоро да пуснат децата”, каза жената, цитирана от bTV. Убедена е, че след като се завърне в Бановка, Владимир ще я послуша да не се записва повече в армията.", "date": "2018.12.02", "title": "Проговори майката на пленения бесарабски българин Владимир Варимез"}
{"url": "https://www.blitz.bg/svyat/trmp-nyama-da-vvezhda-novi-mita-sreshchu-kitay_news643179.html", "text": "Президентът на САЩ Доналд Тръмп няма да въвежда нови мита срещу Китай от началото на следващата година, съобщи \"Блумбърг\". Агенцията уточнява, че това е станало по време на неговата среща с държавния глава на Китай Си Цзинпин.  Разговорите са продължили над 2,5 часа. Постигнат е консенсус търговската война между двете държави да не ескалира.  Двете най-големи икономики в света преговарят за трайно споразумение.  Срещата между президентите на САЩ и Китай Доналд Тръмп и Си Цзинпин премина \"много добре\", заяви съветникът по икономическите въпроси в Белия дом Лари Къдлоу. Той беше единственият високопоставен американски представител, който коментира срещата.  Самият Доналд Тръмп веднага замина за летището, откъдето отлетя за Вашингтон.  Срещата беше първата среща лице в лице между лидерите на Китай и САЩ за повече от година. През последните месеци Доналд Тръмп наложи мита за милиарди долари на китайския внос, за да принуди Пекин да спре търговските практики, сред които кражбите на интелектуална собственост и трансфера на технологии. ", "date": "2018.12.02", "title": "Тръмп няма да въвежда нови мита срещу Китай"}
{"url": "https://www.blitz.bg/svyat/opozitsioner-v-cherna-gora-obyavi-gladna-stachka_news643175.html", "text": "Лидерът на опозицията в Черна гора Небойша Медоевич, който беше арестуван в петък вечерта, обяви гладна стачка. Това съобщи пред в. \"Блиц\" съпругата на политиката Марина Медеевич.   Тя уточни, че това е станало по разпореждане на Върховния съд и погазва имунитета на политика. Небойша Медоевич се намира в изолирано затворено пространство под денонощно видеонаблюдение. Той беше арестуван в центъра на Подгорица. Друг опозиционен лидер, Милан Кнежевич, който забеляза полицията, която се готвеше да го арестува, се затвори в парламента. Медоевич и Кнежевич представляват опозиционното движение Демократически фронт, който е коалиция от десет опозиционни партии. Коалицията традиционно подкрепя сътрудничеството със Сърбия и Русия и категорично се противопоставя на прозападната политика на съвременните черногорски власти.", "date": "2018.12.02", "title": "Опозиционер в Черна гора обяви гладна стачка"}
{"url": "https://www.blitz.bg/svyat/samolet-se-razbi-v-tsentr-za-detsa-s-autizm-video_news643176.html", "text": "Най-малко двама души са загинали, след като самолет се разби в покрива на център за деца, страдащи от аутизъм, съобщи АП.   Инцидентът е станал близо до летище \"Форт Лодърдейл\". По време на катастрофата в центъра е имало 8 учители и 5 ученика. При разбиването на \"Чесна 335\" са загинали двамата пътници. Една от учителките е била ранена лекo. Това е станало при евакуирането на децата от центъра. Властите разследват причината за инцидента.", "date": "2018.12.02", "title": "Самолет се разби в център за деца с аутизъм (ВИДЕО)"}
{"url": "https://www.blitz.bg/svyat/otkradnakha-politseyski-avtomat-pri-bezreditsite-v-parizh_news643169.html", "text": "Полицейски автомобил е бил опожарен по време на безредиците в центъра на Париж тази вечер.   Освен това, според местна телевизия, участниците в погрома са откраднали от друга полицейска кола автомат. Пожарите продължават, докато демонстрантите унищожават паркираните превозни средства по пътя си, включително и автомобилите на общинската администрация. Единствено изключение правят линейките и пожарните. Размириците засегнаха и обществения транспорт в града: трафикът е прекъснат в целия участък на линия 1 на метрото (от бизнес района на Дефанс до Пале роял - Лувър), на линия 6 (между района на Площада на звездата - Шарл дьо Гол и Трокадеро). От управлението на обществния транспорт в Париж съобщават за ограничения по още девет линии. От символите на Париж, най-сериозно е пострадала Триумфалната арка, където размириците започнаха още рано сутринта. Колоните й са покрити с графити, а над вечния огън в основата й, около който протестиращите са поставили железни огради, са прелитали газови гранати и камъни. Също така, демонстрантите са счупили една от портите към градините на Тюйлери. Според последните данни най-малко 255 души са задържани, 92 са ранени, от които 14 полицейски служители.", "date": "2018.12.02", "title": "Откраднаха полицейски автомат при безредиците в Париж"}
{"url": "https://www.blitz.bg/svyat/razoblicheni-v-tyaloto-na-krasivata-doznatelka-namerikha-dnk-i-na-trimata-visshi-politsai-koito-ya-iznasilikha_news642909.html", "text": "Откриха в тялото на изнасилената дознателка ДНК на тримата полицаи, които тя бе посочила за нейни насилници. Също така се съобщава, че е установено и времето, в което момичето е било изнасилено.Експертите са намерили в тялото на 23-годишното момиче ДНК на тримата следователи, които са обвинени в сексуално посегателство.  Престъплението е извършено между    За изнасилването са заподозрени трима високопоставени полицаи, срещу които вече е повдигнато и обвинение. Случаят се разследва от вътрешен отдел и екип, изпратен от Москва.   ", "date": "2018.12.02", "title": "Разобличени: В тялото на красивата дознателка намериха ДНК и на тримата висши полицаи, които я изнасилиха"}
