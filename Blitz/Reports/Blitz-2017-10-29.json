{"url": "https://www.blitz.bg/svyat/meditsinska-ekspertiza-razkri-ot-kakvo-e-pochinala-nevrstnata-ruska-manekenka-v-kitay_news554154.html", "text": "Работодателят на 14-годишната руска моделка Влада, която припадна на модния подиум в Китай, а малко по-късно почина, опроверга информацията, че момичето е починало от изтощение заради тежките условия, в които е работело. Според заключенията на медиците, ученичката е издъхнала заради множествена дисфункция на вътрешните органи, предизвикана от септикопиемия, съобщава местната преса.\nПо думите на генералния директор на агенцията, трагедията, която се случила с младата рускиня, по никакъв начин не е свързана със Седмицата на модата в Шанхай, която е приключила седмица преди кончината на момичето. Той твърди, че Влада е работела, но не повече от 8 часа, имала е застраховка, а ангажиментите й били най-малко. \n  \n14-годишната Влада е хоспитализирана в сряда, 25 октомври, в болница в Шанхай с висока температура. От модната агенция, за която е работела, казват, че тя била болна от менингит. Момичето изпаднало в кома, два дни по-късно е починало. Превод: БЛИЦ \n  \n \n", "date": "2017.10.29", "title": "Медицинска експертиза разкри от какво е починала невръстната руска манекенка в Китай"}
{"url": "https://www.blitz.bg/svyat/revolyutsionno-ucheni-mozhe-da-szdadat-nova-vselena-v-laboratoriya-video_news554105.html", "text": "\n Не се случва често физици да бъдат упреквани за рисковано чувство за хумор в академичните статии, които публикуват, но през 1991 г. точно това се случва с космолога Андрей Линде от Университета Станфорд. Той публикува статия озаглавена „Трудното изкуство за създаване на вселена“ в списанието  Nuclear Physics B.  \nВ нея той подчертава възможността за създаване на вселена в лаборатория: изцяло нов космос, който може някой ден да развие собствена звездна система с планети и интелигентен живот. Към края на статия Линде прави (макар и с извинителен тон) предположението, че нашата Вселена може да е била „събрана“ от извънземен „физик хакер“. Рецензентите на статията се противопоставят на тази „мръсна шега“, религиозните се обиждат, че науката се опитва да си припише Сътворението и да го отнеме от ръцете на Бог. Тогава Линде сменя заглавието на статията, но продължава да се придържа над линия, че Вселената може да е създадена от извънземен учен. „Не съм толкова сигурен, че това е шега“, ми каза той. \n Четвърт век по-късно идеята за създаване на вселена или „космогенезис“ изглежда по-малко комична от когато и да било. Аз съм пътувал по целия свят и съм разговарял с физици, които приемат тази концепция напълно сериозно и които дори са нахвърляли грубия чертеж за това, как един ден човечеството може да го постигне. Рецензентите на Линде може да са били прави да се тревожат, но са задавали грешните въпроси. Въпросът не е кой може да се обиди от идеята за космогенезис, а какво би станало ако това е наистина възможно. Как ще се справим с теологичните усложнения? Къде ще е моралната отговорност, ако грешните хора влязат в ролята на космически създатели? \n Теоретичните физици от години се занимават с подобни въпроси като част от техните съображения за това как нашата Вселена е стартирала. През 80-те години космологът Алекс Виленкин от Университета Тъфтс в Масачузетс предлага хипотеза за механизма, по който законите на квантовата механика биха могли да генерират раздуваща се вселена от състояние, в което няма време, няма пространство и няма материя. Има установен принцип в квантовата теория, че двойки частици могат спонтанно да изскочат от празно пространство. Виленкин развива тази идея стъпка напред, твърдейки, че квантовите правила биха позволили и малък пространствен балон да се появи от нищото и този импулс да доведе до надуването му до астрономически мащаби. Нашият космос може да е бил „вкаран в битието“ единствено от законите на физиката. За Виленкин този резултат слага края на въпроса какво е имало преди Големия взрив: нищо. Много космолози са постигнали мир с идеята за вселена без спусък, без първичен причинител, божествен или друг. \n В другия край на философския спектър се срещнах с Дон Пейдж, физик и християнин евангелист от Университета Алберта в Канада, известен със съвместната си работа със Стивън Хокинг по естеството на черните дупки. За Пейдж основната точка е, че Бог е създал Вселената  ex nihilo- от абсолютно нищо. Това, което Линде си представя като космогенезис от друга страна, предполага физици да „приготвят“ космос във високотехнологична лаборатория, използвайки много по-мощен братовчед на големия адронен колайдер край Женева. Предполага се и наличието на „семенна“ частица, наречена „монопол“ (за чието съществуване има хипотеза в някои физични модели, но все още не е открита). \n Идеята е, че ако можем да придадем достатъчно енергия на монопол, той ще започне да се раздува. Но вместо да расте на големина вътре в нашата вселена, растящият монопол ще задържи време-пространство вътре в акселерацията и ще създаде тунел червеева дупка, която води до отделен регион на пространството. От нашата лаборатория ние ще можем да видим само входа на червеевата дупка, портал, който води до бързо разширяваща се бебе – вселена, която сме създали. (Видеото, илюстриращо този процес дава още малко детайли). \n Нямаме причина да вярваме, че дори най-напреднали хакери във физиката биха могли да създадат космос от нищото, казва Пейдж. Концепцията на Линде за космогенезис, колкото и да е дръзка, е все още фундаментално технологична. По тази причина Пейдж не вижда заплаха за вярата си. На този първи етап тогава космогенезата не би трябвало да разстройва  съществуващите теологични възгледи. \n Жонглирайки с проблема, започнах да се питам: Какви биха били последиците за хората дори от самото обмисляне на идеята един ден да сътворят вселена, която може да се насели с интелигентен живот? Както дискутирам в книгата си „Голям взрив в малка стая“ (A Big Bang in a Little Room 2017) настоящата теория предполага, че веднъж създали нова вселена, ние ще имаме много малки възможности да контролираме нейната еволюция или потенциалното страдание на които и да било от нейните жители. Няма ли това да ни превърне в безотговорни и безразсъдни божества? Зададох този въпрос на Едуардо Гуенделман, физик от Университета Бен Гурион в Израел, който е един от архитектите на модела за космогенезата от 80-те години. \n Сега Гуенделман продължава да се занимава с изследвания, които са свързани със създаването на бебе-вселена. Останах изненадан, че моралните въпроси не му причиниха никакъв дискомфорт. Гуенделман гледа на учените, които разсъждават върху отговорността си, като на родители, които се чудят дали да имат деца, знаейки, че ще ги дарят с живот, пълен както с радост, така и с болка. \n Други физици обаче са по-разтревожени. Нобоюки Сакай от Университета Ямагучи в Япония, един от теоретиците, които предполагат, че монополът може да послужи като „семка“ за бебе-вселената, казва че космогенезата е „трънлив въпрос“, за който трябва да се тревожим като общество в бъдеще. Той обаче е освободен от всякакви етични съображения днес. Въпреки че работи върху изчисленията, които биха позволили космогенезис, подчертава ще минат десетилетия, докато подобен експеримент стане възможен. Етичните опасения могат да почакат. \n Много от физиците, с които разговарях, не искаха да се впускат в такива философски разсъждения. Затова се обърнах към философ – Андреас Сандберг от Университета Оксфорд, който работи върху моралните усложнения от създаването на изкуствен съзнателен живот в компютърни симулации. Той твърди, че разпространението на интелигентния живот, независимо от формата му, може да се приеме като нещо, което има присъща стойност. В такъв случай космогенезата може да е морално задължение. \n Като гледам назад към многобройните разговори, които проведох с учени и философи по тази тема стигнах до заключението, че редакторите на  Nuclear Physics B са направили лоша услуга както на физиката, така и на теологията. Техният малък акт на цензура е послужил единствено за избягване на важна дискусия. Истинската опасност е в създаването на враждебност между двете страни, която пречи на учените да говорят честно за етичните и религиозните последици от тяхната работа без да се опасяват от професионална репресия или подигравки. \n Няма да създадем скоро бебе-вселена, но учените от всички сфери на изследвания трябва да се чувстват свободни да говорят за усложненията, които могат да произтекат от работата им, без да се тревожат, че някой може да се засегне. Космогенезата е екстремен пример, който тества принципа. Паралелни етични въпроси са заложени в по-краткосрочните перспективи около създаване на изкуствен интелект или разработването на нови видове оръжия например. Учените се отдръпват от философията и това е разбираемо, страхуват се да излизат отвъд тяхната зона на комфорт, но нежеланият резултат е, че много от тях мълчат за неща, които наистина имат значение. \n Когато напусках кабинета на Линде в Станфорд, след като бяхме прекарали цял ден в разговори за естеството на Бог, космоса и бебе-вселените, той посочи моите бележки и каза тъжно: „Ако искаш да унищожиш репутацията ми, предполагам имаш достатъчно материал“. Това чувство се долавя у редица учени, които срещнах, независимо дали те се идентифицираха като атеисти, агностици, религиозни или нищо от изброените. Иронията е, че ако се почувстват способни да споделят мислите помежду си толкова открито, колкото и с мен, те ще знаят, че не са сами сред колегите си, които размишляват върху някои от най-големите въпроси на нашето съществувание. \n Източник:  ЗЕЕЯ МЕРАЛИ (Zeeya Merali) , журналист на свободна практика по научни теми, автор на статии, публикувани в Scientific American, Nature, New Scientist и Discover. Настоящата статия е оригинално публикувана в AEON, Мегавселена \n", "date": "2017.10.29", "title": "Революционно! Учени може да създадат нова вселена в лаборатория (ВИДЕО)"}
{"url": "https://www.blitz.bg/svyat/ot-poslednite-minuti-dva-vzriva-proekhtyakha-v-srtseto-na-bryuksel_news554128.html", "text": "Белгийската полиция унищожи подозрителна чанта пред вратата на кралския дворец в Брюксел, съобщи телевизия ВТМ, цитирана от БГНЕС.\nЧантата е унищожена с взрив от разстояние. Телевизията отбелязва, че при ликвидирането се чули два взрива, което свидетелства за детонация на взрив и вътре в чантата. \nПолицията засега не коментира случая.  \n", "date": "2017.10.29", "title": "От последните минути: Два взрива проехтяха в сърцето на Брюксел!"}
{"url": "https://www.blitz.bg/svyat/maykata-na-pochinalata-vnezapno-v-kitay-ruska-manekenka-razkaza-za-strashnite-mki-koito-dshcherya-y-trpyala-predi-da-umre-snimki_news554045.html", "text": "\n Майката на 14-годишната руска ученичка - манекенка Влада от Пермск разказа за страшните мъки, които е търпяла дъщеря й, преди да издъхне в Китай. Както БЛИЦ момичето е било устроено в Шанхай буквално на \"робски\" трудов договор и е издъхнало от силно изтощение. \nМайката разказва, че момичето било много уморено и вече не на себе си към края. \"Викаше ме при себе си, казваше, че е много уморена, че иска да спи\", споделя жената. \nТя е убедена, че хроничната умора на детето й е била началото на болестта. Изплашена за здравето на дъщеря си, майката молела детето да отиде на лекар. \n\"И аз не можех да спя, звънях й непрекъснато, молех я, умолявах я да отиде до болница\", разказва тя.  \nВлада заминава за Китай, където планира да стартира кариерата си на модел. Там започва да работи и накрая се стига до хронична умора. Когато вече не издържа, момичето отива в болница. Независимо от усилията си, лекарите не успяват да спасят Влада и тя умира само няколко минути преди поредното ревю, в което трябвало да участва.  \nСпоред данни на британските медии Влада подписала наистина \"робски\" договор, който не включвал даже и медицинска застраховка. Превод БЛИЦ \n \n", "date": "2017.10.29", "title": "Майката на починалата внезапно в Китай руска манекенка разказа за страшните мъки, които дъщеря й търпяла, преди да умре (СНИМКИ)"}
{"url": "https://www.blitz.bg/svyat/marin-lo-pen-napravi-strashna-prognoza-za-sluchvashchoto-se-v-kataloniya_news554111.html", "text": "Лидерът на френската партия \"Национален франт\" Марин Льо Пен прогнозира тежки времена за Каталония, предават световните осведомителни агенции.\n\"Трябва да се работи за постигане на разбирателство между Испания и Каталония\", коментира Льо Пен \nФренският лидер изрази загриженост от обстановката в Испания след едностранното провъзгласяване на независимост на Каталония. Тя коментира тези събития в ефира на телевизионния канал Бе Еф Ем. \n\"Ситуацията в Каталония сериозно ме тревожи. В събитията, които стават там, могат да се видят сигнали, предизвестяващи своеобразна гражданска война в Испания. Трябва да се избегне такова развитие, защото една война би била ужасна. Трябва да се работи за постигане на разбирателство между Испания и Каталония\", каза Льо Пен.\n", "date": "2017.10.29", "title": "Марин Льо Пен направи страшна прогноза за случващото се в Каталония!"}
{"url": "https://www.blitz.bg/zdrave/kholandski-ucheni-izumikha-sveta-s-tova-otkritie-za-studeniya-dush_news554099.html", "text": "\n Редица учени са на мнение, че студеният душ влияе положително върху продуктивността на здравите хора, съобщи Лайф. Изследователи от Медицинската академия в Амстердам потвърдиха отдавнашно заключение на медици за оздравителните процедури – студеният душ действително има благоприятно въздействие върху здравето и продуктивността на хората. Тази процедура обаче е ефикасна единствено когато индивидът е здрав. \n В рамките на изследването било анализирано здравословното състояние на 3000 души. \n Резултатите показали, че водните процедури на практика нямат почти никакъв положителен ефект върху имунната система – общото състояние на организма се подобрява едва с една трета. \n Учените освен това отбелязват, че по въздействието си върху организма сутрешният контрастен душ може да бъде сравнен с изпиване на чашка кафе. \n Независимо че почти всички участници почувствали силен дискомфорт по време на сутрешния студен душ, 91 процента заявили, че ще продължат да се подлагат на водни процедури сутрин. \n", "date": "2017.10.29", "title": "Холандски учени изумиха света с това откритие за студения душ"}
{"url": "https://www.blitz.bg/svyat/voenen-ekspert-s-vazhni-razkritiya-obyasni-zashcho-putin-lichno-trenira-yadrenite-sili-na-stranata_news553684.html", "text": "\n Президентът на Русия Владимир Путин лично участва в изпитанията на стратегически ядрени сили, защото върху него, като главнокомандващ на Въоръжените сили на Русия, се пада отговорността за бойното им използване. Това твърди военният експерт - полковник Виктор Мураховски. \nВ четвъртък Путин прие участие в тренировки за управления яна стратегическите ядрени сили на страната, по време на които беше отработено взаимодействие на Ракетните войски със стратегическо предназначение, атомната подводница на Северния и Тихоокеанския флот, както и авиацията на Въздушно - космичните сили на Русия. \nКакто съобщи прес-секретарят на Путин Дмитрий Песков президентът на Русия е изършил пуск на четири балистични ракети.  \n\"Върховният главнокомандващ прие участие в тренировките, защото върху него се пада отговорността да вземе окончателното решение за тези системи. Президентът лично се убеди в готовността на стратегическите ядрени сили за изпълнение на задачи по предназначение. Системата за бойно управление сработи отлично, всички елементи потвърдиха пълната си бойна готовност\", разкрива и военният експерт Мураховски. \nТой разкрива, че заедно с Путин \"постоянно ходят двама души с т. нар. \"ядрено куфарче\" и то независимо къде в този момент е президентът на Русия.  \n  Превод и редакция: БЛИЦ \n", "date": "2017.10.29", "title": "Военен експерт с важни разкрития! Обясни защо Путин лично \"тренира\" ядрените сили на страната"}
{"url": "https://www.blitz.bg/layfstayl/ptuvane/blgarskite-shofori-v-chuzhbina-piyani-drogirani-ili-bez_news554137.html", "text": "Хиляди български шофьори са с глоби зад граница и с отнети книжки. Най-много от нарушенията са засечени в Германия, Румъния и Гърция. Нарушенията са шофиране в Европа без застраховка, пияни или дрогирани, съобщава bTV.\n3000 българи всяка година получават „честитки” от чужбина, а над 1000 остават без книжки. Дори и да си платят веднага, често минават месеци, докато си ги приберат обратно.  \n„Понякога в нашата съседка Румъния се губи някъде около половин година, независимо от срока на наказанието. Този, който е наказан, дори и да му е изтекло наказанието, не може да получи нова книжка, тъй като старата му е отнета от полицията в съответната държава”, обясни Алекси Стратиев, бивш началник на „Пътна полиция”. \nОтнетите книжки се пращат в българските мисии зад граница, минават през Външно министерство и накрая пристигат в КАТ, обясни шефът на пътната полиция Бойко Рановски. Проверява се дали си е платил глобите и си получава свидетелството обратно. Затова като са в чужбина, българите карат внимателно и не дават рушвети.  \nНякои обаче си плащат и пак шофират в нарушение.  „70 евро беше глобата, ако я платиш веднага - 35. Говорил съм по телефона и продължавам да говоря, без хендсфри, на късмет”, признава шофьорът на камион Христо Христов.  \nШофьори от Благоевград се оплакват от грубо отношение на гръцки полицаи. Иван Николов например е глобен 300 евро там и твърди, че след проверката номерата на камиона му били свалени и стъпкани на земята.\n", "date": "2017.10.29", "title": "Българските шофьори в чужбина: Пияни, дрогирани или без..."}
{"url": "https://www.blitz.bg/layfstayl/problem-v-semeystvoto-tormozi-yoana-bukovska_news554088.html", "text": "Йоана Буковска безспорно е заета жена – работният й график е запълнен със снимките на сериала „Откраднат живот”, а свободните си часове посвещава на близнаците Вяра и Любомир, пише \"Уикенд\".\nПокрай многобройните ангажименти обаче, тя напълно е зарязала съпруга си Иван Давидов. \n„Почти не се виждаме, въпреки че живеем под един покрив”, смее се актрисата. И допълва, че през годните, в които са заедно, точно 5 пъти са били на почивка само двамата, но се зарича това да се промени.  \n„Дано скоро да си откраднем някой и друг уикенд насаме”, надява се Йоана, предават от Уикенд. \n \n", "date": "2017.10.29", "title": "Проблем в семейството тормози Йоана Буковска"}
{"url": "https://www.blitz.bg/svyat/khilyadi-v-kataloniya-protestirat-sreshchu-ottsepvaneto-video_news554080.html", "text": "\nБарселона се готви за нов голям протест. Събират се хиляди противници на отделянето на Каталония. Част от участниците в демонстрацията носят и знамена на ЕС. Вече стана ясно, че ако Каталония се отцепи от Испания, тя вече няма да бъде част от 28-членния блок.  \nПо-рано председателят на Европейския парламент Антонио Таяни Никой заяви, че проведеният в областта референдум за отцепване е бил незаконен и че никой няма да признае Каталония за независима държава. \n", "date": "2017.10.29", "title": "Хиляди в Каталония протестират срещу отцепването (ВИДЕО)"}
{"url": "https://www.blitz.bg/svyat/mayka-obira-banka-ostavi-deteto-si-da-chaka-otpred_news554082.html", "text": "\n Американка обра банка в Ню Йорк докато 6-годишната й дъщеря я чака с такси пред входа. Местните медии цитират полицията, според която в събота по обяд 28-годишната Даяна Марини отишла в банка \"Чейс\" в Исландия, Лонг Айлънд и връчила на касиера бележка с искане да й се предоставят наличните пари. \nБанковият служител изпълнил нареждането, след което Марини се качила в чакащото я такси и си отишла. \nПолицаи проследили колата и я задържали. \nМарини е обвинена в грабеж и заплаха за благополучието на детето. Момичето било предадено на други членове на семейството. \n \n", "date": "2017.10.29", "title": "Майка обира банка, остави детето си да чака отпред"}
{"url": "https://www.blitz.bg/svyat/sdf-se-evakuirali-ot-siriyskata-aviobaza-menag-i-ya-predali-na-ruski-sili_news553989.html", "text": "Сирийските демократични сили (SDF) напуснали авиобазата Менаг южно от Азаз и заминали за Африн, съобщи inforeactor.ru.\nАеропортът е взет под контрол от руски пехотни подразделения, пристигнали от своята база в Кафр Джанна. \n  \nПредаването на базата на руснаците е едно от условията между РФ и Турция за демаркационното разграничение в Сирия. Руските подразделения ще останат там до пристигане на контингент от протурската Сирийска свободна армия. Очаква се тогава да бъде открит пътят към турския град Газиантеп. \n  \nСпоред споразумението между руснаци и турци, кюрдите ще напуснат арабските селища Менаг, Тел Рифат, Кфарния, Мар Аназ, Харел, Дейр Джамал и Маримин. \n  \nТова съвпадна по време с изказването на сирийския генерал Турки ал-Хашар, че на територията на Сирия, за разлика от Ирак и Турция, живеят твърде малко кюрди и затова планът на САЩ за обособяване там на отделен регион едва ли ще бъде реализиран. \n  \nСпоред генерала, сега СДС удържат под контрол неотдавна отвоюваното от ИД нефтено находище Ал-Омар, но въпреки това там няма да бъдат укрепени кюрдските позиции. Контролът над нефтените залежи за осигуряване с петрол само съюзни на тях групировки и да се отслабва правителството на Сирия. \n  Превод и редакция: БЛИЦ \n \n", "date": "2017.10.29", "title": "SDF се евакуирали от сирийската авиобаза Менаг и я предали на руски сили"}
{"url": "https://www.blitz.bg/svyat/namerikha-mrtva-krasivata-styuardesa-yana-v-apartament-pod-naem-predskazala-sama-smrtta-si_news554072.html", "text": "\n Полицията в Словакия разследва мистериозната смърт на красивата стюардеса Яна Сарнова. Тя е открита, плувнала в кръв, в апартамент в Братислава, който държала под наем. \nТялото й е открито от съседите няколко дни след смъртта. Според полицията не са открити следи от друг човек в апартамента и е възможно да се касае за самоубийство. Близките на Яна, обаче, са убедени, че тя не би посегнала на живота си.  \nЯна живеела така, както много други не биха и сънували. Веднага след училище започнала работа като стюардеса. Седем години прекарала в компанията Etihad Airways, с която летяла по целия свят. Преди две години се върнала обратно в Словакия и заживяла в Братислава. \nТогава решава да стане писателка и написва психологическия трилър \"Тигрите не сънуват\", а близките й са шокирани. \"Направо смразяващо. Вътре пишеше за измъчване на жени, за мъже - мошеници, които примамват жените на среща, а след това ги нападат, превръщайки се в социопати\", описва книгата издателството, което я пулбликува. \nСамата Яна твърди приживе, че книгата е написана на базата на истински случаи, но не казва дали става въпрос за личен опит. Случайно или не главната героиня в книгата също опитва да се самоубие.  Превод: БЛИЦ \n", "date": "2017.10.29", "title": "Намериха мъртва красивата стюардеса Яна в апартамент под наем. Предсказала сама смъртта си"}
{"url": "https://www.blitz.bg/layfstayl/ptuvane/nepoznatata-krasota-na-vietnam-snimki_news554089.html", "text": "\n Преди началото на пътешествие в слабопозната страна много хора си задават въпроса: какво да посетя. В случая се намираме във Виетнам. \n Ханой \n Това е столицата на Виетнам. Ханой най-често е отправната точка, когато се организират пътешествия из страната. \n Препоръчваме да прекарате тук не повече от два дни. Няма нито плажове, нито интересни развлечения за туристите. В Ханой можете да пазарувате. Посетете няколко ресторанта с традиционна кухня. Вземете си сувенири и се разходете край езерото. \n Нячанг \n \n Най-развитият курорт в страната. Тук е топло, освен в периода октомври-януари. Очакват ви много хотели с различна ценова категория, построени недалеч от плажа. \n А плажната ивица е дълга около 7 км. \n Далат \n Задължително вкусете от тукашното кафе. В центъра на града има красиво езеро, на което ви препоръчваме да посрещнете залеза. В околностите има старинни будистки манастири и живописни водопади. \n Даклак \n \n В този провинциален град можете да се запознаете с бита и културата на населението. Тук живеят ловци на слонове. Тези животни се използват за обработване на земята, превозване на товари и за развлечение на туристите. Отидете на сафари през езерото Лак и разгледайте живота на местните. \n Сапа \n Живописен град, който се намира в северозападната част на Виетнам. Заобиколен е от планини и оризови полета. Тук е мястото за хора, които се наслаждават на активната почивка. Можете да карате колело, да се увлечете в пешеходни разходки, да се катерите. \n Залив Халонг \n \n Едно от най-популярните места във Виетнам. Заливът е в списъка на световното наследство на ЮНЕСКО. В скалите ще откриете хиляди пещери. Някои от тях приличат на дворци, тъй като са специално осветени за туристите. \n Дананг \n Това е третият по големина град във Виетнам. Разположен е в центъра на страната. По данни на Forbes Дананг е един от най-красивите градове в света. Дължината му възлиза на около 30 км. В този курорт туристите могат да редуват спокойна почивка на плажа с наситени откъм преживявания екскурзии. \n Хюе \n \n Този старинен град се намира на 3 часа път с автобус от Дананг. За да разгледате напълно забележителностите му, отделете 2-3 дни. Тук можете да разгледате императорския дворец и гробниците, които са разположени по течението на реката. \n Край гробниците има статуи на воини-мандарини, а до тях – коне и слонове. \n", "date": "2017.10.29", "title": "Непознатата красота на Виетнам (СНИМКИ)"}
{"url": "https://www.blitz.bg/layfstayl/ptuvane/ne-e-za-vseki-10-ot-nay-skpite-restoranti-v-sveta-snimki_news554084.html", "text": "\n Всеки обича добрата храна и хубавото изживяване по време на вечеря. Но какво е можете да вечеряте в някой от най-скъпите ресторанти в света? И какво има в меню, което струва стотици долари? \n Ето 10 от най-скъпите в света ресторанти. \n Restaurant Le Meurice \n Вдъхновен от Версай, този супер луксозен ресторант е украсен с кристални полилеи, бронз и мрамор. Намира се в Париж, а вечеря тук струва средно 524 долара. \n Ithaa Undersea Restaurant \n \n Оценен като \"най-красивия ресторант в света\" от New York Daily News през 2014 г., Ithaa предлага екзотично и вълнуващо изживяване за хранене. Ресторантът се намира на 5 метра под Индийския океан и предлага красива гледка към кораловите градини. Ако имате път към  Малдивите, може да го опитате, а вечерята ще ви струва около 500 долара на човек. \n Alain Ducasse at the Dorchester \n \n Той се намира се в Лондон, Англия, и вечерята ще ви струва около 343 щатски долара на човек. Тук се предлагат изискана храна, като например седемстепенно меню Черен трюфел. Колко интригуващо! \n Ресторант на Гай Савой, Париж \n \n Този ресторант, който е собственост на главния готвач, носител на \"Мишлен\", Гай Савой, не е случаен. (Можете да познавате и Савой като готвачa, който е учил Гордън Рамзи.) Намира се в Париж, Франция, и можете да се нахраните за около 525 долара. \n Michel Bras, Тоя \n \n Той се намира в Тоя, Япония, и ще ви струва около 410 долара на човек, за да обядвате. Този ресторант предлага френска кухня с японски привкус и прекрасна гледка към вулканичното езеро Тоя. \n Ресторант Crissier \n \n През 2013 г. главният готвач Беноа Виолер бе избран за главен готвач на годината в Швейцария и спечели 19/20 точки от Gualt Millau - престижен френски ресторантьорски пътеводител. Намира се в Кризие, Швейцария, и вечерята струва около 415 долара на човек. \n Plaza Athénéé Maison \n \n Ресторантът, собственост на Ален Дюкас, предлага едно от най-добрите изживявания по време на хранене, които са известни. Менюто им се състои от редки съставки и тъй като се намира в един от най-красивите градове в света – Париж, се очаква да бъде скъп. Вечерята ще ви струва около 550 долара на човек. \n Kitcho \n \n Описан като храм на kaiseki (церемониално хранене с много ястия, произхождащи от японски чаени церемонии), вечерите в Kitcho са изключителни! Намира се в Киото, Япония, и храненето струва около 600 долара. \n Masa \n \n Това е най-скъпият ресторант в САЩ. Намира се в Ню Йорк и вечерята ще ви струва около 585 долара на човек. \n Sublimotion \n \n Най-скъпият ресторант в света се намира в Ибиса, Испания. Цената за вечеря е около 1 850 долара и можете да поканите 11 приятели, с които да опитате около 20 ястия. Всяко хранене е съпроводено с шоу спектакъл, който трае около 3 часа.  \nИзточник:  \n", "date": "2017.10.29", "title": "Не е за всеки! 10 от най-скъпите ресторанти в света (СНИМКИ)"}
{"url": "https://www.blitz.bg/svyat/ribar-se-natkna-na-ostanki-ot-zagadchno-chudovishche-na-plazh-v-alyaska-video_news554092.html", "text": "Жител на Аляска се натъкна на останките на загадъчно морско чудовище. Мъжът е рибар и опитен горски, но не може да определи какво точно е открил на плажа, пише „Мирър”.\nСпоред учени, които са видели находката, става въпрос за останки от някаква акула, но човекът е категоричен, че тези риби не са толкова големи. Освен това се оказало, че  мъжът е открил само черният дроб на неизвестната  твар, който миришел на риба.  Не е ясно как той се е отделил от туловището на съществото и се е озовал на брега. Акулата, за която говорят учените, живее на повече от 6 км. дълбочина. \n„Чувал съм, че тюлените ядат полярни акули, но това са само слухове. Ние знаем прекалено малко за тези риби”, казва горският. \nПроучването на останките продължават в лаборатория.  \n \n \n \n", "date": "2017.10.29", "title": "Рибар се натъкна на останки от загадъчно чудовище на плаж в Аляска (ВИДЕО)"}
{"url": "https://www.blitz.bg/layfstayl/shoubiznes/golyama-beda-spokhodila-aleksandra-bogdanska-krasavitsata-vloshi-zdraveto-si-zaradi_news554037.html", "text": "Александра Богданска признава, че преди години водела продължителна борба с килограмите, вследствие на която косата й започнала да капе, пише \"Уикенд\".\nПроблемите на красавицата с теглото вече са зад гърба й, защото днес успява да го балансира със спорт и подходящ режим на хранене, ала тогава едва се съвзела от шока.  \nНай-притеснени били роднините й, които се опасявали, че  може да се разболее от анорексия . За щастие, ВИП съквартирантката не стигнала чак до там и бързо влязла в добра форма, а косата си възстановила с прием на подходящи витамини. \n \n", "date": "2017.10.29", "title": "Голяма беда споходила Александра Богданска, красавицата влоши здравето си заради..."}
{"url": "https://www.blitz.bg/svyat/amerikantsite-oshche-ne-razbirat-kakvo-ne-e-nared-s-iztrebitelite-f-35_news554004.html", "text": "Многострадалният изтребител-бомбардировач пето поколение F-35 Lightning II („Мълния“) пак е в центъра на скандал, пише rusvesna.su. Сега в американските ВВС разследват необясними случаи за влошаване на самочувствието на пилотите по време на изпитанията през последните няколко месеца.\nМакар програмата да струва над 1 трилион долара, досега на самолета са открити няколко стотици „критични” недостатъци и той няма да е готов за бойни изпитания преди 2019 г. \n  \nВ началото на годината F-35 беше подложен на разгромяваща критика в ежегодния доклад от директора на управлението по експлоатационни изпитания и проверки в Пентагона Майкъл Гилмор. \n  \nВоенните открили в самолета 276 слаби места, отнасящи се до работата на операционната система версия 3F, половината от които останали и в подобрената версия за програмно осигуряване 3FR6. Сега месечно се откриват средно по 20 грешки в програмата. \n  \nС експлоатационните качества на самолета също има проблеми. F-35 не отговаря на изискванията на изтребител от пето поколение поради невъзможността да лети на свръхзвукова скорост без форсаж, ниска тяговъоръженост и маневреност, недостатъчна радиолокационна забележимост и ниска „живучест”. Производителят Lockheed Martin обаче няма точен план за действие как да реши проблемите. \n  \nАмериканските военни откроили цял комплекс от проблеми, свързани с бойното използване на F-35: невъзможност за използване на вграденото четирицевно оръдие GAU-22/A калибър 25 мм без съществена доработка, ограничени възможности за поразяване на движещи се земни цели, неефективна система за нощно виждане, неудовлетворителни характеристики на сензорите от авиониката и още много други. \n  \nКъм всички технически проблеми на изтребителя се прибавиха и така наречените „физиологични епизоди с пилоти”, при които рязко се влошава тяхното здравословно състояние по време на изпитанията. \n  \nАмериканците са регистрирали вече 29 подобни инцидента. От тях 10 са станали през тази година, при това половината са възникнали от 2 май и 8 юни в авиобазата „Люк” в щата Аризона. В резултат полетите с F-35 са спрени, а след тяхното възобновяване са регистрирани още три „физиологически епизода”. \n  \nВ продължение на няколко месеца военни експерти са работили с пилотите, но причините за възникване на проблемите останали загадка. Симптомите наподобявали кислороден глад, но могат да свидетелстват за повишаване на равнището на въглероден диоксид в кръвта. \n  \nКато възможна причина специалистите сочат нарушение на потреблението на кислород от тъканите на организма, декомпресионна болест и обезводняване. Кислородната система обаче се оказала изправна. \n  \nПреди всичко от необяснимото влошаване на самочувствието се оплакват пилотите при модификация F-35A; при версия F-35C се случили само 5 „епизода”, а при F-35B – само 4. \n  \nНякои пилоти категорично са отказали да изпълняват изпитателни полети с F-35. \n  Превод и редакция: БЛИЦ \n \n", "date": "2017.10.29", "title": "Американците още не разбират какво не е наред с изтребителите F-35"}
{"url": "https://www.blitz.bg/svyat/madrid-smekchi-natiska-neka-puchdemon-uchastva-v-izborite_news554024.html", "text": "\n Мадрид ще приветства участие на отстранения каталонски премиер Карлес Пучдемон на предсрочните регионални избори, които централните власти насрочиха за 21 декември, предаде Ройтерс, цитирайки направено снощи изявление на говорителя на испанското правителство Иниго Мендес де Виго. \n\"Сигурен съм, че ако Пучдемон участва в тези избори, ще може да упражни тази демократична съпротива\", заяви Мендес де Виго, след като каталонският лидер призова към \"демократична съпротива\" срещу прякото управление на Мадрид. \nПучдемон подписа изявлението си като каталонски президент, което показва, че не приема отстраняването си, отбелязва Ройтерс. Той обаче призова каталонците да не използват насилие или обиди, и да уважават протестите на онези от хората в областта, които не са съгласни с решението за обявяване на независимост, взето от парламентарното мнозинство. \nСвикването на избори на 21 декември е рискован ход от страна на испанския премиер Мариано Рахой, защото може да доведе до увеличаване на броя на сепаратистите в новия регионален парламент. Според проучванията над половината каталонци не подкрепят отделянето от Испания, отбелязва Ройтерс. Мендес де Виго подчерта, че на изборите каталонците ще получат последната дума.\n   \n \nВ отговор на въпрос дали Пучдемон трябва да бъде съден, Мендес де Виго заяви само, че в Испания изпълнителната и съдебната власт са отделени и никой не е над закона. \nВ Каталония съжителстват две правни уредби, отбеляза адвокатът на Пучдемон. \n  \n\"От една страна имаме регионален парламент, който обяви независима република и като следствие, регионално правителство, което заявява, че е правителство на нова държава\", отбелязва адвокатът Жауме Алонсо Кевиляс. \"От друга страна имаме испанска държава, която казва, че направеното е невалидно\", добави той. \n\"Ще трябва да изчакаме следващите дни, за да видим дали новосъздадената държава има достатъчно сили, за да се наложи\", смята Алонсо Кевиляс. \"Това ще зависи от гражданите. В деня на плащане на данъците, те ще го направят или в Испания, или в Каталония\", добави той, подчертавайки, че въпросът ще се реши през идните дни и седмици.\n", "date": "2017.10.29", "title": "Мадрид смекчи натиска: Нека Пучдемон участва в изборите"}
{"url": "https://www.blitz.bg/svyat/zaplakha-strani-ot-nato-sa-v-obkhvata-na-severnokoreyskite-raketi_news554011.html", "text": "\n Ракетите на Северна Корея могат да достигнат територията на страни членки на НАТО, заяви генералният секретар на Алианса Йенс Столтенберг в интервю за японския вестник „Йомиури”. \n „Страните от НАТО вече са изложени на заплаха”, подчерта той. \n Генералният секретар добави, че е необходимо да се оказва натиск над Пхенян, включително чрез строго спазване на икономическите санкции.Столтенберг припомни, че през цялата си история Алиансът е защитавал своите членове от балистични ракети чрез сили за сдържане. „НАТО има и възможността, и решимостта да нанесе контраудар”, категоричен е той. \n Междувременно японски специалисти по киберсигурност ще бъдат изпратени в центъра на НАТО в естонската столица Талин. Столтенберг подчерта, че се разглежда възможността за широко японско участие в ученията по киберсигурност на НАТО \n  \n\n", "date": "2017.10.29", "title": "Заплаха! Страни от НАТО са в обхвата на севернокорейските ракети"}
{"url": "https://www.blitz.bg/svyat/zalovikha-opasen-grtski-terorist-izprashchal-pisma-bombi_news554036.html", "text": "\n Гръцката полиция заяви в събота, че е арестувала мъж, за когото се смята, че е участвал в изпращането на писма - бомби, включително на бившия гръцки премиер Лукас Пападимос и бившия германски финансов министър Волфганг Шойбле, съобщават местни медии. \n През март полицията залови осем опасни пакета в офиса за сортиране в Атина след изпращането до Международния валутен фонд в Париж и германското министерство на финансите в Берлин. \n Един плик, изпратен до Шойбле, беше заловен от министерството. Писмото, адресирано до МВФ, избухна и леко рани административен асистент. \n \"Службата за борба с тероризма арестува 29-годишен мъж след разследване, свързано с изпращане на бомбени пакети\", каза полицията в изявление. \n Полицията е претърсила апартамента на заподозрения в Атина и намерила два пистолета, куршуми, часовников механизъм и материали за експлозиви в туристически торбички. \n \"Полицията е забелязала заподозрения от видео записи. От тях се вижда как той изпраща пратки по пощата в пет различни случая, каза служителят, отказвайки да бъде назован. \n Пападемос беше ранен през май, когато в колата му в центъра на Атина избухна пакет. \n", "date": "2017.10.29", "title": "Заловиха опасен гръцки терорист, изпращал писма - бомби"}
{"url": "https://www.blitz.bg/svyat/samo-v-blits-zverska-katastrofa-s-mnogo-alkokhol-ubi-nasha-studentka-v-edin-ot-nay-prestizhnite-kolezhi-v-shchatite-video_news553986.html", "text": "При катастрофа край път I-75 в петък вечерта е било убито 23-годишно момиче от България, което учело в Berea College, пише kentucky.com, издание от едноименния щат.\nЙоана Иванова е загинала в близост до изход от магистралата номер 77. Според местните издания катастрофата е станала между лека кола - седан и камион. Според полицията в окръг Мадисън ударът е бил толкова тежък, че седанът е бил буквално срязан наполовина, а задната седалка е хвърлена на 100 ярда от мястото на аварията. \nЙоана е седяла на задната седалка на колата и е единствената загинала в тежкия инцидент. Ранени са тримата, пътували в колата, както и шофьорът на камиона. Всички били веднага откарани в болницата.  \n \n \n \nСпоред предварителните коментари от полицията, един от факторите за случилото се е \"многото алкохол\", погълнат от шофьора на леката кола.  \nBerea College е сред най-престижните учебни заведения в САЩ и света, а българката Йоана Иванова - сред надарените студенти. Младото момиче е сочено от състудентите си като една от надеждите на университета.  Превод: БЛИЦ \n \n", "date": "2017.10.29", "title": "Само в БЛИЦ! Зверска катастрофа \"с много алкохол\" уби наша студентка в един от най-престижните колежи в Щатите (ВИДЕО)"}
{"url": "https://www.blitz.bg/svyat/ukrainski-general-khvrli-bomba-rusiya-nakhluva-prez-stepite-s-pomoshchta-na-podvodnitsi_news554029.html", "text": "\n Украинският генерал Игор Романенко заяви, че Русия разработва план да нахлуе в Украйна, използвайки подводни лодки на Черноморския флот. Такава фантастична версия той огласи в интервю за изданието \"Апостроф\". \nСпоред Романенко в операцията щели да се задействат подводници с ракети на борда, които щели да се придвижват.... на сушата. \n\"Нови дизелни лодки с крилати ракети - нима това е отбранително оръжие?\" Така задава риторичния си въпрос генералът и предлага на всички да се замислят.  \nНай-вероятната цел на подобно, митично \"завземане\" според Романенко е Херсонската област, разположена в съседство с Крим. \nОфицерът отказва да назове източниците, които стоят зад подобни фантасмагорийни твърдения. Също така не разкрива и какви са сроковете на операцията. \nМеждувременно стана известно, че Военномороските сили на Украйна искат да използват спрямо Русия тактиката на \"вълчата глутница\". По подобен начин е действало по време на Втората световна война командването на подводния флот на Германия. Тактиката на този военен похват е да бъде извършена едновременна атака на един голям руски кораб с помощта на няколко леки бронекатера.  Превод: БЛИЦ \n", "date": "2017.10.29", "title": "Украински генерал хвърли \"бомба\"! Русия нахлува през степите с помощта на... подводници"}
{"url": "https://www.blitz.bg/svyat/obyavikha-izvnredna-situatsiya-v-germaniya-i-chekhiya-zaradi-burni-vetrove_news554048.html", "text": "\n В Берлин е обявено извънредно положение заради бурята Харварт. Един човек е пострадал под рухнало скеле, изкоренени са дървета. Противопожарните служби са получили над 100 повиквания само между 4 и 7 часа сутринта. Мобилизрани са всички служители и доброволци. \n Има прекъснати транспортни връзки с Берлин, Хамбург и още 6 провинции. Река Елба е преляла по блреговете на Хамбург. \n Силните ветрове предизвикаха многобройни инциденти и в Чехия, а се оказва поривите на вятъра там да станат още по-силни длес след обяд. В северните части на страната поривите на вятъра вече достигат 136 км/ч. Без електричество са 10 от 14 области в страната. Властите предупреждават жителите да не напускат домовете си. \n", "date": "2017.10.29", "title": "Обявиха извънредна ситуация в Германия и Чехия заради бурни ветрове"}
{"url": "https://www.blitz.bg/svyat/portret-na-bldi-meri-be-otkrit-pod-izobrazhenie-na-kartina-ot-xvi-vek_news553988.html", "text": "Недовършен портрет, за който се смята, че е на Мария Стюарт - известна също като кралицата на шотландците Мери, бе открит под изображение на картина от XVI век. Това оповести Националната галерия на Шотландия, цитирана от ДПА.\nИзследване с рентгенови лъчи на портрета на сър Джон Мейтланд показа, че под неговото изображение има друго - на жена, чиито отличителни черти са сходни с редица описания на кралицата, поясниха от галерията. Картината се приписва на холандския художник Адриан Вансон, починал между 1604 г. и 1610 г. Творбата му е изследвана в рамките на съвместен проект на Националната галерия на Шотландия и института за изкуство \"Курто\". Откритието е значимо, защото съществуват относително малко на брой автентични портрети на кралицата. Още по-малко са портретите й от епохата, свързана с пребиваването й в Шотландия. \n \n", "date": "2017.10.29", "title": "Портрет на Блъди Мери бе открит под изображение на картина от XVI век"}
{"url": "https://www.blitz.bg/svyat/gotvyat-se-novi-misii-do-lunata_news553990.html", "text": "До 6 месеца американската компания \"Муун експрес\" може да организира експедиция до Луната. Агенцията се позовава на предприемат Навин Джейн.\n \"Муун експрес\" е получила разрешениеда спусне модул на лунната повърхност. \n През март догодина индийски космически апарат ще достави на Луната вседеход, съобщи списание \"Лайф\". Мисията \"Чандраян-2\" ще включва лунен орбитален апарат, спускаем модул и вседеход. Апаратите ще изследват сеизмичната активност на Луната и лунния прах. \n Двете мисии ще възобновят проучването  на Луната. \n", "date": "2017.10.29", "title": "Готвят се нови мисии до Луната"}
{"url": "https://www.blitz.bg/svyat/pritiskat-tereza-mey-za-brekzit-bez-sporazumenie-s-es_news553992.html", "text": "Притискат британския премиер Тереза Мей за Брекзит без споразумение с ЕС, разкрива в. \"Обзървър\".\n Според изданието това е позицията на най-големите спонсори на управляващата британска Консервативна партия. \n Някои евроскептични консерватори са недоволни  от бавния ход на преговорите за Брекзита и настояват Лондон да си запази възможността да излезе едностранно от ЕС. По този начин няма да се приема неизгодно за Острова споразумение. \n Преговорите между Лондон и Брюксел трябва да продължат до ноември следващата година, след което  страните ще разполагат с половин година  за ратификация на споразумението в националните парламенти. Самият Брекзит трябва да се състои не по-късно от март 2019 г. \n", "date": "2017.10.29", "title": "Притискат Тереза Мей за Брекзит без споразумение с ЕС"}
{"url": "https://www.blitz.bg/svyat/i-pisatelka-obvini-bush-starshi-v-seksualno-nasilie-opipal-ya-kakto-si-stoyal-v-invalidnata-kolichka-na-93-godini_news553968.html", "text": "Писателката Кристина Бейкър Клайн обвини бившия президент Джордж Буш-старши в сексуален тормоз. Жената стана вече третата, която разказа за непристойното поведение на 93-годишния политики, пишат местни медии.\nЗа това Клайн написа в своята колонка в Slate. По думи на женицата всичко се е случило през април 2014 г. на мероприятие в Хюстън, когато Буш пристигнал със своята съпруга. \nФотографът се готвеше да ни снима нас тримата (Клайн, мъжа й и Буш старши). Съпругът ми стоеше от едната страна на количката му, а аз от другата. Президентът Буш ме придърпа и си сложи ръката под гърба ми, пише Клайн. \nПо нейни думи в този момент Буш извикал: \"Дейвид Копърфийлд!\" и я сграбчил за задника, а фотографът заснел това. Писателката добавя, че веднага \"инстинктивно отместила ръката му\". \nСлед случилото се Клайн се отправила с мъжа си в хотел. През това време писателката му разказала какво е станало, а жената, която ги карала с колата, казала: \"Надявам се, че ще бъдете благоразумни\". \nПо-рано подобни обвинения по адрес на Буш отправиха актрисите Джордан Гролник и Хезър Линд. Превод: БЛИЦ \n", "date": "2017.10.29", "title": "И писателка обвини Буш старши в сексуално насилие - опипал я, както си стоял в инвалидната количка на 93 години"}
{"url": "https://www.blitz.bg/svyat/margaret-tachr-e-primer-za-kraynata-desnitsa-v-germaniya_news553994.html", "text": "Лидерът на дясната партия Алтернатива за Германия Алис Вайдел каза, че нейният пример за подражание е бившият британски премиер Маргарет Тачър. За това Вайдел заяви в интервю за в. \"Билд ам зонтаг\".\n \"Тачър дойде на власт в Обединеното кралство, когато страната е била икономично на сметището и я построи отново\", каза политикът. \n Вайдел отбелязва, че опитът на Тачър е полезен за нея във връзка с основната цел на партията. Освен това идеите на британския политик може  да се използва за формирането  на дългосрочен политически курс на Алтернатива за Германия. \n По-рано бившият лидер на формацията Фрауке Петри обяви плановете си да създаде нова партия. \n", "date": "2017.10.29", "title": "Маргарет Тачър е пример за крайната десница в Германия"}
{"url": "https://www.blitz.bg/svyat/promyana-printst-na-sauditska-arabiya-obeshcha-religiozni-reformi_news553995.html", "text": "\n В Саудитска Арабия християнството е забранено, както и всички други религии, различни от исляма, но принц Мохамед бин Салман Ал Сауд обеща реформи, както и да се върне в страната „умерения ислям“ на търпимост и толерантност. \n В обширно интервю за Guardian, той посочи, че смята консервативната политическа система, която съществува в страната през последните 30 години, „за ненормална“ и смята, че една от проявите на духовна реакция на консерватизма и радикализъм е революцията в Иран. „Ние просто се връщаме към това, което винаги сме изповядвали – умерен ислям, отворен за целия свят и за всички религии“, каза принцът в интервюто. \n „Седемдесет процента от населението на страната са под 30-годишна възраст, и  честно казано, никой от нас не иска да посвети живота си във войната с екстремистки възгледи, ние искаме да ги унищожи, тук и сега „, каза той. \n След подобно обещание преди години бяха направени редица промени и в Египет. Очаква се и в Саудитска Арабия да последват значителни промени. \n", "date": "2017.10.29", "title": "Промяна! Принцът на Саудитска Арабия обеща религиозни реформи"}
{"url": "https://www.blitz.bg/svyat/trmp-dokumentite-za-ubiystvoto-na-kenedi-byakha-obnarodvani-tvrde-predsrochno_news553998.html", "text": "Президентът на САЩ Доналд Тръмп заяви, че секретните документи за убийството на неговия предшественик Джон Кенеди през 1963 г. са били обнародвани „твърде предсрочно“, пише The Hill, цитиран от Фокус.\n„Документите за Джон Кенеди бяха обнародвани твърде предсрочно“, написа Тръмп на профила си в социалната мрежа „Туитър“. \nАдминистрацията на Тръмп публикува около 2800 документа относно случая на 26 октомври. Датата е определена от Конгреса през 1992 г. Президентът блокира публикуването на около 3000 документи, но неговата администрация съобщи, че ще публикува редактирани техни версии в следващите месеци.  \n \n", "date": "2017.10.29", "title": "Тръмп: Документите за убийството на Кенеди бяха обнародвани твърде предсрочно"}
