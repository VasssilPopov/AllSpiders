{"url": "https://www.blitz.bg/svyat/kitayski-general-preduprezhdava-do-mart-mozhe-da-izbukhne-voyna-na-koreyskiya-poluostrov_news565674.html", "text": "На Корейския полуостров може да избухне война „по всяко време“ в рамките на следващите три месеца. За това предупреди китайски генерал, цитиран Independent. Генерал-лейтенант Ван Хунгуан призова Китай да мобилизира защитата си в очакване на конфликт, който по думите му може да избухне още до месец март догодина.\n Напрежението на Корейския полуостров остава високо след ядрените и ракетни изпитания на режима в Пхенян. Северна Корея и Съединените американски щати си отправиха взаимни заплахи за тотално унищожение. \n „Китай трябва психологически да е подготвена за потенциална корейска война. Североизточните региони на Китай също трябва да бъдат мобилизирани. Подобна мобилизация не е обявяване на война, а има отбранителни цели“, заяви китайският генерал. Той добави, че има опасност от земетресения и радиация, предизвикани от евентуално избухване на ядрена война. \n По-рано през този месец военновъздушните сили на САЩ и Южна Корея проведоха съвместни учения на Корейския полуостров, които бяха остро разкритикувани от режима на Ким Чен-ун. Американците изпратиха към района и бомбардировачи Б-1Б „Лансър“. Пхенян вижда в тези учения подготовка за инвазия в страната. \n", "date": "2017.12.18", "title": "Китайски генерал предупреждава: До март може да избухне война на Корейския полуостров"}
{"url": "https://www.blitz.bg/svyat/nova-stranitsa-v-zhivota-na-printsesa-sharlot-se-otvarya-ot-yanuari_news565611.html", "text": "Принцеса Шарлот, дъщерята на британския принц Уилям, ще тръгне на детска градина през януари, съобщиха от кралското семейство в „Туитър”.\nРодителите й са избрали детската градина \"Уилкокс\", която е близо до дома им в Кенсингтън. \nДетската градина има отлична оценка от държавните инспектори. На сайта си тя се представя като традиционна, стремяща се да поддържа \"високи стандарти, отлични постижения и добри маниери\". Таксата е 3050 британски лири (4072 щатски долара) на срок за сутрините и 1800 лири за следобедите. \nПринц Уилям също е ходил на детска градина, за разлика от други членове на кралското семейство. Синът му принц Джордж го последва, като през септември вече тръгна и на подготвително училище. \nПринц Уилям и съпругата му Катрин днес разпространиха коледна снимка на семейството си, на която са заедно с двете си деца Шарлот и Джордж. Снимката ще бъде използвана като тяхна коледна картичка тази година. \nПринцеса Шарлот ще навърши три години през май. Тя е четвърта по ред за наследяване на престола след дядо си принц Чарлз, баща си принц Уилям и брат си принц Джордж. \nСъпругата на принц Уилям е бременна с третото им дете, което трябва да се роди през април.\n", "date": "2017.12.18", "title": "Нова страница в живота на принцеса Шарлот се отваря от януари"}
{"url": "https://www.blitz.bg/svyat/izvnredna-situatsiya-v-parlamenta-na-albaniya-vsichko-e-v-dim-mozhe-da-se-stigne-i-do-fizicheski-razpravi-video_news565636.html", "text": "Депутати от опозицията в Албания хвърлиха в парламента димки, с което изразиха протеста си срещу избора на нов главен прокурор от управляващите социалисти. Преди гласуването десният опозиционен лидер Лулзим Баша отправи критики към социалиста и премиер Еди Рама, че искал да назначи „кукла“, която да изпълнява нарежданията му.\n Обвинението беше отправено, когато в ход е разследване на Саймир Тахири, близък съюзник на Рама и който заемаше до март поста министър на вътрешните работи. Той е обвинен, че е поддържал връзки с международни трафиканти на канабис, предаде БГНЕС.   \n Депутати от опозицията се опитаха днес напразно да спрат назначаването, но в крайна сметка Арта Марку се закле като прокурор, докато дим все още изпълваше залата. Назначаването на Марку \"е конституционно нарушение и може да доведе до дестабилизация на страната\", каза Баша в неделя вечер. \n  \n \n  \n   \n Той каза още, че задачата да се назначи нов главен прокурор трябва да е на висшия съвет на прокуратурата, тъй като планът за реформа на действащия закон, който все още не е гласуван, е изложен.  \n Рама \"ни моли да нарушим конституцията, защото той иска главен прокурор в шепата си\", добави Баша. Марку трябва да запълни ролята през следващите два до три месеца или докато не бъде създаден нов висш съвет на прокуратурата. \n Няколко хиляди активисти протестираха и извън парламента, като скандираха: \"Рама, махай се!\". Някои демонстранти се опитаха да влязат в затворената сграда, което доведе до паника, уточнява БГНЕС. \n", "date": "2017.12.18", "title": "Извънредна ситуация в парламента на Албания! Всичко е в дим, може да се стигне и до физически разправи (ВИДЕО)"}
{"url": "https://www.blitz.bg/layfstayl/za-damite/modelka-pokaza-nagledno-kak-shcheshe-da-izglezhda-kim-kardashiyan-ako-khodeshe-vv-fitnesa-redovno-seksi-snimki_news565598.html", "text": "21-годишната фитнес моделка Наташа Енционза от Маями стана популярна благодарение на своите бедра с обиколка от 66 сантиметра. Това е доста повече от нейната талия. През изминалите дни снимки на Наташа се оказаха в \"Редит\".\n Веднъж вниманието на Наташа било привлечено от персонажа от култовата електронна игра Street Fighter -  Chun-Li.  \n   \n   \n", "date": "2017.12.18", "title": "Моделка показа нагледно как щеше да изглежда Ким Кардашиян, ако ходеше във фитнеса редовно (СЕКСИ СНИМКИ)"}
{"url": "https://www.blitz.bg/svyat/strashen-intsident-v-sashch-ptnicheski-vlak-padna-vrkhu-natovarena-magistrala-video_news565645.html", "text": "Пътнически влак на железопътната компания Amtrak дерайлира и падна от естакада върху натоварена магистрала в американския щат Вашингтон, близо до Сиатъл.\nМестни медии съобщават за възможни многобройни жертви. Властите засега не потвърждават информацията за инцидента, съобщава CNBC. \nПричините за трагедията се изясняват. \nhttps://www.cnbc.com/video/2017/12/18/amtrak-train-derails-near-olympia-washington.html Превод и редакция: БЛИЦ \n \n", "date": "2017.12.18", "title": "Страшен инцидент в САЩ! Пътнически влак падна върху натоварена магистрала (ВИДЕО)"}
{"url": "https://www.blitz.bg/svyat/sashch-oon-spva-mira-mezhdu-izrael-i-palestina_news565650.html", "text": "Съветът за сигурност провежда заседание във връзка с резолюция за препотвърждаване на статута на Йерусалим като неразрешен. Това става след решението на американския президент Доналд Тръмп да признае Йерусалим за столица на Израел.\n По време заседанието пратеникът на ООН за Близкиs изток Николай Младенов е говорил за събитията в Израел, Източен Йерусалим, Западния бряг и Ивицата Газа през 2017 г., отбелязвайки нарастването на еврейските поселения, редица терористични атаки и статистически данни за насилието. \n Младенов е разкритикувал строителството на израелски селища в Източен Йерусалим и Западния бряг, включително \"тревожни законодателни промени\" относно правния статут на Западния бряг и използването на частни палестински земи. Той също така засегнал и продължаващото израелско насилие срещу цивилни и подстрекаването. \n Младенов продължил, добавяйки, че палестинците продължавали с \"безразборните ракетни атаки от Газа\". \n Американският посланик в ООН Ники Хейли отбелязала, че е изминалата година след приемането на резолюция 2334 от Съвета за сигурност, посочвайки, че \"имайки предвид шанса да гласуваме отново, мога да кажа с пълна увереност, че САЩ ще гласуват не\" и ще упражни правото си на вето. Резолюцията, в която се критикуват израелските селища, беше приета, след като предишната администрация на Барак Обама се въздържа. \n Хейли разкритикува резолюцията 2334, изтъквайки, че докато \"описва израелските селища като препятствия пред мира\", в действителност \"самата резолюция 2334 е пречка пред мира\" между палестинци и израелци. \n", "date": "2017.12.18", "title": "САЩ: ООН спъва мира между Израел и Палестина!"}
{"url": "https://www.blitz.bg/svyat/dvama-us-piloti-na-fa-18f-super-hornet-obyavikha-zasyakokhme-nlo-bez-pera-krila-motori-letyashcho-s-nevizhdano-uskorenie-video_news565557.html", "text": "\n Двама американски тюлени засякоха НЛО по време на тренировъчна мисия. Командир Дейвид Фрейвър и лейтенант командир Джим Слайт заявиха, че обектът е бил прехванат, след което е бил изгубен след невиждано ускорение.   \nСлучилото се е разиграло на около 100 мили от брега на Сан Диего. Докато пилотирали своя самолет F/A-18F Super Hornets двамата забелязали обекта. По-късно записът бил изпратен на Пентагона, информира novini.london.  \nКомандир Фрейвър разкри, че обектът е бил забелязан на височина от около 25 км., след което той се е отправил към морето. След това мигновено изчезва от радара. “Не съм виждал подобно ускорение преди. Бяхме на около 40 мили от него и за по-малко от минута това нещо беше до нас. Нямам представа какво видяхме, но нямаше пера, крила, мотори и бе по-бързо от нашите F-18”, чуди се командир Фрейвър.  \n \n \n", "date": "2017.12.18", "title": "Двама US пилоти на F/A-18F Super Hornet обявиха: Засякохме НЛО без пера, крила, мотори, летящо с невиждано ускорение! (ВИДЕО)"}
{"url": "https://www.blitz.bg/blits-tv/uzhasyavashcho-video-zhena-vlachi-kucheto-si-s-dzhip-18_news565633.html", "text": "Ужасяващ момент е заснет на камера от очевидец. На кадрите се вижда как куче е влачено от джип. Случката е станала на Хаваите, съобщава в. \"Дейли Мейл\".\nЮтубърът Джони Чанг е записал отвратителните кадри в петък в Хонолулу и ги е качил в същия ден в мрежата. На записа се вижда как кучето е влачено, като късата му каишка е закачена за задната броня на автомобила. \nШофьорът на джипа на е идентифициран. От клипа само става ясно, че е жена. Превод и редакция: БЛИЦ \n \n   \n \n \n \n", "date": "2017.12.18", "title": "Ужасяващо ВИДЕО: Жена влачи кучето си с джип (18+)"}
{"url": "https://www.blitz.bg/layfstayl/shoubiznes/simitliysko-selo-vleze-udarno-v-kholivud_news565596.html", "text": "Един от най-успешните наши каскадьори в Холивуд – това е 38-годишният Тодор Лазаров от симитлийското село Полето. Той се е снимал в познатите на всички ни холивудски продукции като \"Троя\", \"Непобедимите 2\" и още много други.\nОсвен като каскадьор Тодор се изявява и като писател, а наскоро открива и своя фондация,, Благодаря ти‘‘. Тя свързва хората в нужда с тези, които искат да им помогнат, пише struma.com. - Ще ни разкажеш ли как започна твоят път от залата по джудо до световното кино? \n- Тъкмо се бях уволнил от казармата и започнах работа в един склад и отделно бях в националния отбор по самбо. Един приятел дойде при мен и ми каза: абе, тука на баща ми му трябва русичък, като теб със сини очи и дълги коси, трябва нещо да го убият и отидох аз на следващия ден до киноцентъра в Бояна. Видяхме се с баща му, каза ми, че ставам и ей така стана случайно. Отидох на снимки 5-6 дни и така започнах всичко от залата директно. - Усети ли притеснение тогава? Все пак това е било първото ти участие? \n- Притеснението дойде по-късно, след някой друг филм като направих и вече започнах да си мисля. А бе тука сега не трябва да се излагам и тогава дойде притеснението, преди това в първите два филма изобщо не ги усетих като нещо кой знае какво, защото всъщност не знаех какво се случва. С времето идва опита и се отпускаш и започваш да си работиш спокойно. - В колко филма си участвал до сега? \n- Спрях да ги броя, но са над 120 филма със сигурност. Това са почти двайсет години. - А коя е най-опасната каскада, за която си спомняш? \n- Опасните каскади са много, но може би едно падане от 18 метра от 6-етажен блок. Като се качиш на шестия етаж на блок и си представиш колко е високо, като погледнеш надолу, това са 18 метра. Общо взето беше опасна каскада, защото всъщност ако не уцелиш долу осигуровките, а те са обикновени кашони и ако не ги нацелиш, директно си си отишъл. - Със снимането се налага да бъдеш далеч от дома, кое е най-дългото пътуване, което си имал? \n- Примерно като снимахме \"Марко Поло\" първи сезон, почти 8 месеца не се прибирах. Аз заминах февруари месец за Малайзия и след това се прибрах ноември или декември. Заради професията си съм обиколил целия свят. Снимал съм в Колумбия, Индия и Нова Зеландия. - Как се живее с този адреналин? Би ли си представил да работиш нещо друго? \n- Аз винаги съм си представял, че ще работя като треньор по джудо и самбо. Всъщност това си ми беше като някаква мечта. Преди това исках да съм професионален спортист. Но след това като станах каскадьор и започнаха съвсем други да са ми нагласите и мечтите. Но със сигурност щях да бъда спортист все още. - Как започна да пишеш стихове, откъде се зароди тази страст? \n- Всъщност и аз нямам на идея как стана. Сядам и започвам да пиша, и пиша. Посред нощ или вечер като си легна в леглото и ми идва музата за писане. Аз пиша и книга всъщност, освен че пиша стихотворения и се надявам да я завърша по-скоро. - Какво ще ни кажеш за каскадьорите в България, малко ли са? \n- Не, доста са, просто тези които работим извън България не сме много. Навън сме 4 или 5 човека, дето постоянно работим извън България. А тук има към 50-70 каскадьора. - Кой са най-емблематичните актьори, с които си си партнирал? \n- С много съм работил честно казано, като се започне с емблематичния филм Троя. Всъщност това беше и първият филм, с който излезнах извън България и то доста популярен филм. Партнирах си с Брат Пит, Ерик Бана, Орландо Блум, Хавиер Бардем, Пенелопе Круз, Скалата - страшно много са. И тези от Игра на Тронове, снимах 5 –ти сезон, а той се оказа доста известен сериал. - Разкажи ни малко повече за фондацията, която си основал? \n- Това е една много интересна фондация. Има страшно много хора, които имат нужда от помощ. Аз винаги съм се опитвал да помагам на хората без значение с какво и реших, че трябва да има нещо такова, което да е по-различно от останалите фондации. Ти свързваш хората в нужда с хората, които искат да помагат и тук никой не те кара насила, ако не искаш да помагаш не го правиш. От там ми дойде идеята и направих тази фондация. Избрах името „Благодаря ти\", защото всъщност използваме тази дума постоянно. Да благодариш на някой, че си му признателен и каквото и да било, ако щеш да ти подаде една филия хляб и ти казваш благодаря ти. Всъщност \"благодаря ти\" е една прекрасна българска дума. \n \n", "date": "2017.12.18", "title": "Симитлийско село влезе ударно в Холивуд"}
{"url": "https://www.blitz.bg/svyat/shofor-na-taksi-prizna-az-udushikh-do-smrt-britanskata-diplomatka_news565586.html", "text": "Шофьор на такси е признал, че е убил Ребека Дайкс – служителката на британското посолство в Ливан, чието тяло беше открито в събота вечерта, захвърлено край магистрала до Бейрут, предаде АФП. Заподозреният бе арестуван днес от ливанските сили за сигурност, съобщи ливанската Национална информационна агенция, цитирана от АФП.\n \nСнимка: Reuters\n Тялото на младата жена беше намерено с въже около врата. По всичко личи, че е била удушена. Тя работела за британска правителствена служба за международно развитие от януари 2017 г. \n Нейни приятели казаха, че същия ден тя трябвало да пътува със самолет, за да се прибере у дома за Коледа. \n", "date": "2017.12.18", "title": "Шофьор на такси призна: Аз удуших до смърт британската дипломатка"}
{"url": "https://www.blitz.bg/svyat/rezhimt-na-poroshenko-podgotvya-krvava-kasapnitsa-na-maydana_news565592.html", "text": "Порошенко тръгва по пътя на гражданската война: съветникът на украинския президент по въпросите на армията и помощник на министъра на отбраната Юрий Бирюков свиква през идната неделя действащите военнослужещи \"да пият кафе на Майдана\", за да разпръснат поддръжниците на Саакашвили. Това се казва в профила на съветника във Фейсбук, където е създадено и съответното \"събитие\".\n Само остава да се гадае кой е авторът на кръвожадния сценарий. Не са закъснели и съответните коментари.  \n\"Да добре сте го измислили да сблъскате военните с протестиращите! \"Чия бе тая идея, на кой политтехнолог?\", гласи един от тях.   \nЮрий Бирюков, известен с прякоре Феникса, е активен участник в предишния майдан, съветник на президента на Украйна Петро Порошенко от август 2014 година, помощник на министъра на отбраната на Украйна Степан Полторак от октомври 2014 година. Занимава се с въпросите на материално-техническото снабдяване на наказателната операция в Донбас чрез създадената от него група \"Крилата на Феникса\"  \nИсточник: http://rusvesna.su/news/1513598504\n", "date": "2017.12.18", "title": "Режимът на Порошенко подготвя кървава касапница на Майдана"}
{"url": "https://www.blitz.bg/svyat/zashcho-y-tryabva-na-rusiya-nova-pvo-armiya-v-dalechniya-iztok_news565584.html", "text": "Морската авиация и силите противовъздушната отбрана (ПВО) на Тихоокеанския флот (ТОФ) ще бъдат обединени, а щабът на новата армия ще бъде разположен на Камчатка, съобщи вестник „Известия”.\nИзданието отбелязва, че създаването на новата армия ще започне през 2018 г. и тя ще контролира въздушната обстановка на Камчатка, Чукотка и в арктическия регион. Новото обединение ще следи заплахите и ще противостои на внезапен авиационен удар. Очаква се по-нататък в зоната за отговорност на армията да влязат Сахалин, Курилите, Японско и Охотско поле. \n  \nНовата структура ще се състои от авиационни подразделения, зенитноракетни и радиотехнически войски. Нейна основа ще станат дислоцираният край град Петропавлоск-Камчатски 317-и смесен авиационен полк (самолети и вертолети) и базираната там 53-а дивизия ПВО. \n  \nИзданието съобщи за изненадващото намерение на руското командване да промени структурата на авиационните сили, като върне предишните дивизии и полкове вместо създадените преди 10 г. авиобази. \n  \nТова съществено структурно-географско преобразование има стратегически характер и в него прозира стремеж към засилване на защитата не само на Далечния Изток, но и Арктика, която Русия започва усилено да усвоява във военен и икономически план. \n   Редакция БЛИЦ \n", "date": "2017.12.18", "title": "Защо й трябва на Русия нова ПВО-армия в Далечния Изток?"}
{"url": "https://www.blitz.bg/svyat/velikobritaniya-gubi-oshche-9-mlrd-zaradi-razvoda-si-s-es_news565624.html", "text": "Допълнителни 8.8 млрд. паунда ще загуби Великобритания заради напускането на Европейския съюз. Това стана ясно от доклада на Библиотека на Камарата на общините.\nТака общата сума на загубите ще надхвърли 39 млрд. паунда, като в нея се включват финансови гаранции, предоставени от ЕС към държавите-членки, отбелязва novini.london. \nДържавните служители съобщиха по-рано, че рисковете няма да са големи, но сега тази цифра изненада сериозно депутатите. Робърт Халфон заяви пред “Ивнинг Стандард”, че законопроектът Брекзит се е превърнал в “подвижен пир”, докато Питър Боне, водещ редактор по темата “Брекзит”, каза, че обществеността ще бъде “разтърсена”. \n“Изглежда, че прогнозите на правителството на Великобритания не включват условни задължения. Ако са включени, тези задължения добавят около 10 млрд. евро или около 8,8 млрд. паунда”, обявиха от Библиотека на Камарата на общините.\n", "date": "2017.12.18", "title": "Великобритания губи още 9 млрд. заради развода си с ЕС"}
{"url": "https://www.blitz.bg/svyat/uzhas-i-khaos-sled-ataka-po-us-baza-vv-velikobritaniya-mzh-se-opita-da-nakhlue-v-obekta-s-kola-chuva-se-strelba_news565628.html", "text": "Военновъздушна база на САЩ във Великобритания бе блокирана, след като мъж се опита да нахлуе със сила във военния обект. Полицаи пристигнаха по спешност в базата Милдънхол в графство Съфолк, за да реагират на сигнал за „значителен инцидент със сигурността“. В резултат има един арестуван, пише в. \"Дейли мейл\".\nИзточник от британската отбрана заяви, че автомобил се е опитал да нахлуе в базата, блъскайки се в главните ѝ порти.   \nМестни жители разказаха за стрелба, а деца на американци, които са присъствали на среща по софтбол в района, незабавно са изчезнали след инцидента. \nСлужител на заведението „Джъмпинг Джакс Фънхаус“ в Милдънхол каза: „Всички американски деца, които си играеха, изведнъж си тръгнаха. Не разбрахме защо и не чухме нищо“. \nОт полицията в Съфолк съобщиха в Туитър: „Полицията реагира на сигнали за значителен инцидент във военновъздушната база в Милдънхол“. \nПо-късно оттам добавиха: „Гражданите засега са призовавани да избягват да посещават района на базата“. \nВ изявление на базата във Фейсбук се казва: „Базата е блокирана около 13:00 часа днес след сигнал за инцидент. Служителите на извънредните служби реагират на ситуацията. Подробности ще бъдат съобщени своевременно“. \nКореспондент на Би Би Си съобщи в Туитър: „Според първоначалната информация някой се е опитал да нахлуе с автомобил в базата, но е бил спрян на портата. Лицето е арестувано. Хората наблизо са чули стрелба“. \nВ базата „Милдънхол“ е най-голямото военно присъствие на американските ВВС на английска земя. В базата има около 3200 военнослужещи. Американците обявиха, че ще се преместят от там в Германия, но това ще се случи не по-рано от 2024 година. Превод и редакция: БЛИЦ \n", "date": "2017.12.18", "title": "Ужас и хаос след атака по US база във Великобритания! Мъж се опита да нахлуе в обекта с кола, чува се стрелба"}
{"url": "https://www.blitz.bg/svyat/asad-skochi-na-kyurdite-v-siriya-vie-ste-predateli_news565635.html", "text": "Башар Асад нарече \"предатели\" кюрдските милиции в Сирия, подкрепяни от САЩ. \"Когато говорим за онези, които наричаме \"кюрди\", това не са просто кюрди. Всички, които работят за сметка на чужда страна, по-специално под американското командване, са предатели\", каза Асад, цитиран от The Jerusalem Post.\n Сирийските кюрдски милиции бяха на първа линия в борбата срещу джихадистите от \"Ислямска държава\" в Сирия. \n Асад каза още, че подкрепя всякаква роля на ООН в сирийските избори, стига тя да е свързана със сирийския суверенитет. \nТова са първи думи на Асад след среща с руския заместник-премиер Дмитрий Рогозин, която се състоя във военновъздушната база \"Хмеймим\" в Сирия. След срещата Рогозин заяви, че Русия ще бъде единствената страна, която ще вземе участие във възстановяването на сирийските енергийни обекти. Той каза също, че Москва и Дамаск ще създадат съвместна компания, която да разработва фосфатните залежи в Сирия. \n \"Сирийското ръководство би искало да си сътрудничи единствено с Русия във възстановяването на всички енергийни обекти на страната\", каза Рогозин. \n Москва планира да използва освен това сирийските пристанища, за да внася руско зърно за Сирия, Ирак и други страни. \n", "date": "2017.12.18", "title": "Асад скочи на кюрдите в Сирия: Вие сте предатели!"}
{"url": "https://www.blitz.bg/svyat/zhokera-ot-otryad-samoubiytsi-stana-zashchitnik-na-gorata-v-pirin_news565625.html", "text": "Холивудският актьор и музикант Джаред Лето се оказа заклет почитател на вековните гори в Национален парк \"Пирин\", става ясно от негово послание в Туитър през сайта на Световния фонд за дивата природа WWF. Лето, който изигра зловещия Жокер във филма \"Отряд самоубийци\", призова: \"Присъединете се към мен и WWF, за да спасим вековните гори на Пирин от разширяването на ски зоната и сечта. Споделете и разпространете\", пише Канал 3.\n Включването на 45-годишния американец от Луизиана в хора на протестите срещу втория лифт в ски зона Банско е поредно доказателство за силния натиск, оказван отвън върху българските власти срещу плановете за подобряване на условията в курорта ни.  \n Управляващите отложиха разглеждането на тази точка, но това предизвика гнева на вносителя - вицепремиера Валери Симеонов, който дори изригна остро срещу премиера, обвинявайки го, че го е саботирал и изиграл. \n Икономистът Владимир Каролев пък директно написа във Фейсбук: \"Премиерът Бойко Борисов през последните години е доказал през делата си, че не желае развитие на планински туризъм. \n Саботирането на законното решение на проблема, внесено от Обединени патриоти и министъра на екологията въз основа на двугодишна работа на междуведомствената група, беше знаково\", допълни Каролев, който е запален турист, скиор и сноубордист. \n Самият Бойко Борисов заяви, че подкрепя \"с две ръце\" изграждането на втори кабинков лифт в Банско, но само според закона. Премиерът се зарече, че когато има план за управление на парк \"Пирин\", сам ще внесе такава точка за разглеждане от Министерски съвет. \n", "date": "2017.12.18", "title": "Жокера от Отряд самоубийци стана защитник на гората в Пирин"}
{"url": "https://www.blitz.bg/layfstayl/izvestnite-rozhdenitsi-na-18-dekemvri_news565519.html", "text": "\n Днес повод за празнуване и почерпка имат: \n  У нас: Александър Арабаджиев , съдия в Съда на европейските общности в Люксембург Атанас Андасаров , художник Акад. Емил Янев , диригент, главен художествен ръководител на хор „Христина Морфова“ Иван Найденов , постоянен представител на България в НАТО Старши комисар доц. д-р Неделчо Стойчев , ректор на Академията на МВР Нидал Алгафари , режисьор Петър Кънев , депутат от БСП лява България в 44-ото НС Светослав Гаврийски , финансист, бивш управител на БНБ, сега изпълнителен вицепрезидент на \"Алианц България Холдинг\" АД Стефан Кенов , ексдепутат, секретар на ПГ \"Български демократичен център - Народен съюз\" В  43-ото НС Хайри Садъков , депутат в 44-ото НС \n  По света: Алехандро Санз , испански певец-композитор и музикант, спечелил общо седемнадесет латински награди \"Грами\" и три награди \"Грами\". В края на 2017 г., Латиноакадемията за звукозаписи му присъди званието „Личност на годината“ Брад Пит , американски актьор и продуцент с дълъг списък от награди в кариерата си - „Оскар“ (2013 г.), „Златен глобус“ (1995 г. и 2013 г.), и четирикратен носител на наградата за най-добър филм на Американския филмов институт. През тази година сп. „Форбс“ го постави в петицата на най-надценяваните актьори, заради неуспеха на \"Съюзени\", един от последните филми с негово участие Брайди Картър , австралийска актриса, известна с ролята си на Тес Маклауд в телевизионния сериал „Дъщерите на Маклауд“ Кейти Холмс , американска актриса, известна като Джоуи Потър от сериала „Кръгът на Доусън“. Снима се във филми като „Смущаващо поведение“, „Давай“,„Момчета-чудо“, „Дъщерята на президента“, „Батман в началото“. Получава \"Златна малинка\" за най-лоша екранна двойка за филма „Джак и Джил“ Кийт Ричардс , китарист на легендарната рок-група „Ролинг Стоунс“ Кристина Агилера , американска поп певица и текстописец. От 2010 г. има звезда на Холивудската алея на славата. По последни информация е записала дует с Пинк , загърбвайки 16-годишните си пререкания с нея Рей Лиота , американски актьор от шотландско-италиански произход, известен с ролята на Хенри Хил във филма на Мартин Скорсезе „Добри момчета“. През 2005 г. получава награда \"Еми\" за най-добър гост-актьор в драматичния сериал \"Спешно отделение\" Роб ван Дам  или Ер Ве Де, а всъщност Робърт Алекс Затковски, американски професионален кечист. Появява се в множество телевизионни предавания и филми Стивън Спилбърг , американски режисьор, сценарист и продуцент, един от най-известните и влиятелни режисьори в историята на киното. Три от неговите филми: „Челюсти“, „Извънземното“ и „Джурасик парк“ държат бокс офис рекорди, като всеки от тях е ставал най-доходоносният филм за времето си. Филмът му \"Вестник на властта\" спечели тазгодишната награда за най-добър филм на Националния съвет на кинокритиците, а звездите му Мерил Стрийп и Том Ханкс получиха главните актьорски отличия Улрих Рот , германски музикант. Той е водещ китарист, основен текстописец и понякога основен вокал на \"Скорпиънс\" (1974 – 1978), допринася за развитието на стила нео-класически метъл, а също инициира създаването на китарите с много прагчета - Sky \n \n", "date": "2017.12.18", "title": "Известните рожденици на 18 декември"}
{"url": "https://www.blitz.bg/svyat/global-research-blagodarenie-na-rusiya-turtsiya-mozhe-da-stane-prvata-izgonena-strana-ot-nato_news565546.html", "text": "Турция остава в състава на НАТО, но силно се отдалечи от Алианса през последните години, пише Салман Рафи Шейх в изданието Global Research в анализа си „Turkey’s ‘NATO Ex-communication’, Excluded From the Atlantic Alliance? Will Ankara Align With Moscow?”. Според анализатора, това в значителна степен е обусловено от промените в Близкия Изток в резултат на сирийския конфликт.\nСпоред Шейх, „ендшпилът” на сирийската криза принуди регионалните играчи да се определят в коя част са на „геополитическия спектър” и Турция ясно показа, че не принадлежи към западния лагер под ръководството на САЩ, следователно е съюзник на Русия. \n  \nСпоред експерта, самият факт, че Анкара укрепва отношенията си с Москва, всъщност означава, че „пълноправен член на НАТО поддържа много тясно сътрудничество със страна, която се явява смисъл за съществуването на Алианса от момента на приключване на Студената война”. Това стана възможно благодарение на „активната и действително антитерористична политика” на Русия, рязко контрастираща с курса на НАТО, не успяла да изкорени тероризма в региона, и обвиненията, че главната сила в пакта (САЩ) се опита да организира през 2016 г. преврат в страна, имаща втората по численост армия в Алианса. \n  \nШейх припомня, че съветникът по националната сигурност на американския президент Хърбърт Макмастър нареди Турция заедно с Катар като виновни в разпространение на екстремистка идеология. Дни преди това Макмастър нарече Русия „ревизионистична държава”, посягаща заедно с Китай на съюзниците на САЩ и опитващи се да подкопаят „международния ред”, като умножат по нула 17-годишните резултати на Щатите в борбата против тероризма. \n  \nСАЩ нервничат, че „сирийският ендшпил” сближи Русия и Турция, едновременно скарвайки Анкара с НАТО. В същото време, благодарение на способностите на Москва да влияе на кюрдите, Турция престана да се съпротивлява срещу тяхното участие в сирийско урегулиране, като успоредно започна с Русия преговори относно „отстраняване” на кюрдските Отряди за народна самоотбрана от граничния сирийски район Африн, пише анализаторът. \n  \nВъзможната руско-турска операция в Африн може да се превърне в създаване на поредна „гореща точка”, а тя е способна да стане „последният гвоздей в капака на ковчега” за членството на Турция в НАТО, е уверен Шейх. И независимо че НАТО още нито веднъж в своята история не е изключвала от състава си някоя страна, никой сега не може да каже дали точно Турция ще се окаже първият „анатемосан” член на Алианса, обобщава експертът. \n  Превод и редакция: БЛИЦ \n \n", "date": "2017.12.18", "title": "Global Research: Благодарение на Русия Турция може да стане първата изгонена страна от НАТО"}
{"url": "https://www.blitz.bg/svyat/egypt-today-sint-na-kadafi-vznameryava-da-uchastva-v-izborite-za-prezident-na-libiya_news565465.html", "text": "Сейф ал-Ислам, син на бившия либийски лидер Муамар Кадафи, обмисля възможността да издигне кандидатурата си на президентските избори в страната в средата на 2018 г., съобщил за вестник Egypt Today Басем ал-Хашими ас-Соул, представител на семейство Кадафи.\nВ началото на юни въоръжената групировка „Абу Бакр ас-Сиддик”, почти 6 г. държаща Сейф ал-Ислам в плен, обяви, че го освобождава въз основа на обявената всеобща амнистия от либийския парламент. \n  \nПо-рано адвокатът на семейство Кадафи обяви, че Сейф ал-Ислам вече започнал политическа дейност на територията на Либия. \n  \nРеалният управител на Либия маршал Халиф Хафтар обявил, че няма нищо против Сейф ал-Ислям да се кандидатира за президент на страната. Това щяло да стане обединително звено между предишната и сегашната Либия. \n  \nСлед свалянето от власт през 2011 г. на Муамар Кадафи за него и роднините му започна истинска хайка. Въстаници убиха самия Кадафи и сина му Муатасем. Синът му Хамис загина при бомбардировка на Триполи. Сейф ал-Ислам беше заловен и осъден на смърт. Синът Саади избяга в Нигерия, но беше предаден на новите либийски власти. Дъщерята Айша заедно със съпруга си и двамата си сина избяга на територията на Алжир, където получиха убежище. \n  Превод и редакция: БЛИЦ \n \n", "date": "2017.12.18", "title": "Egypt Today: Синът на Кадафи възнамерява да участва в изборите за президент на Либия"}
{"url": "https://www.blitz.bg/svyat/26-godishna-izchezna-misteriozno-sled-razkhodkata-si-a-snimki-i-video-pokazakha-kakvo-se-sluchi-dva-dni-sled-tova_news565535.html", "text": "\n Жена беше извадена жива от изоставена мина в Австралия, където тя паднала в петък. Това съобщават АФП и БГНЕС.  \n26-годишната жена изчезна в петък, след като излязла от дома си в Лайтинг Ридж да се разходи и изчезнала. В резултат на това била предприета мащабна издирвателна операция. \nВпоследствие се оказало, че тя се спънала и паднала в дълбока 8 метра шахта на изоставената мина. Жената оцеляла въпреки изключителните горещини. Докато тя била в шахтата, дневните температури достигали 40 градуса по Целзий.  \nЛайтинг Ридж, намиращ се на около 770 км. северозападно от Сидни, е световноизвестно находище на черни опали.  \n", "date": "2017.12.18", "title": "26-годишна изчезна мистериозно след разходката си, а СНИМКИ и ВИДЕО показаха какво се случи два дни след това"}
{"url": "https://www.blitz.bg/svyat/govoritelyat-na-putin-pokhvali-tsru-za-sdeystvieto-v-borbata-sreshchu-terorizma_news565550.html", "text": "\n Дмитрий Песков, говорителят на руския президент Владимир Путин заяви в понеделник пред репортери, че информацията, която Кремъл получи миналата седмица от ЦРУ и благодарение на която бе предотвратен терористичен акт в Санкт Петербург, е образцов пример за двустранно сътрудничество. \nПо думите на Песков, „случаят може да се използва като образцов пример на двустранното сътрудничество в сферата на борбата с тероризма“, като отбеляза, че двете държави трябва да стремят да развиват такъв тип близки отношения. Говорителят разкри, че до момента контактите между двете служби за сигурност са редки и случайни, уточнява \"Фокус\". \nВ петък, 15 декември, седем души бяха задържани по обвинение в планиране на терористичен акт на територията на втория по големина руски град. По време на операцията, службите за сигурност са конфискували голям брой импровизирани взривни устройва, автоматични оръжия, боеприпаси и „екстремистка литература“.\n", "date": "2017.12.18", "title": "Говорителят на Путин похвали ЦРУ за съдействието в борбата срещу тероризма"}
{"url": "https://www.blitz.bg/svyat/erdogan-se-zakani-che-shche-prochisti-turskata-granitsa_news565561.html", "text": "\n Държавният глава на Турция Реджеп Тайип Ердоган отново разкритикува действията на подкрепяните от САЩ „Народни отряди за отбрана“ на сирийските кюрди. Той обеща, че страната му ще прочисти границата от членовете им. Това предаде скопският телевизионен канал „Сител“. \n„Турция няма да позволи наличието на „гнездо на терористи“ в близост до границата“, подчерта Ердоган. \nСъщевременно турският президент обяви и районите, които трябва да бъдат „прочистени“ – Африн, Манбидж, Тел Абиад и Камишли, уточнява Фокус. \n \n", "date": "2017.12.18", "title": "Ердоган се закани, че ще прочисти турската граница"}
{"url": "https://www.blitz.bg/layfstayl/shoubiznes/aleks-srchadzhieva-trogna-vsichki-pokaza-unikalno-pismo-na-dshcherichkata-si-i-izdade-snimka_news565305.html", "text": "Вярвам в Дядо Коледа и по-скоро в това, че когато човек много иска нещо да му се случи, то се случва. Има чудеса, те зависят от нашата вяра и любов. Това заяви в ефира на \"Събуди се\" актрисата Александра Сърчаджиева.\n\"Не обичам коледните презници, защото не обичам суетенето около тях, сякаш след Коледа и Нова година няма да пием и ядем повече и ще дойде Третата световна война. Днес с Иван си говорихме, че Коледа трябва да е всеки ден, а не само като стане декември. Не може само сега да се сещаме за децата по домовете и възрастните хора. Трябва да помагаме всеки божи ден\", каза Сърчаджиева. \nВ студиото показаха писмо на щерката на Ласкин и Алекс, което е адресирано до белобрадия старец. В него момиченцето иска пиано. Актрисата изчете писмото на глас, извини се за правописната грешка, но обясни, че дъщеря й сега е първи клас и това е нормално.\n \n\"Ние не чакаме да дойде деня, винаги по-рано й даваме подаръците. Тя вече получи дара си за Коледа, а се оказва, че е и много талантлива. Може би ще я запишем на уроци по пиано. Все пак тя не получава всичко, което иска. Опитваме да я научим, че за да има нещо, трябва да се постарае. Аз лично никога не съм получавала нищо наготово. Затова е редно и София да се научи на това\", каза тя.  \nАктрисата разказа колко комична е била ситуацията около раждането й. \"Исках упойка, но като стигнах в болницата имах вече 8 сантиметра разкритие и докторът не даде - слагала се до 4. В крайна сметка докторът ми каза, че съм родила като ромка - бързо, весело и пъргаво\", каза тя. \nСърчаджиева разкри, че готви нещо грандиозно в чест на майка си, но пожела да го запази в тайна до края на годината.\n", "date": "2017.12.18", "title": "Алекс Сърчаджиева трогна всички - показа уникално писмо на дъщеричката си и издаде... (СНИМКА)"}
{"url": "https://www.blitz.bg/stsena/galya-ot-realiti-formata-sofiya-den-i-noshch-vlyubena-v-realniya-zhivot_news565545.html", "text": "\n Калина Кузманова, една от любимките на зрителите, която изпълнява ролята на Галя в поредицата по Нова телевизия „София ден и нощ“, сподели в личния си профил във Фейсбук, че е влюбена: „Да те събудят с капучино, цветя и подаръци... неописуемо...И хоп... денят ми вече е приказен! Леле, май съм влюбена...“. \nБлагодарение на последните фотоси, феновете на екранната Галя могат да видят как тяхната любимка релаксира след тежък снимачен ден - сред сапунени мехурчета в своята вана, с чаша капучино, със спортен екип или докато примамливо похапва суши. \nВ реалния живот Калина е лъчезарна и усмихната жена, която не се колебае да демонстрира щастието си навсякъде, дори в социалните мрежи . Тя отдавна се е превърнала в супер звезда, а безбройните й снимки, които неуморно публикува разпалват фантазията на хилядите й последователи от мъжки пол. За съжаление обаче, както е щедра на фотоси, така сексапилната актриса е щедра и на думи, с които припомня на всички мъже,че вече е заета. \n \n \n", "date": "2017.12.18", "title": "Галя от реалити формата „София ден и нощ“ влюбена в реалния живот"}
{"url": "https://www.blitz.bg/svyat/30-zaginali-i-nad-20-izcheznali-sled-bedstviya-vv-filipinite_news565468.html", "text": "\n Най-малко 30 души са загинали след серия бедствия, преминаващи през Филипините през последната седмица. Други 23-ма се издирват.  \n Страната преживя бури, свлачища и наводнения. Най-засегната е централната част на страната. Хиляди туристи също бедстват заради лошото време.  \n Повече от 89 000 души са потърсили защита във временните центрове за настаняване. Силата на тропическата буря Кай-так отслабва, но се премества към други части на страната. Президентът Родриго Дутерте обяви, че е готов да посети засегнатите райони.  \n", "date": "2017.12.18", "title": "30 загинали и над 20 изчезнали след бедствия във Филипините"}
{"url": "https://www.blitz.bg/svyat/zastrelyakha-kmeta-na-libiyskiya-grad-misrata_news565469.html", "text": "\nКметът на град Мисрата - най-голямото либийско пристанище, беше застрелян късно снощи от въоръжени мъже, които устроиха засада на колата му, предаде Ройтерс. Това станало, след като кметът Мохамед Ештеуи снощи се върнал от Турция и тръгнал с колата си от летището. \nМисрата, намиращ се на 125 км източно от столицта Триполи, е единствената безмитна зона и едно малкото места в Либия, все още посещавано от чуждестранни бизнесмени. През пристанището на Мисрата минава вносът на храни и други стоки за Либия, отбелязва Ройтерс. Агенцията допълва, че, въпреки хаоса, възцарил се в страната след свалянето на Муамар Кадафи през 2011 г., Мисрата е относително спокоен град.\n", "date": "2017.12.18", "title": "Застреляха кмета на либийския град Мисрата"}
{"url": "https://www.blitz.bg/svyat/studenti-pravikha-seks-na-ulitsata-zaradi-laykove-v-mrezhata-video-18_news565295.html", "text": "\n Пореден секс скандал се разигра в руския град Уст Лабинск, който се намира в Кубан. Градчето още не се е отърсило от разговорите след разюзданата  училищна оргия, в която трима младежи карали 11-годишно момиче да им прави орален секс.  \nСлед това се прославиха студентки от педагогическия колеж, които издевателстваха над връстничка – пребиха я, накараха я да се съблече и да се изкъпе гола в езеро. \nИ ето отново пикантна история, между другото – разиграла се със студенти от същия колеж. В мрежата се появи откровено видео, което е заснето от студенти от педагогическия факултет в Кубан на централния площад в Уст-Лабинск. Те правели секс, снимайки всичко на видео, което излъчвали директно. \nНа кадрите се вижда как палавата двойка се отдава на ласки, а намиращият се до тях младеж коментира и същевременно снима, опитвайки се да намери най-добрият ракурс. \n„Ето така- коментира операторът, опитвайки се да даде изображението на фокус – това трябва да се постави като аватар.” \nУчастничката в скандалното видео го праща на уж на приятелка, но кадрите попадат в интернет. \nОт полицията са започнали проверка по случая. Превод: БЛИЦ \n  \n \n", "date": "2017.12.18", "title": "Студенти правиха секс на улицата заради лайкове в мрежата (ВИДЕО 18+)"}
{"url": "https://www.blitz.bg/svyat/stava-napecheno-sireni-vikha-v-izrael-a-te-pk-otvrnakha-s-bombardirovki-na-gaza_news565476.html", "text": "\n Военновъздушните сили на Израел бомбардираха шест цели на групировката \"Хамас\" в Газа рано тази сутрин. Това обявиха от армията, цитирана от вестник \"Аарец\". \nУдарите са в отговор на по-рано  . В Южен Израел бяха задействани сирените за тревога, след като от Газа беше изстреляна ракета към Ашкелон. Ракетата падна на територията на Газа. \nВ неделя вечерта две ракети от Газа бяха изстреляни към еврейската държава, потвърдиха въоръжените сили на Израел. Едната ракета паднала в двора на жилищна сграда в Ашкелон, а другата се взривила в намираща се в близост открита местност. \nНяма информация за пострадали хора. \nНай-малко 18 ракети са изстреляни от Газа към Израел, откакто президентът на САЩ Доналд Тръмп обяви на 6 декември, че признава Йерусалим за столица на еврейската държава. \nЗа последно такава голяма офанзива с ракети на \"Хамас\" бе през лятото на 2014 г. \n \n", "date": "2017.12.18", "title": "Става напечено: Сирени виха в Израел, а те пък отвърнаха с бомбардировки на Газа"}
{"url": "https://www.blitz.bg/layfstayl/ptuvane/khaos-na-mezhdunarodnoto-letishche-khartsfiyld-dzhaksn-v-atlanta-video_news565473.html", "text": "\n Спиране на тока предизвика хаос на международното летище в Атланта, щата Джорджия. Заминаващите полети бяха отложени, а международните полети бяха отклонени. \nКонтролната кула на летището обаче не беше засегната от спирането на тока. По всяка вероятност инцидентът се дължи на пожар в електростанция. \nЛетището „Хартсфийлд-Джаксън” обслужва 104 милиона пътници годишно и е най-натовареното в света. От електроенергийното дружество на Джорджия увериха, че захранването ще бъде възстановено към полунощ местно време. \nИзточник: Нова телевизия \n \n", "date": "2017.12.18", "title": "Хаос на международното летище „Хартсфийлд-Джаксън” в Атланта (ВИДЕО)"}
{"url": "https://www.blitz.bg/analizi-i-komentari/opasnostta-e-ogromna-mi5-i-svetovnite-sili-treperyat-kde-izbyagakha-dzhikhadistite_news565471.html", "text": "\n „Обвиняват ме, че съм пристрастна към този проточил се проблем. Да, така е и не го крия! Но тази моя пристрастност не е продиктувана само от проблемите на Зимната столица на Балканите, а е плод на личното ми омерзение от така наречените „Зелени“. Омерзение, продиктувано от това, че тези хора разсипаха, продадоха и опорочиха истинските екологични движения… \n„Няма значение къде се намират в момента. Британските джихадисти никога не бива да се завръщат в родината си. И ние трябва да сторим всичко възможно, за да предотвратим завръщането им“, каза преди няколко дни британският министър на отбраната Гевин Уилямсън.  \nНие продължаваме да ги преследваме в Сирия, Ирак и региона наоколо, защото само мъртвите терористи не могат да навредят на Великобритания, заяви още той. \nНе само Великобритания се опасява от евентуалното завръщане на джихадистите. От няколко седмици насам подобни страхове изпитват и други европейски държави, пише Крестен Книп.  \nНяма как да бъде установено точно колко джихадисти са избягали, нито пък къде точно се намират те сега. Турското правителство се опасява, че много от тях са пристигнали в Турция. Възможно е обаче и някои от тях да са се отправили към Афганистан. \nПонастоящем европейските сили за сигурност се подготвят за евентуалното завръщане на джихадисти от Сирия и Ирак в Европа. Директорът на британското вътрешно разузнаване МИ5 Андрю Паркър заяви в средата на октомври, че опасността е „нараснала драматично“.  \n„Заплахата е многостранна. Тя се надига бързо в непознати за нас досега мащаби“, заяви той.  \nВ МИ5 са сериозно загрижени от растящата опасност и от обстоятелството, че тя може трудно да бъде предвидена.  \n„Опасността е много по-многостранна, отколкото досега. Някои планове за нападения се разработват в Обединеното кралство, а други – в чужбина. Някои атаки се планират дългосрочно, а други – спонтанно. При тях става дума за екстремисти от всички възрасти от двата пола и от всички социални сфери. Обединява ги единствено отровната идеология на насилствената победа“, казва Андрю Паркър. \nСъс съкращения от „Дойче веле“ и  \n \n", "date": "2017.12.18", "title": "Опасността е огромна! МИ5 и световните сили треперят: Къде избягаха джихадистите?"}
{"url": "https://www.blitz.bg/svyat/opozitsiyata-se-zayade-s-makron-zashcho-otpraznuval-rozhdeniya-si-den-v-dvorets_news565491.html", "text": "\n Гнева на французите си навлече президентът Еманюел Макрон, след като отпразнува в аванс 40-ия си рожден ден в двореца \"Шамбор\", където е живял крал Франсоа Първи, предаде France 24.   \nВсъщност Макрон навършва 40 години на 21 декември, но с първата дама Бриджит избрали да празнуват малко по-рано. Първата двойка на Франция  прекара уикенда в департамента Лоар-е-Шер, в бивша ловна резиденция на метри от двореца \"Шамбор\". В имението има няколко къщи, в които може да се отседне срещу 800 до 1000 евро на уикенд. \n Семейство Макрон плащат със свои средства престоя си, обявиха от президентството. Това обаче не спести на Макрон обвинения от опозицията в залитане по кралски блясък и дори фараонски стил.      \nДворецът \"Шамбор\" от 15-и век е в списъка на Световното наследство на ЮНЕСКО.  \nПовече от една трета от министрите в правителството на Еманюел Макрон са милионери, показват декларациите за имуществото им, цитирани от в. \"Паризиен\".  \n \n \nНай-богата във френския кабинет е  министърката на труда Мюриел Пенико, която притежава 7,5 милиона евро. Пенико, бивш шеф в международния гигант \"Данон\",  е вложила близо 4 млн. евро в недвижими имоти и държи 1,8 милиона евро в единайсет банкови сметки.  \nВтори по богатство в кабинета е министърът на екологията Никола Юло с имущество на стойност близо 7,3 милиона евро. 2,5 млн. евро струват двете му къщи в областта Бретан и в Корсика. Юло си е направил застраховка живот за близо 1 милион евро.  \nМинистърката на културата Франсоаз Нисен е декларирала имущество за над 5,6 милиона евро, от които 4 милиона в 43,45 на сто обикновени акции от компанията \"Льо Розие\".  \n Доста богата е и министърката на отбраната Флоранс Парли, бивша служителка в  \"Ер Франс\", която обявява 4,6 млн. евро, от които 41 процента в апартамент и къща.   \nМинистърката на здравеопазването Анес Бюзен декларира близо 3 милиона евро, от които 500 000 евро заеми.  \nПремиерът Едуар Филип се нарежда по средата, с декларирано имущество от 1,7 милиона евро, включително два апартамента, за които изплаща 340 000 евро кредити. \n", "date": "2017.12.18", "title": "Опозицията се заяде с Макрон защо отпразнувал рождения си ден в дворец"}
