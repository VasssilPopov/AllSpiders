{"url": "https://www.blitz.bg/svyat/ukrainka-razbi-mrezhata-s-tpota-iskam-irma-da-ubie-mnogo-detsa-neka-da-vidyat-kakvo-im-beshe-na-roditelite-v-donetsk_news542594.html", "text": "Пост на украинка, която напада американците и прави възможно най-тъпото изказване за ужаса от урагана Ирма, предизвика истински скандал в социалните мрежи.\nЗа два дни хиляди души споделяха в интернет изказването на жената, подвизаваща се в интернет с псевдонима Красива приказка. \n\"Искам в ураганите на Америка да умрат колкото се може повече деца. Нека и там да вият, че децата им са умрели. Родители от Донецк ще ги подкрепят!\" \nПод поста на украинката коментират гневни потребители, които я заклеймяват и кълнат на свой ред.", "date": "2017.09.10", "title": "Украинка разби мрежата с тъпота: Искам Ирма да убие много деца, нека да видят какво им беше на родителите в Донецк!"}
{"url": "https://www.blitz.bg/svyat/panika-na-letishcheto-vv-frankfurt-pristignakha-spetschastite_news542557.html", "text": "\n Луд предизвика операция на специалните част на летището във Франкфурт снощи. Мъжът, който е на 37 години, дошъл там с такси. Шофьорът бил притеснен от държанието му в колата и веднага дал сигнал до полицията. \n Терминал 1 бил отцепен, за да го арестуват. Лудият с влизането си обявил, че има бомба. Такава обаче не била открита. В торбата му имало части от компютър и туристическа бутилка с газ. \n Мъжът е бил приет в психиатрична клиника. \n", "date": "2017.09.10", "title": "Паника на летището във Франкфурт, пристигнаха спецчастите"}
{"url": "https://www.blitz.bg/svyat/izvnredno-v-blits-strelba-vv-frantsiya-ima-ubiti-detsa-obnovenasnimki_news542566.html", "text": "Неизвестни са застреляли и убили четирима души, включително две деца, съобщава Le Parisien.\n Трагедията е станала на железопътната гара в района на Ойе. Загинали са местни жители с двете им деца - на три и пет години. Според медиите четвъртата жертва е приятел на семейството. \n По данни на полицията загиналите са две деца на три и пет години и майка им. Информацията за четвъртата жертва се разминават. Според Parisien това е приятел на семейството, който ги е изпращал на гарата. В същото време CourrierPicard пише, че бащата е убил жена си и децата, а след това се е самоубил. \nМястото на инцидента е отцепено, над гарата кръжи хеликоптер, а районът е охраняван от жандармерия. \n", "date": "2017.09.10", "title": "Извънредно в БЛИЦ! Стрелба във Франция, има убити деца (ОБНОВЕНА/СНИМКИ)"}
{"url": "https://www.blitz.bg/svyat/irma-pomete-florida-kiys-ss-130-mili-v-chas-stava-vse-po-strashno-video_news542571.html", "text": "\n „Ирма\" достигна брега на архипелага Флорида Кийс, съобщиха местните власти. Ураганът вече е 4-та категория с ветрове до 130 мили в час и опасност от сериозни бури. \n \"Това е изключително опасна и животозастрашаваща ситуация!\" съобщиха от Националната метеорологична служба в Кий Уест. От там призоваха онези, които досега не са обърнали внимание на предупрежденията, да се евакуират, за да защитят живота си. \n Ураганът се движи с 8 мили в час в посока северозапад, към градовете на Западния бряг на Флорида в Нейпълс, Форт Майърс и гъсто населените полуострови на залива Тампа. В Кий Уест полицията е отворила \"приют от последна инстанция\" за тези, които са пренебрегнали заповедите за евакуация. \n \n \"Това ще бъде ужасно\", каза губернаторът на Флорида Рик Скот пред телевизия NBC в неделя сутрин. „Ирма\" връхлетя Флорида Кийс, 57 години след като ураганът „Дона\" удари същата територия през 1960 г., унищожавайки почти 75% от сградите на островната верига. \n", "date": "2017.09.10", "title": "\"Ирма\" помете Флорида Кийс със 130 мили в час, става все по-страшно (ВИДЕО)"}
{"url": "https://www.blitz.bg/svyat/tretata-bremennost-na-keyt-midltn-mozhe-da-se-prevrne-v-ogromna-tragediya_news542554.html", "text": "Третата бременност на херцогинята на Кеймбридж може да се превърне в огромна трагедия. Кейт Мидълтън страда от усложнение, което може да се окаже фатално за живота й, пише „Дейли мейл”.\nКакто БЛИЦ съобщи, в началото на месец септември от Бъкингамския дворец разпространиха радостната вест, че кралското семейство ще се увеличи с още един член. Оттам отбелязват, че дукесата отново страда от хиперемезис гравидарум (тежкото и ненамаляващо гадене и повръщане по време на бременността), което й пречи да изпълнява част от ангажиментите си. \nОбикновено хиперемезис гравидарум не е опасен за организма, но при херцогинята на Кеймбридж той е в най-тежката му степен. Заради повръщането, което може да се повтори до 25 пъти на ден, Кейт няма да е в състояние да приема храна и течности. Теглото й катастрофално ще се понижи, което ще доведе до нарушение на метаболизма и промени в състава на кръвта. Организмът й ще се интоксикира, а това може да доведе до смърт на майката или бебето. \nЗа усложнението, от което страда бременната херцогиня, лек няма. За да може Кейт да преживее бременността, тя трябва да бъде хоспитализирана. В болницата лекарите ще я хранят вътрешно и ще следят изкъсо за състоянието й.  Превод: БЛИЦ \n", "date": "2017.09.10", "title": "Третата бременност на Кейт Мидълтън може да се превърне в огромна трагедия"}
{"url": "https://www.blitz.bg/svyat/kakvo-stava-priroden-kataklizm-i-v-italiya-navodneniya-otnekha-zhivota-na-shestima-snimki_news542568.html", "text": "\n Най-малко шестима души са загинали, а трима са изчезнали в тосканския град Ливорно след проливни дъждове, които удариха града рано тази сутрин и причиниха наводнения. \nТова пише италианският вестник \"Кориере дела сера\", цитиран от Ройтерс. \nМежду 02,00 и 04,00 часа местно време повече от 250 милиметра дъжд удари града, причинявайки големи наводнения, обявиха от градската управа. \nВсе още не е отминала критичната ситуация, допълва администрацията. Кметът на града Филипо Ногарин заяви, че ситуацията е драматична.\n", "date": "2017.09.10", "title": "Какво става? Природен катаклизъм и в Италия! Наводнения отнеха живота на шестима (СНИМКИ)"}
{"url": "https://www.blitz.bg/svyat/panika-i-v-angliya-vorzhen-s-nozh-nakhlu-v-tsrkva-po-vreme-na-sluzhba_news542573.html", "text": "\n Въоръжен с нож мъж предизвика паника в Бирмингам. Нападателят е влязъл в църква по време на служба, на която са присъствали 150 души.  \nКакто съобщава Daily Mirror, той започнал да замахва с ножа си, опитвайки се да намушка когото свари. Ранени са трима души, мъжът, който е на 46 години, е бил задържан. \nВсе още се изясняват обстоятелствата около нападението, според полицията има вероятност арестуваният да е набелязал конкретна жертва.  Превод БЛИЦ \n", "date": "2017.09.10", "title": "Паника и в Англия! Въоръжен с нож нахлу в църква по време на служба"}
{"url": "https://www.blitz.bg/svyat/amerikantsite-poludyakha-khilyadi-se-vrzakha-na-priziva-da-zastrelyame-irma-i-izvadikha-pushkite_news542577.html", "text": "\n Полицията в окръг Паско, щата Флорида предупреди американците да не стрелят по урагана \"Ирма\". \"Няма да го накарате да обърне посоката си, а действията ви могат да имат много странични ефекти\", подчертаха от полицията.  \nДесетки хиляди американци вече са се присъединили към събитие във Facebook, призоваващо да се използват оръжия спрямо \"Ирма\".  \nНякои хора явно са взели призивите за стрелба доста сериозно. Един потребител на социалната мрежа дори е публикувал своя снимка как държи оръжие, а съобщението към снимката гласи \"Няма да седя и да чакам, отивам право към окото на бурята\". Друг потребител пише: \"Да покажем на \"Ирма\", че ние ще ударим първи\".   \nНякои от Facebook - потребителите все пак допускат, че става въпрос за шега. Други пускат смешни снимки и клипчета в опит за самоирония покрай паниката с Ирма.\n", "date": "2017.09.10", "title": "Американците полудяха! Хиляди се вързаха на призива \"да застреляме Ирма\" и извадиха пушките"}
{"url": "https://www.blitz.bg/layfstayl/shoubiznes/miro-ot-karizma-v-shok-gadzheto-mu-ne-iska-detsa_news542552.html", "text": "\n Певецът Миро няма да стане скоро баща, пишат някои от светските издания. Съпругата му Ели категорично отказва да забременее, твърдят всичките й близки. Бизнесдамата нямала никакво желание да има дете. Тя била толкова заета с работа, че изобщо не я вълнувало дали ще стане някога майка или не.  \nВъпреки че чукна 40-те, у Елица все още не се били пробудили никакви майчински чувства. Напротив, тя постоянно се дразнела от шума, който децата й причинявали, когато минава покрай тях. Миро бил на точно обратния полюс. 41-годишният поп изпълнител вече си мечтаел как гушва своята рожба и как тя прилича на него. Дори се говори, че певецът заради това се оженил. Той е с Ели от много години, но за да я накара да си имат най-после бебе, решил да се венчае за нея. \nИ това обаче не трогнало много бизнесдамата. Тя продължавала да няма желание за деца и непрекъснато си търсела оправдания, че не му е сега времето. Най-редовното, с което излизала, било свързано с различните им дестинации. Макар да са женени от година, Мирослав и Елица продължават да живеят в различни държави. Нежната половинка от двойката се подвизава в Англия, където има верига от модни магазини. Певецът пък е зает с кариерата си в България. На Миро обаче започнало да му писва от това положение. Той сериозно поставил въпроса пред жена си докога ще живеят така. Каризмата не одобрявал тази ситуация, в която нямат дете и дори не живеят заедно. Всичко това може да доведе до сериозен скандал в тяхното семейство и да коства съвместното им щастие.\n", "date": "2017.09.10", "title": "Миро от \"Каризма\" в шок, гаджето му не иска деца"}
{"url": "https://www.blitz.bg/layfstayl/ptuvane/khotelierite-v-keramoti-ne-vyarvat-na-ochite-si-takova-chudo-dosega-ne-se-e-sluchvalo-snimkivideo_news542500.html", "text": "Няма свободни места в нито едно от реновираните места за нощуване в Керамоти за целия септември. Това никога не се е случвало в малкия курорт с най-уникалния плаж на Балканите.\nУникален сезон, чупим рекорди по посещаемост, българските туристи промениха коренно Керамоти, твърдят местните хотелиери. \nГоляма част от хотелите очакват туристи до средата на октомври. \n \n \n \n \n Източник: 24rodopi.com \n", "date": "2017.09.10", "title": "Хотелиерите в Керамоти не вярват на очите си, такова чудо досега не се е случвало! (СНИМКИ/ВИДЕО)"}
{"url": "https://www.blitz.bg/intsidenti/stikhii/na-bakhamite-e-strashno-irma-ostavi-neshcho-zloveshcho-sled-sebe-si-unikalni-snimkivideo_news542486.html", "text": "Ураганът „Ирма” е толкова силен, че е изсмукал водата край плажовете на Бахамите, пишат световните агенции. Снимки и видеоклипове, на които се вижда оголеното океанско дъно, бяха споделени в социалните мрежи.\nТова е изключително рядък природен феномен, който се наблюдава само при много силни бури. Причината за отдръпването на водата толкова навътре е много ниското атмосферно налягане в окото на бурята, което предизвиква „засмукващ” ефект. Това кара водата да се отдръпва от плажовете и да се насочва към центъра на стихията, отбелязва bTV. \nВеднъж стигнала до окото на бурята, водната маса се засмуква нагоре като във фуния. \nАмерикански метеоролози предупредиха, че отдръпването на водата може да продължи часове наред, но въпреки това местните хора трябва да внимават, защото океанът ще се завърне много бързо и с много по-голяма дълбочина от преди. \n \n \n", "date": "2017.09.10", "title": "На Бахамите е страшно! \"Ирма\" остави нещо зловещо след себе си (УНИКАЛНИ СНИМКИ/ВИДЕО)"}
{"url": "https://www.blitz.bg/intsidenti/stikhii/zemyata-se-raztrese_news542498.html", "text": "Министерството на извънредните ситуации на Азербайджан сочи, че в 6:32 часа местно време (7:32 българско време) на 20 км. западно от град Ленкоран, разположен на Каспийско море край границата с Иран е регистрирано земетресение с магнитуд 3,6, предаде АПА, цитирана от Фокус.\nДълбочината на земетресението е 16 км. Местните са усетили труса слабо. Няма данни за жертви и разрушения.  \n \n", "date": "2017.09.10", "title": "Земята се разтресе!"}
{"url": "https://www.blitz.bg/svyat/merkel-plashi-stranite-koito-otkazvat-da-priemat-bezhantsi_news542525.html", "text": "Германският канцлер Ангела Меркел предупреди, че страните, които не участват в схемата за квотно разпределение на мигранти в Европа могат да получат отказ, ако поискат помощ в други сфери, предаде AFP, цитирана от Фокус.\n„Ако няма солидарност по миграцията, няма да има такава и в други сфери и това ще се отрази зле на европейската кохезия“, заяви Меркел. \nКоментарите на канцлера могат да се разтълкуват като предупреждение към източноевропейските държави, които получават милиарди евро от членството си в ЕС за разлика от страните нетни донори като Германия.  \nМеркел посочи, че разпределянето на бежанците сред страните от ЕС ще стане по просто, след като миграционната политика на Съюза получи по-здрава основа. \n„Може би ще бъде по-лесно да се постигне подобен механизъм за разпределение в Европа, ако всички други елементи от бежанската и миграционната политика станат по-стабилни“, добави тя.  \n„Ако успешно се справим с причините за миграцията, ефективно защитаваме своите граници, имаме партньорство с Африка и спрем трафика на хора, тогава недоверието към управляемата легална миграция ще се разсея“, смята Меркел. \n", "date": "2017.09.10", "title": "Меркел плаши страните, които отказват да приемат бежанци"}
{"url": "https://www.blitz.bg/intsidenti/stikhii/trmp-irma-e-burya-s-ogromna-razrushitelna-sila_news542536.html", "text": "\n Ураганът Ирма отново набра сила и с приближаването си към американския щат Флорида достигна категория 4 и скорост на ветровете от 210 км/ ч. Синоптиците предупреждават и за над три метра приливни вълни в южната част на щата. Хиляди хора вече са останали без електричество. Над 6 милиона жители на Флорида получиха нареждане от властите да се евакуират. \nКъсно вчера губернаторът на Флорида Рик Скот заяви, че времето за евакуация е изтекло. Хората, които са останали, трябва да потърсят подслон. Най-малко 25 души са станали жертва на урагана на островите в Карибския басейн. \nИрма отнесе покриви и предизвика наводнения по протежение на стотици километри от северното крaйбрежие на Куба. Засега няма данни за загинали хора там. \nТраекторията на Ирма продължава да се измества на запад, което означава, че епицентърът на урагана ще остане близо до бреговете на Флорида, насочвайки се да удари Сейнт Питърсбърг, а не Маями или Тампа. Групата от малки острови, Флорида Кийс, се очаква да пострада най-много при сблъска със стихията. \nАмериканският президент Доналд Тръмп призова хората във Флорида да намерят безопасен подслон преди приближаващият се ураган Ирма да удари района. Във видеопослание в Туитър Тръмп каза: \nТова е буря с огромна разрушителна сила. Моля всички, които се намират по пътя й, да се съобразят с инструкциите на правителствените служители и да се махнат оттам. Имотът може да бъде възстановен, но животът не. Безопасността е на първо място. Ние правим всичко възможно да помогнем за спасяването на човешкия живот и в подкрепа на нуждаещите се. Никога не сме виждали подобно нещо. \nДругият ураган, Хосе, който следва пътя на Ирма, вече е от четвърта категория. Той възпрепятства оказването на помощ в някои от най-тежко засегнатите райони. Предупреждение за опасност е издадено за някои острови от Карибите.\n", "date": "2017.09.10", "title": "Тръмп: \"Ирма\" е буря с огромна разрушителна сила"}
{"url": "https://www.blitz.bg/svyat/v-germaniya-izlyazokha-po-ulitsite-v-zashchita-na-bezhantsite-snimki_news542539.html", "text": "\n Десетки души излязоха вчера по улиците на западния германски град Ханау, предаде Булфото.  \n\"За свобода на движение и равни социални права за всички. Право на престой. Право на хуманно настаняване на бежанците. Достъп до езикови курсове и образование. \nДостъп до здравни услуги За справедливо платени работни места\" - това бяха част от исканията на протестиращите в град Меротприятието бе част от верига протести, които ще завършат в Берлин на 16 септември, а на 24 септември Германия избира нов парламент.\n", "date": "2017.09.10", "title": "В Германия излязоха по улиците в защита на бежанците (СНИМКИ)"}
{"url": "https://www.blitz.bg/obshtestvo/posolstvoto-ni-v-sashch-s-dosta-blgari-nyamame-vrzka-zaradi-uragana_news542499.html", "text": "С доста българи, особено с тези в районите, откъдето „Ирма” вече е минала, нямаме връзка. Това съобщи Любомир Грънчаров, представител на българското посолство в САЩ.\nТой успокои, че това се дължи на нарушените комуникации. \nВ българската мисия е създаден кризисен щаб, който да помага на наши сънародници по време на природното бедствие. \n„Засега няма данни за пострадали българи. Много техни близки се обаждат в посолството, за да търсят информация”, допълни Грънчаров пред bTV. \nОчаква се скоро бурята да връхлети Флорида, където също живеят много наши сънародници. Там е обявена и най-голямата евакуация в историята на щата. „Много е важно хората да не се евакуират след настъпването на бурята. Властите предупредиха и да не се звъни на спешния телефон 911 докато трае стихията, защото няма да могат да помогнат”, поясни Грънчаров. \nТелефонът за връзка с посолството ни е +1 (202) 387 5770. \nБългарката Маги Чукурлиева, която живее във Форт Лодърдейл разказа, че при тях положението към момента е спокойно. \n„Добрата новина за нас на източния бряг е, че „Ирма” се движи по западното крайбрежие на Флорида. Вятърът при нас ще бъде може би около 200 км/ч, не повече”, посочи тя. \nТя показа къщите във Форт Лодърдейл, които са укрепени със специални метални щори, за да бъдат предпазени от ураганните ветрове. Чукурлиева посочи, че тя лично няма да се евакуира, тъй като положението с пътуването е много тежко заради милионите хора, които напускат Флорида. \nОчаква се ураганът „Ирма” да удари с пълна сила Флорида в ранните сутрешни часове местно време.\n", "date": "2017.09.10", "title": "Посолството ни в САЩ: С доста българи нямаме връзка заради урагана"}
{"url": "https://www.blitz.bg/dnes-cherpiat/izvestnite-rozhdenitsi-na-10-septemvri_news542465.html", "text": "\n Днес повод за празнуване и почерпка имат: \n  У нас: Акад. Васил Казанджиев , композитор и диригент Георги Енчев  (от дуета Румънеца и Енчев), певец, музикант Георги Пирински , евродепутат, председател на 40-ото НС Георги Ранделов , мениджър за публичния сектор на “Майкрософт” за Централна и Източна Европа Ген.-майор Груди Ангелов , началник на Военната академия Димитър Ларгов , бивш футболист, национал Йордан Школагерски , юрист, бивш депутат Йорданка Христова , певица Красимир Узунов , бизнесмен, изпълнителен директор на “Интерсервиз Узунови” Милена Милотинова , журналистка Петьо Блъсков , журналист, главен редактор на в. Труд Степан Ерамян , журналист, издател Стоян Янкулов- Стунджи , музикант \n  По света: Андреас Херцог , известен също и като Анди Херцог, легендата на австрийския футбол от периода 1986 до 2004, звезда на Рапид Виена, Вердер Бремен, Байерн Мюнхен и Лос Анджелис Галакси, помощник-треньор на Юрген Клинсман в американския национален отбор Биг Деди Кейн , артистичен псевдоним на Антонио Хардинг, американски рап изпълнител, работил с имена като Биз Марки, Марли Марл, Теди Райли, Ръди Рей Мур и Бери Уайт Виктор Гончаренко , бивш беларуски футболист и треньор на московския ЦСКА. Гай Ричи , британски сценарист, режисьор и филмов продуцент, известен с филмите „Две димящи дула“, „Гепи“, „Отнесени от бурята“, „Рокенрола“ ,„Шерлок Холмс“ и „Шерлок Холмс: Игра на сенки“ , „Мъжът от U.N.C.L.E.“, „Крал Артур: Легенда за меча“. Предстои да излезе на екран „Аладин“ - музикален фантастичен филм, режисиран от Гай Ричи като римейк на едноименния анимационен филм на Дисни от 1992 г. Густаво Куертен , бразилски тенисист, водач в световната ранглиста за мъже в продължение на 43 седмици през 2000 г. Джаред Даймънд , американски еволюционен биолог, физиолог и биогеограф, известен със спечелилата Пулицър книга „Пушки, вируси и стомана“, която изследва географските, културни, природни и технологични фактори, довели до доминиращата позиция на европейската култура в света. Класиран е на девето място в анкета на Prospect и Foreign Policy за 100-те най-големи обществени интелектуалци в света Джо Пери , американски музикант, китарист и един от авторите на стиховете на рок групата „Аеросмит“. Класиран е на 84-то място в класацията на сп. „Ролинг Стоун“ „Стоте най-добри китаристи на всички времена“ Дон Уилсън , по прякор„Дракона“, бивш американски професионален кикбоксьор, 11-кратен световен шампион по кикбокс, киноактьор, участвал в десетки филми като „Кървав юмрук (8 части), ранните „Огненият пръстен“, „Черен пояс“ и „Батман завинаги“, както и в съвременните - „Кралят на скорпионите 4: Походът на силата“ (2015) и Смъртоносен боец ( 2017) Карл Лагерфелд , немски дизайнер, един от най-големите в света на модата днес и в последните десетилетия, фотограф и креативен директор на Модна къща Chanel Коко Роча , канадски модел, избрана за топ манекенка на Vogue Колин Фърт , британски актьор, носител на „Златен глобус“, „Сателит“, „Оскар“, две награди „БАФТА“ и две „Европейски филмови награди“. Известни филми с негово участие са „Валмон“, „Английският пациент“, „Влюбеният Шекспир“, „Момичето с перлената обица“, „Дневникът на Бриджит Джоунс“, „Бриджит Джoунс: На ръба на разума“, „Самотен мъж“, „Речта на краля“, сериалът „Гордост и предразсъдъци“ и др. Крис Кълъмбъс , американски режисьор, сценарист и продуцент, режисьор на филмите  „Сам вкъщи“, „Сам вкъщи 2: Изгубен в Ню Йорк“, „Мисис Даутфайър“, „Девет месеца“, ,„Хари Потър и Философският камък“, „Хари Потър и Стаята на тайните“, „Обичам те, Бет Купър“, „Пиксели“, продуцент на „Коледата невъзможна“, „Фантастичната четворка“,        „Фантастичната четворка и Сребърния сърфист“, „Нощ в музея“ - 1, 2 и „Нощ в музея: Тайната на гробницата“ Лоран Косиелни , френски футболист от полски произход, заместник-капитан на \" Арсенал\" Мирко Филипович , хърватски кикбоксьор, участвал и в свободни двубои, единствения боец в света постигал най-висшите отличия и в двете най-престижни организации в бойните спортове К-1-кикбокс правилник и PRIDE-свободни двубои Мурад Хидиуед , марокански футболист Носител на Купата на България за 2004 г. с Литекс (Ловеч) и за 2006 г. с ЦСКА и получил наградата за най-добър полузащитник на България за 2005 Райън Филип , американски актьор, известен като Себастиан във филма „Секс игри“, Бари Кокс  в „Знам какво направи миналото лято“, участник в сериала \"Тайни и лъжи\" и трилъра  „Адвокатът с линкълна“ Хосе Фелисиано , пуерторикански певец, виртуозен китарист и композитор, известен с много интернационални хитове, включително новогодишния сингъл от 1970 г. „Feliz Navidad“. \n \n", "date": "2017.09.10", "title": "Известните рожденици на 10 септември"}
{"url": "https://www.blitz.bg/svyat/irma-dostigna-yuzhnite-chast-na-florida-video_news542459.html", "text": "Силните ветрове на урагана „Ирма“ достигнаха южните част на Флорида, пише вестник The Telegraph.\n„Бурята е тук“, съобщи губернаторът на американския щат Рик Скот, призовавайки гражданите да се придвижат далеч от пътя на урагана.  \n \n \n \nВластите наредиха евакуацията на една четвърт от населението на Флорида, като 51 хил. души бяха настанени в 300 подслона, след като Скот предупреди за възможност от торнадо.  \nВ събота улиците на щата опустяха, докато жителите му се подготвяха за пристигането на най-силната буря, удряла някога региона.  \nАмериканският президент Доналд Тръмп също отправи призив към гражданите, настоявайки те да спазват всички инструкции на властите.  \n„Просто се махнете от пътя на бурята“, заяви Тръмп. „Собствеността може да бъде заменена, но животът не може и затова сигурността трябва да бъде на първо място“, допълни президентът.  \n„Ирма“ вече е категория три, но специалистите очакват тя отново да увеличи своята сила, след като достигне САЩ в неделя сутринта.\n", "date": "2017.09.10", "title": "„Ирма“ достигна южните част на Флорида (ВИДЕО)"}
{"url": "https://www.blitz.bg/intsidenti/stikhii/todor-traychev-ot-amerika-tozi-pt-e-strashno_news542463.html", "text": "В очакване на потопа!\nТака е започнал поста си във фейсбук една от легендите на българската попмузика - Тодор Трайчев, който от 30 години живее в САЩ и сега ураганът Ирма застрашава него и семейството му Ето какво разказва той за приближаващата стихия: \nИзбрахме да не мърдаме от вкъщи. Тук сме Теодора, Пит и аз. Всички съседи се изнесоха нанякъде. Улиците са пусти. Сутринта само аз разходих кучката Лиза до църквата и обратно. Дано ни се размине. Този път е страшно... \nВластите наредиха евакуацията на една четвърт от населението на Флорида, като 51 хил. души бяха настанени в 300 подслона, след като Скот предупреди за възможност от торнадо.  В събота улиците на щата опустяха, докато жителите му се подготвяха за пристигането на най-силната буря, удряла някога региона.  \nАмериканският президент Доналд Тръмп също отправи призив към гражданите, настоявайки те да спазват всички инструкции на властите.  „Просто се махнете от пътя на бурята“, заяви Тръмп. \n„Собствеността може да бъде заменена, но животът не може и затова сигурността трябва да бъде на първо място“, допълни президентът.  „Ирма“ вече е категория три, но специалистите очакват тя отново да увеличи своята сила, след като достигне САЩ в неделя сутринта. \n \n", "date": "2017.09.10", "title": "Тодор Трайчев от Америка: Този път е страшно!"}
{"url": "https://www.blitz.bg/svyat/avtomontori-povdignakha-kapaka-na-povredena-kola-i-ostanakha-vtreshcheni-ot-gledkata-koyato-se-razkri-pred-ochite-im-snimki_news542182.html", "text": "Изненадани останаха монтьорите в гръцки автосервиз, когато се опитаха да поправят повреда на кола. Забелязаха … мъртва змия в двигателя, пише в. \"Български новини\" .\nИзглежда, че влечугото е причината за механичните повреди, които автомобилът е претърпял в Каламата. \nКакто е видно от снимките, змията е влязла в двигателя, което е причинило повредата на автомобила. \n  \n", "date": "2017.09.10", "title": "Автомонтьори повдигнаха капака на повредена кола и останаха втрещени от гледката, която се разкри пред очите им (СНИМКИ)"}
{"url": "https://www.blitz.bg/svyat/prouchvane-na-emnid-ss-strakhotni-novini-za-merkel_news542474.html", "text": "\n Блокът Християндемократически съюз/Християнсоциалистически съюз (ХДС/ХСС), чийто лидер е германският канцлер Ангела Меркел, разполага с подкрепа от 37 процента . \nЗа Германската социалдемократическа партия (ГСДП) тя е 24 процента. Това сочи проучване на социологическия институт \"Емнид\", съобщи вестник \"Билд ам зонтаг\". \nПо този начин две седмици преди изборите за Бундестаг блокът ХДС/ХСС изпреварва втората по подкрепа формация ГСДП с 13 процента. Третото място си поделят Лявата партия и \"Алтернатива за Германия\" - с по 9 процента. Еднакъв е и рейтингът на Зелените и Свободната демократическа партия - по 8 процента. \nПроучването е проведено сред 1800 германски граждани между 29 август и 6 септември. Изборите са на 24 септември. \n \n", "date": "2017.09.10", "title": "Проучване на \"Емнид\" със страхотни новини за Меркел!"}
{"url": "https://www.blitz.bg/svyat/stava-strashno-kim-chen-un-sbra-uchenite-si-na-banket-i-naredi-da-snimki_news542471.html", "text": "Лидерът на Северна Корея Ким Чен Ун организира голям празничен прием за учените, които работиха над водородната бомба, чийто тест бе извършен в края на миналата седмица. По данни на агенция ЦТАК, мероприятието било организирано в чест на 69-ата годишнина от създаването на Корейската народно-демократична република.\n Ким Чен Ун е дал наставления на учените и техническите ръководители да продължават усилено да усъвършенстват ядрените сили на страната, \n „Ние трябва да продължи с научните разработки за засилване на ядрения потенциал за сдържане, необходим за самоотбрана“, е отбелязал лидерът. \n „Благодарение на независимата икономика, учените, армията и народът окончателната победа на партийна идеология на Корейската работническа партия е предопределена”, казал още той. \n Лидерът на КНДР определи скорошните ядрени изпитания като „голяма победа, която корейският народ е спечелил с цената на кръвта си”. Той е призовал чиновниците и учените „ да следват бойния дух”. \n „Водородната бомба със свръхмощна сила на взрива е водородната бомба на другаря Ким Чен Ун и термоядрената бомба на Трудовата партия на Корея (ТПК), в която са концентрирани пламенната любов към Родината и народа на уважавания върховен ръководител”, отбелязва още агенцията.  Превод: БЛИЦ \n", "date": "2017.09.10", "title": "Става страшно! Ким Чен Ун събра учените си на банкет и нареди да... (СНИМКИ)"}
{"url": "https://www.blitz.bg/intsidenti/stikhii/uzhast-v-meksiko-prodlzhava-novo-zemetresenie-udari-stranata_news542476.html", "text": "Земетресение с магнитуд 5,7 по скалата на Рихтер е регистрирано от Геологическата служба на САЩ край бреговете на Мексико в залива Теуантепек, предаде РИА Новости, цитиран от Фокус.\nТрусовете са регистрирано в 22:07 часа местно време (6:07 сутринта българско). Епицентърът се намира на 80 км. югозападно от град Паредон на дълбочина от 53 км.  \nНяма данни за жертви и земетресение. \n", "date": "2017.09.10", "title": "Ужасът в Мексико продължава: Ново земетресение удари страната"}
{"url": "https://www.blitz.bg/svyat/nasa-predupredi-za-zaplakha-po-uzhasna-ot-asteroid_news542475.html", "text": "Изригването на един супервулкан ще доведе до много по-големи последствия, отколкото падането на астероид. Това съобщава „Индипендънт”, позовавайки се на учени от НАСА.\nСпециалистите отбелязват, че към днешна дата на Земята има около 20-ина супервулкана, които могат да се събудят във всеки един момент. Изригването на всеки един от тях ще доведе до „вулканична зима”, при която могат да загинат милиони хора. \nКато най-опасен сред супервулканите  те посочват Йелоустоунския, който се намира в щата Уайоминг. \nИзданието добавя, че в НАСА вече са разработили няколко плана за ликвидиране на опасностите от супервулканите. Един от тях е свързан с увеличаване на количествата вода за „охлаждане” на вулкана.  Превод: БЛИЦ \n", "date": "2017.09.10", "title": "НАСА предупреди за заплаха \"по-ужасна от астероид\""}
{"url": "https://www.blitz.bg/svyat/kak-se-proyavi-ruskiyat-terminator-na-boynoto-pole-v-siriya_news542394.html", "text": "На 3 юли БЛИЦ показа снимки от сирийската правителствена агенция SANA, на които се вижда демонстрацията на докарания от Русия един опитен образец на бойна машина за поддръжка на танкове БМПТ („Терминатор-2”), разработен и произведен в „Уралвагонзавод” върху шасито на танк Т-90.\nЕдва сега стана ясно, че бойната машина тогава взела участие в бойни операции в Сирия против ИД. Това съобщил пред интернет-портала in24.org генералният конструктор Андрей Терликов. Според него машината вече доказала своята ефективност в условията на бойни действия. На форума „Армия-2017” вече е подписан договор за купуване на „Терминатора” от руското МО. \n  \nНачалникът на Главно бронетанково управление Александър Шевченко на свой ред уточнил пред журналисти, че до края на годината машината ще бъде приета на въоръжение. Той добавил, че Сирия и Израел едновременно проявили интерес към „Терминатор”. \n  \nПървите „терминатори” са създадени в началото на 2000-те години – „Терминатор-1” е на базата на Т-72, а „Терминатор-2” е на базата на Т-90. В най-близко време ще се появи „Терминатор-3” върху платформата на Т-14 „Армата”. \n  \n„Терминатор” е многоцелева добре защитена бойна верижна машина за огнева поддръжка. Въоръжен е с най-нов комплекс за откриване на целите, с автоматизирана система за управление на огъня, с противотанков комплекс със свръхзвукови ракети „Атака-Т”, автоматично сдвоено 30-мм оръдие с 900 снаряда с лазерна система за насочване и картечница „Корд”. \n  \nМашината има отлична балистична защита от мини и гранатомети, по-маневрена е от танковете. Тя трябва да защитава танковете от живата сила на противника. \n  \n„Терминатор” е способен да поразява танкове на дистанции до 10 км. Екипажът се състои от петима души: командир, насочвач, механик-водач и двама оператори на гранатометните установки. \n  \n„Уралвагонзавод” заяви готовност при бъдещия „Терминатор-3” да увеличи калибъра на оръдията и да обнови бойните модули. \n  Превод и редакция: БЛИЦ \n \n", "date": "2017.09.10", "title": "Как се прояви руският „Терминатор” на бойното поле в Сирия?"}
{"url": "https://www.blitz.bg/svyat/deda-a-sad-adio-tova-napisa-vnuchkata-na-lyubisha-samardzhich_news542440.html", "text": "Мисля, че е излишно да се споменава твоята кариера и каква чест беше да бъда внучка на такава легенда. Ти ми показа какво означава борба и колко сила си имал и колко твоето сърце беше силно...\nТова написа във фейсбук внучката на починалия сръбски актьор Любиша Самарджич - Сара, дъщеря на сина му Драган, който си отиде преди време от левкемия. \n\"Имах късмета да те познавам 23 години, още от времето, когато бях съвсем малка и не разбирах какво е това да си актьор и да си известен, и се чудех какво правят тези непознати хора, които постоянно заговарят дядо ми, плачех, докато гледах сериите от \"Полицая от Петлово Бърдо\", тъй като там дядо ми беше с четири жени, а нито една от тях не беше баба ми...\" \n\"Излишно е да споменавам твоята кариера и каква чест беше да си внучка на такава легенда. Ти ми показа какво значи борба и колко сила си имал и колко е било силно твоето сърце. Знам, че там горе си по-добре и след толкова години ще се видиш пак с твоя Гага. Не се притеснявай за нас, не си ни оставил сами. Стефан ще се грижи сега за нас, той сега е глава на семейството, а ти и Гага от небето. Дядо, а сега Адио,\" написа Сара. Превод: БЛИЦ \n", "date": "2017.09.10", "title": "\"Деда, а сад адио!\" Това написа внучката на Любиша Самарджич"}
{"url": "https://www.blitz.bg/svyat/vlastite-vv-florida-naredikha-evakuatsiyata-na-63-mln-dushi_news542445.html", "text": "Броят на хората, които задължително трябва да се евакуират в щата Флорида заради приближаването на урагана \"Ирма\", нарасна до 6,3 млн. души, съобщиха местните власти.\n Увеличението означава, че още 700 000 души са били прибавени към първоначалните 5,6 млн. Калифорния има население от 20,6 млн. души, като по-рано днес губернаторът на Флорида Рик Скот заяви, че всички жители на щата трябва да са готови да напуснат домовете си при необходимост. \n Междувременно американските метеоролози съобщиха, че ураганът \"Ирма\" е отслабнал до буря от трета категория, но въпреки това се очаква да набере нова сила, достигайки до американското крайбрежие на Флорида по-късно днес или в ранните часове на утрешния ден. \n \n Губернаторът на Флорида Рик Скот се вслуша в собствените си съвети във връзка с урагана Ирма и евакуира крайбрежната си къща в Мексиканския залив, предаде Асошиейтед прес. Губернаторският офис потвърди, че семейство Скот, включително първата дама Ан Скот, е напуснало Неапол, Югозападна Флорида, преди опасната буря. \n Фамилното имение се оценява на около 15 милиарда долара, според последната данъчна декларация. Като губернатор Скот обикновено разделя времето си между своето имение и губернаторската резиденция в столицата на щата - Талахаси. Бизнесменът мултимилионер е избран за първи път през 2010 година, припомня АП. \n \n На пресконференция губернаторът, цитиран и от ТАСС, предупреди жителите, че ураганът може да предизвика приливни вълни от 2 до 4 метра на места във Флорида и да наводни къщите. Той прикани всеки, обитаващ зоната за евакуация в югозападната част на щата, да напусне до събота обед (местно време), тъй като окото на Ирма се премести на запад. \n Скот посочи, че вече 25 000 души във Флорида са останали без ток, след като по-външни течения от урагана са започнали да засягат южните райони на щата. Представители на местната служба за управление на извънредни ситуации съобщиха, че най-малко 51 000 са настанени в близо 300 убежища. \n \n Властите обявиха извънредно положение на територията на всички 67 окръга в щата. В над 20 окръга е обявена задължителна евакуация, обхващаща 5,6 милиона души. В готовност са над 7000 бойци от националната гвардия. \n Очаква се бедствието да достигне сушата в неделя и да удари най-вече района на залива Тампа. Властите във Флорида Кийс евакуират 460 затворници и 125 надзиратели от Сток Айланд към затвор в Палм Бийч Каунти, отбелязва АП.  \n", "date": "2017.09.10", "title": "Властите във Флорида наредиха евакуацията на 6,3 млн. души"}
{"url": "https://www.blitz.bg/svyat/serien-iznasilvach-smeni-pola-si-i-otide-v-zhenski-zatvor-no-stana-po-losho_news542243.html", "text": "Джесика Уинфилд (в миналото Мартин Понтинг) лежи доживот за множество изнасилвания. През 1999 г. докато е бил вече зад решетките, той смени пола си и го преместиха в женски затвор, пише The Sun. Но проблеми имало и там...\n\"Двойната насилница\" Джесика Уинфилд, която си направила непълна операция по смяна на пола за 10 000 долара, била преместена в женски затвор, след като дълго време преди това се оплаквала от своите съкилийници. \nСлед постановление на съда я преместили сред жени, но от това животът й не станал по-добър, както се надявала. Новите й съкилийнички изпаднали в ярост, когато разбрали, че сред тях е бивш мъж, осъден за изнасилвания. Наложило се ръководството на затвора да изолира Джесика, за да не се засича с другите затворнички. \nВ предишния си живот Джесика била баща на три деца. Отишла зад решетките в далечната 1995 г. \nСпоред The Sun много активисти били възмутени от това, че съдът позволил на насилника да се премести в затвор за жени, въпреки че гениталиите му били сменени. Превод: БЛИЦ \n \n", "date": "2017.09.10", "title": "Сериен изнасилвач смени пола си и отиде в женски затвор. Но стана по-лошо..."}
