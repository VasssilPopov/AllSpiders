{"url": "https://www.blitz.bg/politika/borisov-se-pokhvali-s-dobri-novini-ot-bryuksel_news613048.html", "text": "Премиерът Бойко Борисов поздрави македонския си колега Зоран Заев с официалния старт на преговорите за присъединяване на страната му към НАТО. \"Много добри новини от Брюксел. НАТО официално отправи покана към Македония за стартиране на преговорите за присъединяване към Алианса\", напира българският министър-председател във Фейсбук.   \"Поздравявам моя колега Зоран Заев за тази сериозно стъпка напред. Още една цел, поставена по време на българското председателство, е постигната. Положихме големи усилия и съм радостен от този напредък\", добавя Борисов.  ", "date": "2018.07.11", "title": "Борисов се похвали с добри новини от Брюксел"}
{"url": "https://www.blitz.bg/intsidenti/dve-momichentsa-sa-s-razksani-vlagalishcha-sled-padaniya-v-akvaparkove-v-burgasko_news612962.html", "text": "Инцидентите с водни атракциони продължават. Снощи 9-годишно русначе е изпаднало в хеморагичен шок и се е наложило да му бъде преливана кръв след травма, получена при падане в аквапарк в бургаски курорт, съобщава БургасИНФО. Детето е било с разкъсано влагалище. То вече е стабилизирано и е преместено в Отделението по гинекология.  Това е втори подобен случай в рамките само на няколко седмици. Друго момиченце – украинска туристка, е претърпяло сходен инцидент и също е било прието по спешност с разкъсано влагалище. Неговото състояние също вече е стабилно.  Двата инцидента отново повдигат въпроса за безопасността на водните атракциони в куротите, поради факта, че през тях преминават стотици деца.     ", "date": "2018.07.11", "title": "Две момиченца са с разкъсани влагалища след падания в аквапаркове в Бургаско"}
{"url": "https://www.blitz.bg/kriminalni/prestplenie/165-kg-bivsh-gard-na-ochite-se-otreche-se-ot-pokazaniyata-si-za-strelbata-v-4-you-spomni-si-koi-sa-strelyali-po-zhelyazkov-snimki_news613031.html", "text": "Огромен гард на Димитър Желязков-Митьо Очите се появи с полицейска охрана на делото срещу групата на Божидар Кузманов-Божо Кравата. 26-годишният Явор Радков е сред хората, оказали първа помощ на Очите при стрелбата в ресторант “4 you” на 8 юни 2016 г. Радков е от Стара Загора. Сега работел в местна фирма за кредити, обясни той пред Специализирания наказателен съд, където се яви като свидетел, пише \"Флагман\".   Явор депозирал молба за физическа охрана, стана ясно от коментар на съдията по отношение на полицейския конвой.  По време на събитията във “4 You” младежът бил от лявата страна на Митьо Очите, малко зад него. След като Желязков бил прострелян, той го хванал под ръка и му помогнал да излезе от заведението. Други гард - Александър Алексиев-Сашо Водолаза, изостанал назад, след като бил продупчен смъртоносно от хората на Кузманов.  Адвокат попита Явор какъв му е ръстът и колко килограма е в момента и какви са били данните му през 2016 г.  „1,95 м метра и 165 килограма съм сега. Тогава пак бях 1,95 м., но бях около 120 кг”, отговори Радков.  Той се отрече от показанията си, които е дал на 9 юни 2016 г. – в деня след стрелбата. Явор Радков бе попитан дали под протоколите оттогава стои неговият подпис. Той погледна парафите и отговори: „Не си спомням”.  В онези показания Радков казва, че работи като охранител на Митьо Очите и на къщата му в Кошарица. Освен това заявява, че не е видял кой е стрелял по Желязков.  Сега обаче Явор посочи, че е разпознал Георги Иванчев и Радослав Димитров. Радков ги е разпознал и според показания от 25 юли 2016 г. От тях той не се отрече, но пак обясни, че не помни да се е подписвал под протоколи за разпит.  Адвокатите започнаха да му се подиграват и да го питат да не е бил ударен в главата,   че не помни нищо.   Разминавания имаше и в показанията за това кои са били хората, придружавали Митьо Очите в заведенията.  „Това, което ви казвам сега, това е”, повтори гневно на няколко пъти свидетелят.  Сега той дори отрече, че е бил гард на Очите.   След близо три часа разпити Явор се изнерви и викна със заплашителен тон, че го натоварват. В резултат получи глоба 100 лева от съдията.  „На мен ли”, учуди се Радков от санкцията. Съдия Стоян Тонев потвърди, като каза, че глоба ще получи и Божидар Кузманов заради репликите му от място. Освен това глобата може да се обжалва, добави  съдията и призова разбунтувалия се свидетел: „Успокойте се”.  Явор Радков се извини за създалата се ситуация.", "date": "2018.07.11", "title": "165-кг бивш гард на Очите се отрече се от показанията си за стрелбата в \"4 you\", спомни си кои са стреляли по Желязков (СНИМКИ)"}
{"url": "https://www.blitz.bg/obshtestvo/stolitsa/signal-do-blits-trima-raneni-pri-strakhovit-intsident-v-stolichniya-kvartal-benkovski_news613041.html", "text": "Инцидент е станал в столичния квартал \"Бенковски\". По думите на очевидец, лек автомобил е самокатастрофирал в стълб на главната улица в жилищния район, в посока Кубратово. При сблъсъка има трима пострадали - мъж и жена на около 50 години и по-млад техен спътник на около 30, съобщава читателят ни.  На място са пристигнали полицейски екипи и медици от Спешна помощ, които са прегледали пострадалите при катастрофата.  На   БЛИЦ очаква новини, снимки и видео от своите читатели в цяла България и по света       ", "date": "2018.07.11", "title": "Сигнал до БЛИЦ! Трима ранени при страховит инцидент в столичния квартал \"Бенковски\"!"}
{"url": "https://www.blitz.bg/intsidenti/mlado-momiche-vdigna-na-krak-planinskite-spasiteli_news613011.html", "text": "Акция по оказване на помощ и транспортиране на пострадал в района на Попово езеро в Пирин провеждат спасители от ПСС- Добринище. Екип от трима спасители - Борис Скоклин, Методи Галчев и Цветан Пчелин, са на място в момента. Малко след подаването на сигнала 10 спасители са се отзовали. По първоначална информация става въпрос за младо момиче, което има нараняване на глезена, пише \"Струма\". ", "date": "2018.07.11", "title": "Младо момиче вдигна на крак планинските спасители"}
{"url": "https://www.blitz.bg/intsidenti/katastrofi/izvnredno-i-prvo-v-blits-dve-zhestoki-avtomeleta-ima-postradali-detsa_news613043.html", "text": "Катастрофа е станала на входа на село Мусачево, на входа на населеното място. Сблъскали са се мотор и колоездач, а водач на автомобил е станал свидетел на мелето. При него са пострадали и двамата шофьори. На място минути по-късно са пристигнали екипи на полицията и Спешна помощ.   Малко преди тази катастрофа е станал друг сблъсък между два леки автомобила. При него са пострадали две дечица - едното на около 5-6 години, а другото съвсем малко, твърди очевидец. Ранена е била и майка им. На всички е оказана първа помощ от медици, пристигнали на място. По-късно и тримата са закарани към болнично заведение.  Униформени в момента установяват причините и за двете мелета. На   БЛИЦ очаква новини, снимки и видео от своите читатели в цяла България и по света    ", "date": "2018.07.11", "title": "Извънредно и първо в БЛИЦ! Две жестоки автомелета - има пострадали деца!"}
{"url": "https://www.blitz.bg/politika/angel-dzhambazki-izrigna-gnevno-sreshchu-sreshchu-evrodeputata-ot-dsb-svetoslav-malinov-koyto-zabi-nozh-v-grba-na-blgariya_news613028.html", "text": "Евродепутатът Ангел Джамбазки изригна с гневен пост във Фейсбук срещи искането на колегата си от ЕП Светослав Малинов Брюксел да започне наказателна процедура срещу България заради изграждането на магистрала „Струма“ и за Пирин. Според него е странно, че български представител в ЕП се е подписал под подобно нещо. \"Не ми е известно да има друг български представител в ЕП, който да твърди, че иска държавата му да бъде наказана и глобена. Странно разбиране за защита на национален интерес, няма дума. Изобщо не ми е известно нито един член на ЕП да е поискал наказателна процедура срещу държавата си. Това е немислимо\", пише Джамбазки в социалната мрежа.   \"Обяснявам си го с партиен и политически егоизъм и с наближаващите след година избори. Обяснявам си го с дребни политически сметки, около оглавяване на партийни листи, доминирани от розово-зелени талибани и крайни културни марксисти. Които открито работят за интересите на чужди държави и компании\", отбелязва той.   Публикуваме пълния текст на коментара без редакторска намеса.", "date": "2018.07.11", "title": "Ангел Джамбазки изригна гневно срещу срещу евродепутата от ДСБ Светослав Малинов, който заби нож в гърба на България"}
{"url": "https://www.blitz.bg/obshtestvo/stolitsa/signal-do-blits-mzh-se-bori-za-zhivota-si-sled-nelep-intsident-v-garazh_news613045.html", "text": "Мъж е с опасност за живота след нелеп инцидент в незаконен автосервиз. Читател на БЛИЦ съобщи, че човекът се е пребил в гаража си в столичния квартал \"Красна поляна\", където всъщност е ремонтирал коли. По думите му линейка е откарала човека в болница. \"Главата му беше разбита и цялата в кръв. Разбрах, че се е бил пребил и е много зле. Явно докторите ще се борят за живота му\", споделя очевидецът. На   БЛИЦ очаква новини, снимки и видео от своите читатели в цяла България и по света       ", "date": "2018.07.11", "title": "Сигнал до БЛИЦ! Мъж се бори за живота си след нелеп инцидент в гараж!"}
{"url": "https://www.blitz.bg/layfstayl/za-damite/tezi-5-cherti-ot-kharaktera-mu-izdavat-che-nikoga-nyama-da-bde-dobr-sprug_news612703.html", "text": "Уморили сте се от връзки еднодневки и мечтаете най-сетне да намерите мъжа, с когото да прекарате остатъка от живота си? На пръв поглед тази задача изглежда прекалено трудна! Перспективата да изгубите още много време в търсенето на идеалния съпруг вече не е опция за вас!  Днес ще ви разкрием няколко малки тайни, с които може да разберете дали поредният мъж в живота ви може да бъде прекрасен съпруг.     ", "date": "2018.07.11", "title": "Тези 5 черти от характера му издават, че никога няма да бъде добър съпруг!"}
{"url": "https://www.blitz.bg/layfstayl/za-damite/otkakto-izpolzvam-pravilno-vitamin-e-vsichki-priyatelki-mi-zavizhdat_news612695.html", "text": "Всички сме запознати с полезните свойства на Витамин Е. Той е мощен антиоксидант, необходим за разграждането на всички мазнини в тялото ни. Освен това предотвратява образуването на токсични молекули в организма. Заради свойствата, които притежава, някои наричат Витамин Е витаминът на младостта, защото помага изключително много в борбата със стареенето. Той може да ви е много полезен в ежедневните грижи, които полагате за лицето си.", "date": "2018.07.11", "title": "Откакто използвам правилно Витамин Е , всички приятелки ми завиждат"}
{"url": "https://www.blitz.bg/layfstayl/za-damite/vnimanie-domakini-sdovete-s-nezalepvashcho-pokritie-sa-mnogo-opasni-za-zdraveto-i-mogat-da-predizvikat-rak_news612699.html", "text": "Всяка уважаваща себе си домакиня разполага със съдове с незалепващо покритие. В тях гозбите не загарят, а почистването е като детска игра. Здравни специалисти обаче предупреждават, че тази посуда е много опасна. Американски изследователи са открили, че за производството й се използват много опасни вещества, които могат да навредят на здравето ни и да ни предразположат към смъртоносни болести, повишаване на холестерола и понижаване на имунитета.", "date": "2018.07.11", "title": "Внимание, домакини! Съдовете с незалепващо покритие са много опасни за здравето и могат да предизвикат рак"}
{"url": "https://www.blitz.bg/layfstayl/za-damite/bremennata-preslava-shokira-instagram-s-tazi-snimka-fenovete-se-chudyat-kakvo-se-sluchva-s-folk-furiyata_news613038.html", "text": "Фолк фурията Преслава озадачи последователите си в Инстаграм. Гласовитата добричлийка, която в края на лятото трябва да стане майка, публикува снимка от фитнеса. „Have a nice day !”, е написала изпълнителката към снимката, която стана повод за вълна от коментари.  Много от почитателите й се притесниха сериозно и започнаха да се чудят какво се случва с любимата им звезда.    ", "date": "2018.07.11", "title": "Бременната Преслава шокира Инстаграм с тази СНИМКА, феновете се чудят какво се случва с фолк фурията"}
{"url": "https://www.blitz.bg/layfstayl/za-damite/eva-longoriya-podludi-pochitatelite-si-s-tazi-intimna-snimka_news612584.html", "text": "Някога Ева Лонгория заемаше почетно място в списъка на звездите без деца. Американската актриса не искаше и да чува въпросите на журналистите не смята ли да става майка, твърдейки, че не е готова да жертва кариерата си заради бебе. И когато шумотевицата около нея поутихна, Ева побърза да шокира почитателите си и пресата с новината, че е бременна. На 19 юни 43-годишната дива стана майка за първи път. Актрисата вече публикува няколко снимки на малкия Сантяго на профила си в Инстаграм. По всичко изглежда, че тя се наслаждава на майчинството.     Преди дни тя отново развълнува почитателите си с нежна снимка, на която позира без капчица грим.      ", "date": "2018.07.11", "title": "Ева Лонгория подлуди почитателите си с тази интимна СНИМКА"}
{"url": "https://www.blitz.bg/stsena/dzhon-snou-sobshchi-vazhna-novina-svrzana-s-igra-na-tronove-snimka_news612993.html", "text": "Снимките на финалния, осми сезон на хитовия сериал на HBO „Игра на тронове” приключиха. Това съобщи в Инстаграм британският актьор Кит Харингтън, известен с ролята си на копелето Джон Сноу във фентъзито. Харингтън публикува кадър от снимачната площадка, на която позира на фона на горяща хижа.  Интернет потребителите обаче побързаха да отбележат, че снимката е направена по време на снимките на петия сезон.  На 8 юли за края на работата си в сериала съобщи и актрисата Мейзи Уилямс, която играеше ролята на Аря Старк.  Междувременно Belfast Telegraph съобщи, че снимките на предисторията на сериала  ще започнат през октомври тази година в столицата на Северна Ирландия. В предисторията ще се разказва за събития, случили се 10 000 години преди началото на историята, описана в „Игра на тронове”. Актьорският състав ще е напълно подменен.  Работното заглавие на проекта е „Дълга нощ”.  Премиерата на осмия, финален сезон на оригиналния сериал е планирана за 2019 година. Очаква се, че „Дълга нощ” ще излезе на екран през 2020 година. Превод: БЛИЦ    ", "date": "2018.07.11", "title": "Джон Сноу съобщи важна новина, свързана с „Игра на тронове” (СНИМКА)"}
{"url": "https://www.blitz.bg/kriminalni/kradtsi-izpraznikha-magazin-na-apple-pred-klienti-samo-za-30-sekundi-video_news612832.html", "text": "В калифорнийския град Фресно неизвестни засега бандити ограбиха магазин на Apple, съобщиха местните медии. Инцидентът се случи в един от търговските центрове на града и бе записан от камерите за видеонаблюдение. На четиримата мъже им отнело около 30 секунди, за да изнесат от магазина продукти за 27 хиляди долара. Общо 26 продукта на компанията били откраднати, включително лаптопи и айфони. Служителите на магазина се опитали да попречат на младите крадци, но не успели да направят нищо.  Един от посетителите застанал на прага, опитвайки се да прегради пътя на крадците, но това също не помогнало. Сега полицията издирва четиримата обирджии и техен възможен съучастник, който вероятно им е помогнал да напуснат мястото на престъплението с кола. Според органите на реда става въпрос за афроамериканци на възраст около 16-18 години. Превод и редакция: БЛИЦ     ", "date": "2018.07.11", "title": "Крадци изпразниха магазин на Apple пред клиенти само за 30 секунди (ВИДЕО)"}
{"url": "https://www.blitz.bg/kriminalni/mzh-zastrelya-sprugata-si-i-trite-im-detsa-v-sashch-video_news612834.html", "text": "В американския щат Делауеър, полицейските служители открили телата на петима души на втория етаж на частен дом. Според полицията, 42-годишният Матю Едуардс е застрелял съпругата си, 41-годишната Джулия, и трите им деца на възраст под седем години, след което е извършил самоубийство, съобщава ABC News. Съседите твърдят, че са били шокирани от инцидента, защото Матю Едуардс е бил добродушен човек и често е играел с децата си на улицата.  Полицията е започнала разследване на убийствата и последвалото самоубийство. Превод и редакция: БЛИЦ     ", "date": "2018.07.11", "title": "Мъж застреля съпругата си и трите им деца в САЩ (ВИДЕО)"}
{"url": "https://www.blitz.bg/layfstayl/za-damite/na-kakvi-grekhove-sa-sposobni-razlichnite-predstaviteli-na-zodiaka_news612686.html", "text": "Перфектни хора не съществуват! Всеки човек притежава някакви недостатъци! Някои са по-малки, други - по-големи и опасни, и понякога могат да го тласнат да тръгне по лошия път. Характерът на всеки човек в някаква степен зависи и от зодиакалния знак, под който е роден. Някои хора не спират да мамят както себе си, така и околните, защото се страхуват да покажат истинското си лице. Други са готови да извършат убийство, ако нещата не се случват по начина, по който желаят.     ", "date": "2018.07.11", "title": "На какви грехове са способни различните представители на зодиака"}
{"url": "https://www.blitz.bg/layfstayl/za-damite/megan-markl-se-izlozhi-totalno-s-gafa-koyto-dopusna-na-krshcheneto-na-malkiya-prints-lui-snimki_news612762.html", "text": "Третото дете на херцозите на Кеймбридж принц Уилям и Кейт Мидълтън бе кръстено в началото на тази седмица на частна церемония в двореца \"Сейнт Джеймс\" в Лондон. На празника бяха поканени само най-близките роднини на щастливите родители. Въпреки че обстановката на кръщенето на малкия принц Луи бе непринудена, събитието се проведе според всички кралски традиции.  Няма как да не обърнем внимание на значително освежената майка на малкия принц Луи. По време на последната си официална поява - на сватбата на принц Хари и Меган Маркъл, тя изглеждаше леко изтощена и уморена.   За важното събитие Кейт Мидълтън бе избрала светъл тоалет на световноизвестния дизайнер Alexander McQueen и елегантна шапка на Jane Taylor. С тоалета си тя успя да засенчи всички гости, които уважиха събитието. Майката на херцогинята Карол Мидълтън изглеждаше много стилно.   Единствената, който се поизложи, беше херцогинята на Съсекс.   ", "date": "2018.07.11", "title": "Меган Маркъл се изложи тотално с гафа, който допусна на кръщенето на малкия принц Луи (СНИМКИ)"}
{"url": "https://www.blitz.bg/layfstayl/za-damite/5-neshcha-koito-ekstrasensite-nikoga-nyama-da-vi-kazhat_news612704.html", "text": "Няма човек, който поне веднъж в живота си да не е искал да погледне в бъдещето. Някои хора са по-смели и веднага решават да задоволят любопитството си, възползвайки се от услугите на врачки и екстрасенси. Други обаче са доста по-резервирани към способностите им и въпреки любопитството, което ги мъчи, предпочитат да си останат в неведение.  Ако все пак сте решили категорично да посетите подобни \"специалисти\", трябва да знаете, че има няколко въпроса, на които никога няма да ви дадат отговор.   ", "date": "2018.07.11", "title": "5 неща, които екстрасенсите никога няма да ви кажат!"}
{"url": "https://www.blitz.bg/svyat/snimkata-na-smazan-ot-umora-mlad-mzh-spasyaval-detsata-ot-peshcherata-v-tayland-vzkhiti-tseliya-svyat_news612803.html", "text": "В мрежата са възхитени от смелостта на тайландските спасители, които успяха да измъкнат дванайсет деца от местен футболен отбор и треньора им от 7-метровата пещера Там Луанг. Потребители на интернет портала Reddit превърнаха снимката на уморен спасител, взел си минута почивка, подпирайки главата си на камък, в символ на саможертвата. „Супергерой в реалния живот. По време на операцията един от спасителите си почива. Щастлив съм да разбера, че всички момчета и треньора им са спасени”, пише под кадъра авторът на поста.  Снимката се превърна в истински вирус и за минути се сдоби със стотици коментари. „Невероятно е да видиш как някои хора са готови самоотвержено да помагат на другите. Изпитвам уважение към всички съпричастни със спасяването на момчетата. Не мога да си представя колко дълго се е чувствал като в капан в тъмната пещера”, пише потребител с ник Leksam.  Потребителите са във възторг от смелостта на спасителната бригада. „Дяволите да го взема. Спасителите свършиха добра работа. Всички са герои”, коментира Master_Nincompoop.  Някои смятат, че героизмът и саможертвата на спасителите трябва да бъде разказана във филм. „Един от спасителите трябва да бъде Скарлет Йохансон, която ще изпитва влечение към треньора на футболистите”, измисли любовната линия в потенциалния филм потребител с ник LiterallyPutin.  Потребителите на Reddit, които обикновено са настроени много саркастично, са на мнение, че щастливата развръзка на историята с децата, които прекараха 18 дни в наводнената пещера, е една от малкото добри новини в последно време. Превод: БЛИЦ", "date": "2018.07.11", "title": "СНИМКАТА на смазан от умора млад мъж, спасявал децата от пещерата в Тайланд, възхити целия свят"}
{"url": "https://www.blitz.bg/stsena/nay-krasivata-fenka-na-svetovnoto-v-rusiya-se-razgoli-i-prevze-mrezhata-snimki-18_news612833.html", "text": "Известната руска супермоделка от Ростов на Дон Мария Лиман е най-красивата почитателка на Световното първенство по футбол в Русия според британското издание \"Сън\". \"Приятно е, че снимките ми са се разпространили в цяла Европа и сега ме смятат за най-горещата фенка\", признава рускинята.        \"Мислех, че момчетата ще се радват като видят, че момиче прави нещо за тях. Но какво всъщност мога да направя - освен просто се усмихвам и да се разсъбличам\", добавя Мария Лиман.        Поредицата от снимки на футболната тема били направени за забавление, според думите на моделката - заради нейните последователи в \"Инстаграм\". Девойката не успяла да посети нито един мач заради препълнения си работен график. Въпреки това, Мария Лиман признава, че по време на турнира се е увлякла сериозно по футбола. Превод и редакция: БЛИЦ        Ето и още няколко горещи фотографии на Мария Лиман:", "date": "2018.07.11", "title": "Най-красивата фенка на Световното в Русия се разголи и превзе мрежата (СНИМКИ 18+)"}
{"url": "https://www.blitz.bg/lyubopitno/nauka-i-tekhnologii/mozilla-razrabotva-brauzr-za-smartfoni-za-mladezhi_news612836.html", "text": "Mozilla, известна с браузъра Firefox, работи по нов проект, насочен към младежката аудитория. Новото приложение за устройства под управление на Android носи кодовото име Fenix. Това не е браузър за родители, е посланието на Mozilla за новия продукт. Проектът Fenix е публикуван в популярния портал за разработчици GitHub, който е в процес на придобиване от Microsoft, предава TechNews, цитиран от expert.bg.  Засега липсват каквито и да е подробности за Fenix, освен че е насочен към младежката аудитория. Любопитно е на какви функции ще заложи Mozilla, за да привлече младите и да отблъсне родителите им, предвид, че всички ползват смартфони, социални мрежи и всевъзможни приложения.  Fenix се намира на ранен етап на разработка и едва ли ще излезе скоро на пазара. Mozilla обича да експериментира с различни проекти, но в крайна сметка нейният най-значим продукт остава браузърът Firefox, който е в Топ 3 по популярност сред интернет потребителите.    ", "date": "2018.07.11", "title": "Mozilla разработва браузър за смартфони за младежи"}
{"url": "https://www.blitz.bg/intsidenti/uvelichikha-se-zhertvite-na-koshmarnite-navodneniya-v-yaponiya_news612838.html", "text": "Жертвите на катастрофалните наводнения в Япония достигнаха 179 души съобщи говорител на правителството, цитиран от AFP и \"Фокус\". Действията за издирване и спасяване продължават след наводненията и свлачищата, причинени от дъждовете, а местните медии заявиха, че няколко десетки хора все още са в неизвестност в резултат на най-смъртоносните наводнения в продължение на три десетилетия.   По-късно днес премиерът Шиндзо Абе ще посети един от засегнатите райони, за да се запознае отблизо с щетите, съобщава БНР. Днес започнаха разчистванията в квартал в Хирошима, където свлачище уби трима души и отнесе къщи и дървета.  ", "date": "2018.07.11", "title": "Увеличиха се жертвите на кошмарните наводнения в Япония"}
{"url": "https://www.blitz.bg/layfstayl/za-damite/tazi-kshcha-struva-76-mln-mislite-che-e-skpo-samo-nadniknete-vtre-i-snimki_news612460.html", "text": "Мечтаете за хобити, елфи, дракони и други приказни същества? За съжаление, да изпълните тези си желания не е толкова просто. Но да се полюбувате на тази къща, която сякаш е излязла от страниците на вълшебна книга, можете! Дори можете да живеете в нея. Само че трябва да знаете, че това приказно местенце ще ви струва 7,6 млн. долара.  То е скрито в подножието на планината на американския град Ашланд и е с площ от 825 кв. м. Над интериора му са работили орегонският художник Ед Бемис и местни дизайнери.", "date": "2018.07.11", "title": "Тази къща струва $7,6 млн.! Мислите, че е скъпо? Само надникнете вътре и... (СНИМКИ)"}
{"url": "https://www.blitz.bg/stsena/seksapilnata-modelka-keyt-bptn-se-pusna-po-goli-grdi-na-plazha-za-naslada-na-pochitatelite-si-video-18_news612837.html", "text": "Признатата за най-сексапилната жена тази година в целия свят, 26-годишната Кейт Ъптън отново зарадва своите почитатели. Американската моделка се снима топлес за изданието Sports Illustrated Swimsuit и публикувал видеоклип от заснемането на фотосесията. Не толкова отдавна моделката с четвърти размер на гърдите се оказа лидерка в списъка на стоте най-сексапилни жени според изданието Maxim. А само преди няколко дни Кейт Ъптън участва в топлес фотосесия. На новото видео девойката демонстрира своята безупречна  фигура.  За Sports Illustrated Swimsuit Кейт избра златистата долна част от бански костюм. На видеото моделката стои във водата и показва разкошното си си тяло, покривайки огромния си бюст с ръце. Превод и редакция: БЛИЦ      ", "date": "2018.07.11", "title": "Сексапилната моделка Кейт Ъптън се пусна по голи гърди на плажа за наслада на почитателите си (ВИДЕО 18+)"}
{"url": "https://www.blitz.bg/stsena/krasiva-modelka-vleze-da-popluva-s-akulite-no-se-sluchi-neshcho-nepredvideno-snimki_news612815.html", "text": "Акула дойка ухапа красива моделка, решила да поплува с хищните риби, съобщава NBC News. Инцидентът е станал на Бахамите, където 19-годишната Катарина Заруцки от американския град Лагуна Бийч, Калифорния, била на почивка с приятеля си и неговото семейство. Местните предупредили момичето, че тези акули не са опасни за хората и да плуваш заедно с тях е весело и безопасно. Катарина се доверила и влязла във водата.  „Близките на приятеля ми се побъркаха, когато отидох да плувам с акулите. Аз ги успокоих, че всичко е наред”, разказва 19-годишната красавица.  Въпреки уверенията, че са напълно безопасни, половинметрова акула я нападнала във водата. „Китката ми се оказа в устата й и чувствах как зъбите й се забиваха в ръката ми”, разказва момичето. „За няколко секунди се озовах под водата”, добавя Катарина.  Бащата на приятелят й снимал случващото се от безопасно разстояние.  Младото момиче успяло да се освободи и да доплува до брега. През цялото време държало китката си над водата, за да не привлече кръвта, която се стичала от нея, други хищници. В болницата превързали раната й, но тя решила да не рискува и още на следващия ден отлетяла за Флорида, за да продължи лечението.  „Лекарите смятат, че в раната са останали части от зъбите на акулата, а на ръката ми ще остане белег. Но ми провървя, че съм жива и ръката ми си е на мястото.  Акулите дойки живеят във водите на Атлантическия океан и в източната част на Тихия океан. Дължината им достига до 2,5-3 метра. Тези риби избягват срещи с представители на човешката раса и много рядко атакуват. Превод: БЛИЦ    ", "date": "2018.07.11", "title": "Красива моделка влезе да поплува с акулите, но се случи нещо непредвидено (СНИМКИ)"}
{"url": "https://www.blitz.bg/svyat/vazhna-sreshcha-na-nato-v-bryuksel_news612840.html", "text": "Ключова среща на НАТО в Брюксел. Президентът на Съединените щати Доналд Тръмп идва с ултиматум европейските партньори да увеличат финансовия си принос в пакта и военния си капацитет. След разширяването на НАТО на изток американската издръжка надвиши 70%, което според американския президент било несправедливо и неравностойно.   Лидерите в Алианса ще обсъдят още борбата с тероризма и развитието на отношенията между Нато и Европейския съюз.   Очаква се по време на срещата Македония да получи покана за преговори за присъединяване към Алианса.   В Срещата на върха ще участва и държавният глава Румен Радев.  ", "date": "2018.07.11", "title": "Важна среща на НАТО в Брюксел"}
{"url": "https://www.blitz.bg/svyat/metroto-v-tezi-gradove-ima-nad-300-spirki_news612842.html", "text": "Може ли да си представите град, в който метрото да има над 300 спирки? Естествено на първо място в съзнанието ви ще излязат световните мегаполиси. И няма да сгрешите. Ню Йорк, Шанхай и Пекин са градовете с най-много станции на подземната железница. В американския мегаполис техният брой е 468, а в двата китайски града съответно 337 и 319, сочат данните на Statista. Четвъртото място, с 311 метростанции, е за Сеул. В ТОП 5 влиза още и Париж. Станциите във френската столица са 303.  С две станции по-малко е метрото в Мадрид. 270 са спирките в лондонското метро. В ТОП 10 влизат още метрото в Москва (196), Мексико (195) и това в Токио (179).  Източник: fakti.bg ", "date": "2018.07.11", "title": "Метрото в тези градове има над 300 спирки"}
{"url": "https://www.blitz.bg/intsidenti/vzriv-raztrsi-amerikanski-grad-snimki_news612839.html", "text": "Няколко души са получили наранявания след експлозия в град Сан Прейри, щата Уисконсин в САЩ, съобщава \"Асошиейтед прес\". Известно е, че в резултат на взрива, двама пожарникари и един полицай са получили наранявания, съобщава ABC News, като се позовава на представители на местните власти. Засега няма информация за пострадали сред жителите на града.  Ранените са транспортирани в болница. Според предварителните данни, причината за взрива вероятно е изтичане на газ. На мястото на инцидента се е разгорял пожар. Превод и редакция: БЛИЦ", "date": "2018.07.11", "title": "Взрив разтърси американски град (СНИМКИ)"}
{"url": "https://www.blitz.bg/svyat/62-godishen-indiets-zhivya-10-dni-s-chasha-v-anusa-a-pred-smayanite-lekari-obyasni-che-snimki_news612811.html", "text": "Индийски хирурзи спасиха 62-годишен мъж, живял 10 дни с метална чаша в ануса. Пред озадачените лекари пациентът обяснил, че чашата била натикана в задните му части от крадци, пише The Sun. Рамдин твърди, че апашите му откраднали около 700 долара. След това той загубил съзнание и не знаел, че престъпниците са напъхали предмета в ректума му. 10 дни по-късно обаче болката станала непоносима и той потърсил лекарска помощ.   Превод: БЛИЦ    ", "date": "2018.07.11", "title": "62-годишен индиец живя 10 дни с чаша в ануса, а пред смаяните лекари обясни, че... (СНИМКИ)"}
{"url": "https://www.blitz.bg/svyat/v-mrezhata-osmyakha-snimka-s-ruskiya-premier_news612823.html", "text": "Потребители в мрежата забелязаха нещо любопитно относно фотография, на която присъства министър-председателят на русия Дмитри Медведев. Оказва се, са му добавени няколко десетки сантиметра. Снимката е публикувана от групата \"Нашата Канада\" във Facebook. \"Задача от руския учебник по математика. Ръстът на президента на Хърватия Колинда Грабар-Китарович е 173 см. Ръстът на Медведев е 150 см на кънки. Въпрос: колко руски държавни награди има фотографът, направил снимката? \", пише в съобщението. Превод и редакция: БЛИЦ", "date": "2018.07.11", "title": "В мрежата осмяха СНИМКА с руския премиер"}
{"url": "https://www.blitz.bg/svyat/legendata-za-lchite-na-smrtta-ili-kakvo-svrzva-rabotata-na-izobretatelya-nikola-tesla-s-donald-trmp_news612827.html", "text": "Как веднъж завинаги да се сложи край на войната? Като се изобрети нещо, което да обезсмисли военните действия. Например защитна система, способна да ликвидира всяка нападаща армия. Като тази, която предполагаемо е била създадена от небезизвестния Никола Тесла в началото на XX в., но която така и не бива реализирана от която и да е държава. А може би \"лъчите на смъртта\", за които се спекулира и до днес, са били просто една невъзможна идея, която със сензационното си име е изкушавала неколкократно медиите през 20-те и 30-те години. Не е интересно, ако не е \"смъртоносно\"  Терминът \"смъртоносни лъчи\" или \"лъчи на смъртта\" става популярен не заради хората, които твърдят, че са измислили такава технология, а заради вестниците, които пишат за тях. Името звучи сензационно и привлича погледите на читателите, което прави темата подходяща за разработване.  Ето защо още през 20-те години вестниците в САЩ с радост започват да пишат за това ултимативно оръжие и неговите възможности. Много от изданията в страната публикуват истории за създаването на \"смъртоносни лъчи\" - дело на учени не само от Щатите, но и от други държави. Сред най-подходящите за преекспониране примери е англичанинът Хари Гриндъл-Матюс.  През май 1924 г. неговата история се появява в публикация New York Times. Там се твърди, че той е представил своя \"дяволски лъч\", който може да спре всяка армия, да унищожи всяка ескадрила от самолети или да парализира всяка флота чрез невидими лъчи. Обсегът на \"дяволския лъч\" е 6,4 км, а в текста се посочва, че са проведени и експерименти, при които автомобили са спирани от новото оръжие, а барут е взривяван от разстояние също чрез \"обстрел\" с него.  Интересът към публикацията води до появата на своеобразно продължение седмица по-късно. Става дума за история за това как в СССР се разработва подобно лъчево оръжие - електромагнитно изобретение, чиято цел е да унищожава вражески самолети. Според  New York Times то също е тествано като за това са помогнали германски експерти. Описаните възможности на оръжието напомнят на т.нар. ЕМП - електромагнитен пулс, който изкарва от строя всякаква техника. Но разбира се, че Тесла вече го е измислил!  Името на Тесла е замесено в истерията около \"лъчите на смъртта\" още същата седмица. Вестникът \"Colorado Springs Gazette\" публикува статия със заглавие \"Тесла е открил \"лъч на смъртта\" при експерименти, проведени тук\" като тук в случая е именно Колорадо Спрингс, САЩ.  Там през далечната 1899-а Тесла провежда някои от своите експерименти с електричество, които много от местните си спомнят заради придружаващите ги \"светлинно шоу\" и гръмовния шум от освобождаването на електрическа енергия.  Самият Тесла коментира въпроса публично чак през 1934-а. Във вестниците се появяават публикации за разрушителният потенциал на разработения от него трансмитер. По думите на изобретателя той ще изисква огромна централа, за да бъде захранван, но след това ще може да унищожи всичко - от хора до машини, в радиус от около 320 км.  Тесла отбелязва, че неговото изобретение не използва толкова харесваните от репортери и издатели \"лъчи на смъртта\". По думите му концепциите за такива оръжия не могат да се реализират, защото енергията на тези лъчи не може да се генерира в достатъчно големи количества, а освен това ще става все по-слаба с увеличаване на разстоянието.  В случая той вероятно визира устройство, подобно на \"дяволския лъч\" на Гриндъл-Матюс. За него има публикации, че използва мощен ултравиолетов лъч, за да превърне въздуха в проводник и да насочи силна енергия към целта. Тесла обаче посочва, че ако \"цялата енергия на Ню Йорк\", или около 1,5 милиарда вата по това време, бъде превърната в лъчи и насочена към цел на разстояние 30 км, тя няма да може да убие човек. По думите на изобретателя неговият апарат, наречен \"Телефорс\", е замислен да изпраща на дълги разстояния частици с трилиони пъти повече енергия от това, на което са способни лъчите от всякакъв тип, при това в поток, по-тънък от косъм.  Предполага се, че това, което изобретателят има на ум, е версия на неговата кула от експериментите в Колорадо Спрингс, която да се използва за защитни цели.  Идеята е трансмитери да бъдат поставени на такива кули на границите на дадена държава, за да неутрализират всяка нападаща армия или приближаващ самолет. Популярната идея, обречена да си остане само такава  Тесла отива при своя дългогодишен спонсор Дж. П. Морган в търсене на финансиране на прототип на изобретението, но не среща особена подкрепа. Изобретателят се обръща и към премиера на Великобритания - Невил Чембърлейн, но интересът към неговото потенциално оръжие отстъпва на проблемите, с които Чембърлейн се сблъсква в политически план.  Според Tesla: Life and Legacy, през 1937-а изобретателят изпраща диаграми и технически разяснения за своето \"защитно средство\" на правителствата на САЩ, Канада, Англия, Франция и дори на Съветският съюз. Най-голям интерес проявяват от СССР като част от идеята на Тесла е тестваната през 1939 г. на територията на съюза. За това Тесла получава чек за 25 000 долара от Amtorg Trading Corporation – компания, за която има информация, че е параван за дейността на СССР в Щатите.  С времето обаче интересът към идеята на изобретателят изчезва. Конспиративните теории  Естествено, че има такива. Когато през 2003-а космическата совалка \"Колумбия\" се разпада при навлизането си в атмосферата, веднага се намират хора, които да обвинят американското правителство в това, че е саботирало собствената си програма за милиарди долари.  Има цяла книга посветена на това как НАСА е опитала да прикрие истината - че правителството по погрешка е използвало \"смъртоносен лъч\", за да свали совалката.  Друга конспиративна теория запраща предполагаемото изобретение на Тесла в сибирската пустош на Русия. Според нея в района на река Подкаменная Тунгуска през 1908 г. не е паднал астероид, а е бил изпробван \"смъртоносен лъч\". Авторите на тази идея не се трогват и от факта, че идеята на Тесла за пръв път е спомената публично от изобретателя повече от две десетилетия след случилото се в Сибир.  Когато през 2016-а Федералното бюро по разследванията (ФБР) разсекретява докладите за Тесла, теоритиците на конспирациите получават много храна за сепкулации. Докладите обаче не разкриват нищо повече от това, което светът вече знае - че Тесла \"е провел множество експерименти за безжично предаване на електрическа мощ и това, което масово е наричано \"смъртоносен лъч\"\".  Там става ясно, че правителството в САЩ все пак е имало интерес към разработките на изобретателя. Вицепрезидентът на Франклин Рузвелт - Хенри Уолъс, е  обсъждал темата със своите съветници.  Интересно е да се отбележи, че след смъртта на изобретателя през 1943-а много от неговите документи са иззети от ФБР. Човекът, който натоварен със задачата да анализира записките на изобретателя, е д-р Джон Г. Тръмп - чичото на настоящия американски президент.  След тридневно проучване той споделя изводите си. Според него трудовете на Тесла от последните години от живота му имат най-вече \"спекулативен, философски и по някакъв начин промоционален характер\" и са свързани с безжичен пренос на енергия.  Д-р Тръмп изразява позицията, че те не включат \"работещи принципи и методи\" за осъществяване на тези цели, т.е. че такова оръжие/защитна система не може да бъде създадено. Мнение, което се споделя от много съвременни учени.  В крайна сметка идеята на Тесла няма за цел да създаде оръжие. Тя е планирана по-скоро като защитно средство. Ако \"стената\" от кули беше станала реалност, тя щеше да обезсмисли воденето на война, защото щеше да направи всяка атака неосъществима.  Десетилетия по-късно нямаме късмета да живеем в такъв \"мирен свят\", а войните по света продължават да са едно нормално за човечеството явление, към което сме притъпили сетивата си и от което се интересуваме само когато се случват наистина близо до нас.  Източник: webcafe.bg ", "date": "2018.07.11", "title": "Легендата за \"лъчите на смъртта\" или какво свързва работата на изобретателя Никола Тесла с Доналд Тръмп"}
{"url": "https://www.blitz.bg/stsena/robin-rayt-bila-iznenadana-ot-obvineniyata-sreshchu-kevin-speysi_news612824.html", "text": "Робин Райт заяви, че целият актьорски състав на сериала „Къща от карти“ бил изненадан и натъжен от изгонването на Кевин Спейси от култовото телевизионно шоу след обвиненията в сексуални посегателства срещу известния актьор. В интервю за предаването „Днес“ на телевизия Ен Би Си актрисата отбеляза, че имала единствено професионални взаимоотношения със Спейси, който изпадна в немилост, след като бе обвинен в сексуални посегателства в Лондон и САЩ.  „Имахме колегиални взаимоотношения, не се виждахме извън съвместната ни работа на снимачната площадка – каза Райт. – Не познавах човека Спейси, а единствено невероятните му актьорски способности. Бяхме много изненадани и в края на краищата натъжени, след като научихме, че е изгонен от сериала“.  През октомври м.г. актьорът Антъни Рап обвини Спейси в сексуални посегателства преди около 30 години. Тогава Антъни бил 14-годишен, а Кевин – 26-годишен. Спейси поднесе искрените си извинения в Туитър заради онова, което окачестви като пиянско поведение. Той бе изгонен от сериала на Нетфликс, след като няколко служители го обвиниха в непристойно поведение.  Източник: chr.bg ", "date": "2018.07.11", "title": "Робин Райт била изненадана от обвиненията срещу Кевин Спейси"}
{"url": "https://www.blitz.bg/svyat/mele-v-bezhanski-lager-na-ostrov-lesbos_news612825.html", "text": "Осем души са били леко ранени, а 19 са арестувани след сбиване в бежански лагер на гръцкия остров Лесбос, предаде „Асошиейтед прес“, позовавайки се на източник от полицията. При спречкването в лагера Мория са били подпалени три палатки. Полицията се е намесила, за да спре разпрата, която възникнала късно снощи и продължила няколко часа.  Не е известно какво е подбудило спора, каза източникът, пожелал да остане анонимен, тъй като не е бил упълномощен да говори публично. Изблиците на насилие в претъпканите бежански лагери в Гърция са все по-често срещано явление.  Бежанската криза в Европа е най-голямата от края на Втората световна война. Гърция е първата страна от маршрута на голяма част от бежанците, тръгнали към Западна Европа.  Източник: fakti.bg ", "date": "2018.07.11", "title": "Меле в бежански лагер на остров Лесбос"}
{"url": "https://www.blitz.bg/svyat/zloveshcha-snimka-na-rusalka-na-finis-barnm-ot-1865-godina-predizvika-novi-vprosi_news612146.html", "text": "Преди няколко века американският шоумен и политик Финиъс Тейлър Барнъм изуми света с уникален артефакт - мумия на русалка. Именно с нея той успя да привлече стотици зрители на цирковото си шоу, озаглавено \"Шоуто на изродите\".Според слуховете, русалката била истинска и била хваната в Индийския океан.  За съжаление, заради пожара в сградата, в която се намирал циркът, от мумията не останало нищо. Освен няколко снимки.   И до ден днешен специалистите не могат да изяснят причината за пожара. Според някои слухове, Барнъм сам е запалил цирка, за да му платят застраховката, защото бил затънал в дългове. Според други зад пожара стои конкуренцията. А трети винят за инцидента злите духове, които били бесни на бизнесмена заради мистичните създания, които показвал.   Някои експерти не изключват възможността мумията на русалката все пак да е оцеляла и да се пази в нечий частен дом. Не е изключено, ако тя бъде открита, науката най-сетне да признае за съществуването на тези митични същества.   Учените, особено независимите, и към днешна дата не отричат този факт, тъй като голяма част от Земята, е покрита с вода, а науката все още не знае какво може да се крие в дълбините на Световния океан.  За русалката на Барнъм се заговори наскоро, след като новозеландския уфолог издигна смело предположение относно произхода й. Изследователят смята, че може да не става дума за русалка, а за представител на извънземна цивилизация. Съществото на снимката е с голямо чело, големи очи и малка уста. Хуманоидът няма нос. Гледайки снимката, изобщо не е трудно да се досетим, че такава „външност” подхожда повече на извънземно същество, отколкото на русалка. Превод: БЛИЦ  ", "date": "2018.07.11", "title": "Зловеща СНИМКА на \"русалка\" на Финиъс Барнъм от 1865 година предизвика нови въпроси"}
{"url": "https://www.blitz.bg/intsidenti/malk-samolet-se-razbi-v-alyaska_news612828.html", "text": "В горите на американския щат Аляска се е разбил малък самолет. На борда са се намирали 10 пътници и пилот, съобщава ABC. Според телевизионния канал, инцидентът се е случил в югоизточната част на страната. Няма загинали при инцидента, няколко пътници са получили наранявания.  В момента спасителите обсъждат евакуацията. Според експерти успехът ще зависи от климатичните условия.  Причините за катастрофата засега не са ясни. Превод и редакция: БЛИЦ    ", "date": "2018.07.11", "title": "Малък самолет се разби в Аляска"}
{"url": "https://www.blitz.bg/intsidenti/uzhasna-katastrofa-pri-koyato-mototsikletist-se-vryaza-s-mnogo-visoka-skorost-v-kola-be-zapechatana-na-video-18_news612829.html", "text": "В руския град Кемерово мотоциклетист, движейки се много висока скорост, катастрофира в кола Лада Калина. Водачът на мотоциклета е починал на място, другият пътник до него се намира в болница в тежко състояние.  Видеоклипът, публикуван в мрежата, показва как мотоциклетът буквално смачква едната страна на автомобила, а мотористът и неговият спътник прелетяват над покрива на колата.  Според информацията, никой от пътниците в колана не е пострадал. Превод и редакция: БЛИЦ     ", "date": "2018.07.11", "title": "Ужасна катастрофа, при която мотоциклетист се вряза с много висока скорост в кола, бе запечатана на ВИДЕО 18+"}
{"url": "https://www.blitz.bg/svyat/dvizhenieto-na-vlakovete-ot-istanbul-za-sofiya-e-vzstanoveno-sled-tragediyata-v-nedelya_news612830.html", "text": "Движението на влаковете в европейската част на Турция, преустановено след катастрофата в неделя, отнела живота на 24 души, беше възобновено тази нощ, предаде Анадолската агенция, цитирана от БНР. Първият влак след трагедията от 8-ми юли край Чорлу, провинция Текирдаг, потегли в 21:40 часа от Истанбул за София.  За изминалите два дни аварийните екипи съумяха да отстранят петте преобърнати вагона и да ремонтират повредената железопътна линия на мястото на инцидента. ", "date": "2018.07.11", "title": "Движението на влаковете от Истанбул за София е възстановено след трагедията в неделя"}
{"url": "https://www.blitz.bg/svyat/polsha-pak-nastoyava-es-da-namali-zavisimostta-si-ot-ruskiya-gaz_news612966.html", "text": "Европейският съюз трябва да даде приоритет на редица други доставчици, различни от Русия за енергийните си нужди. За това настоя президентът на Полша Анджей Дуда, след като държавният глава на САЩ Доналд Тръмп обвини Германия, че е \"пленник\" на газовите доставки от Русия, съобщава \"Ройтерс\".\" Нуждаем се от разнообразяване на доставките, това е една от най-важните цели  на енергийния съюз на Европейския съюз\", изтъкна Анджей Дуда пред журналисти по време на срещата на върха на страните членки на НАТО в Брюксел.  Полша е най-отявленият критик на строителството на газопровода \"Северен поток-2\", който ще свързва Германия и Русия през Балтийско море. Според Полша Русия използва подобни проекти като \"хибридно оръжие\" и като лост за политическо влияние.   ", "date": "2018.07.11", "title": "Полша пак настоява ЕС да намали зависимостта си от руския газ"}
{"url": "https://www.blitz.bg/svyat/nyakoy-den-shche-ubiya-mnogo-khora-napisa-mlada-zhena-vv-feysbuk-grabna-bradvata-i-stana-strashno-snimkivideo_news612798.html", "text": "26-годишна жена от Австралия е обвинена в нападение на хора с брадва в голям магазин. Час преди кървавата касапница тя написала зловещ пост във Фейсбук, в който се заканила, че \"някой ден ще убия много хора\". След това влязла в магазин в предградие на Сидни и се нахвърлила с брадва върху нищо неподозиращите клиенти, съобщава BuzzFeed. Двете й жертвите - мъж и жена, са получили сериозни наранявания, още един човек е успял да избегне ударите й.  Иви не се признава за виновна по шестте обвинения, сред които - нанасяне на наранявания или тежки телесни повреди с цел убийство. Адвокатът на младата жена твърди, че клиентката му страда от тежко психическо заболяване.   Адвокатът на 26-годишната жена твърди, че в този момент тя е била в неадекватно състояние, след като е смесила хормоналните си лекарства с алкохол, канабис и амфетамини.  Няколко години преди инцидента Иви е правила опит за самоубийство.   В миналото тя е била мъж, а след като сменила пола си, се подложила на специално лечение.      Превод: БЛИЦ    ", "date": "2018.07.11", "title": "\"Някой ден ще убия много хора\", написа млада жена във Фейсбук, грабна брадвата и стана страшно (СНИМКИ/ВИДЕО)"}
{"url": "https://www.blitz.bg/kriminalni/prestplenie/samo-v-blits-ekshn-na-okolovrstnoto-v-sofiya-arestuvakha-pitsar-da-kara-s-droga_news612958.html", "text": "Жесток екшън се разигра преди около час на Околовръстното шосе на София, близо до разклона за Панчарево, научи БЛИЦ от очевидци. Млад мъж е бил засечен от служители на Tежки пътно транспортни произшествия към КАТ- София да прави странни маневри с Аудито си.  Заподозреният е бил спрян за проверка. Първоначалната проба за алкохол за оказала отрицателна. Последвал втори тест за употреба на дрога и упойващи вещества.  Проверката установила, че водачът има съдържание на амфетамин и канабис в кръвта си.  Нарушителят, който работи като разносвач на пици в пицария \"Ливорно\" на булевард \"Дондуков\", е бил закопчан с белезници и отведен в Районното управление, където ще прекара минимум 24 часа. Срещу него ще бъде предприето наказателно производство.", "date": "2018.07.11", "title": "Само в БЛИЦ! Екшън на Околовръстното в София, арестуваха пицар да кара с дрога"}
{"url": "https://www.blitz.bg/obshtestvo/moldovtsite-udarili-bankomat-v-plovdiv-se-okazakha-bratya-vlezli-u-nas-kato-turisti_news612984.html", "text": "Улични камери за видеонаблюдение в Пловдив, София и Бургас запечатали маршрута, по който се оттеглили апашите, гръмнали банкомат преди дни в пловдивския район „Тракия”. Те били двама и пътували с черен „Голф 4” с крадени номера. След удара се оттеглили в посока магистрала „Тракия” към Бургас. Заедно с тях имало и момиче, ролята на което била параван, ако автомобилът им бъде спрян от пътна полиция, пише \"Монитор\".   Единият от братята – Евгени Неделев на 22 години от Молдова, е бил арестуван именно в Бургас. Другият обаче вече бил успял да напусне България и бил обявен за издирване от Европол.  Плячката на братята молдовци от банкомата в Пловдив била точно 215 000 лева. От тази сума са намерени само 88 000 лева. Някои от банкнотите били обгорели заради взрива на банкомата. Останалите 127 000 лева се проследява къде са, защото бързо били сменени в чейнч бюра. Това огласиха на пресконференция в Пловдив главният секретар на МВР гл. ком. Младен Маринов, зам.-районният прокурор Румяна Калеева, директорът на ГД „Национална полиция” гл. ком. Христо Терзийски и шефът на ОД на МВР в Пловдив ст. ком. Атанас Илков.  Младен Маринов уточни, че групата има отношение и към опита за обир на банкомат в столичния квартал „Люлин”. Проверява се дали същите братя молдовци са автори на разбитите банкомати от 2014 г. в пловдивските села Ръжево Конаре и Устина. „Тези лица разчитат на това, че не са регистрирани като постоянно пребиваващи в страната. Мобилни са. Извършват престъплението и напускат страната”, каза Маринов.  Схемата, по която действали била простичка. Набелязвали банкомати, които били в близост до оживени места и магистрали. Точно преди удара крадели регистрационните номера на някоя друга кола, паркирана в близост и ги слагали на своя автомобил. Правели няколко бързи удара, след което напускали страната. Конспиративността им и бързото им придвижване в различни градове правело трудно залавянето им, обясни Младенов.  Последните два банкомата в София и в Пловдив взривили с пропан бутан. Предишните устройства взломявали с ацетилен, каквито случаи имало в София, Дупница и Пловдив. С пропан бутан било по-опасно и за самите извършители, но явно методът бил по-ефективен и бърз начин да достигнат до парите.  Евгени Неделев и брат му пристигнали в България, като туристи, на 17 юни. За кратко време пребивавали в различни градове – София, Пловдив, Бургас, Варна, Сливен. След удара в Пловдив братята отишли до бургаския квартал „Славейков”, където паркирали голфа с крадените номера. Полицията в Бургас наблюдавала автомобила няколко дни. Във вторник вечерта Евгени и момичето отишли с голфа до автомивка, за да заличат следите и тогава мъжът бил арестуван. Девойката, която също е от Молдова, не е обвинена от прокуратурата, тъй като се оказало, че тя нямала общо с престъпленията и че само придружавала братята в колата им.  „Момичето е била техен спътник. Не е знаела какво вършат. Те бяха започнали да мият автомобила, за да заличат следите по и вътре в моторното превозно средство”, обясни Илков. Той уточни, че вече са събрани много улики, които заковават двамата братя в престъплението в Пловдив. „И в София банкоматът се намира на подобно място. А и номерът, който са свалили от друг автомобил, е станало също непосредствено преди деянието”, допълни Маринов.  Разследващите нямат информация как братята са избрали банкомата в Пловдив. Предполагат, че е на случаен принцип и са улучили десетката с намиращите се в устройството 215 000 лева. Двамата братя са млади, на по 22 и 23 години. Мярката за неотклонение на арестувания ще бъде в петък, уточни прокурор Калеева. Задържаният не е давал никакви обяснения до момента.  Разследващите се свързали с колегите си от Молдова и установили, че закопчаният Евгени Неделев е криминално проявен за кражби в Молдова и няколко пъти е бил обявяван за издирване от молдовските служби. Предстои лицата да бъдат подадени към Европол, за да се провери какво са вършили на територията на целия ЕС и дали са взривявали банкомати в Германия и в Холандия, където такива кражби са чести. Предстои проверка и по стари случаи на неразкрити обири на банкомати”, каза Терзийски. ", "date": "2018.07.11", "title": "Молдовците, ударили банкомат в Пловдив, се оказаха братя, влезли у нас като туристи"}
{"url": "https://www.blitz.bg/kriminalni/prestplenie/izpluvakha-podrobnosti-okolo-obira-na-bankomata-v-plovdiv-dvamata-moldovtsi-obikalyali-tsyala-blgariya-opitali-da-probutat-plyachkata-v_news612960.html", "text": "215 хиляди лева са откраднатите пари при взрива на банкомата в клон на ДСК в ЖР Тракия, а престъплението е извършено от двама молдовци. Едва 88 хиляди за намерени, а останалите 127 хиляди липсват. Полицията е задържала само единия престъпник, като той е в ареста за 72 часа и предстои прокуратурата да внесе искане за постоянното му задържане под стража, посочи наблюдаващият прокурор Румяна Калеева.  Арестуваният е криминално проявен и издирван от молдовските власти. Неговият партньор обаче е избягал и е напуснал пределите на България. Имената и на двамата ще бъдат проверени в системата на Европол. Към момента обаче няма информация къде се намира вторият извършител на взломната кражба, съобщава  .  Оказва се, че двамата молдовци са извършили и обира на банкомата в София, два дни преди удара в Пловдив. Използвали са същите способи, както и същата кола, чиито номера са били крадени и сменяни. Интересното е, че при взрива на банкомата в Пловдив е използван пропан-бутан, което е по-нетрадиционно, тъй като обикновено при такъв тип престъпления се използва ацетилен. При използването на газа има голяма опасност извършителите да се самонаранят.   \"Стигнахме бързо до неутрализирането на тази група. Те извършват престъпления в различни държави и бързо напускат пределите им, което прави бандата трудна за задържане. Помогна ни видеонаблюдението, изградено в големите градове\", посочи главният секретар на МВР Младен Маринов.  Оказва се, че колата на мъжете е открита на територията на Бургас, а молдовецът е задържан на автомивка, където се е опитвал да прикрие следите по возилото.   Част от парите, липсващи от банкомата, са обгорели във взрива. Друга част, около 88 хиляди лева, са открити у заловения. Мъжете са опитали да пласират парите в различни чейндж бюра.   Молдовците, извършили престъплението, са около 22-годишни и са пребивавали в различни градове в България - основно София, Варна и Бургас. Според разследващите е нямало вътрешен човек в България, който да им е помагал.   Локацията на ударените банкомати била добре подбирана - в близост до магистрали. ", "date": "2018.07.11", "title": "Изплуваха подробности около обира на банкомата в Пловдив! Двамата молдовци обикаляли цяла България, опитали да пробутат плячката в..."}
{"url": "https://www.blitz.bg/layfstayl/za-damite/vizhte-kak-kholandskite-mami-vzpitavat-detsata-si-nesluchayno-khlapeta-im-sa-priznati-za-nay-shchastlivite-v-sveta_news612691.html", "text": "Децата и всичко, което е свързано с тях, са най-важните неща в живота на всеки човек. За съжаление, към отглеждането им у нас се отнасяме по-скоро като към някакъв дълг, който трябва да изпълним към обществото, отколкото като доброволно желание. Очевидно в различните страни и култури подходите са различни. И докато у нас раждането е задължение, в развитите държави стремежът към наследник е искрен. Но мотивът е само първата стъпка, защото детето трябва и да се отглежда и възпитава.   По данни на УНИЦЕФ, холандските деца официално са признати за най-щастливите в света. Това се дължи не само на липсата на домашни в началното училище и възможността хлапетата да си играят на воля, но и на здравата атмосфера в семейството, която задават и поддържат родителите и на първо място - майката. ", "date": "2018.07.11", "title": "Вижте как холандските мами възпитават децата си, неслучайно хлапета им са признати за най-щастливите в света"}
{"url": "https://www.blitz.bg/svyat/turtsiya-obyasni-prichinata-da-zakupi-ruski-s-400_news612991.html", "text": "Решението на Турция да се сдобие с руски зенитно-ракетен комплекс С-400 е свързано със спешната необходимост на страната да защити въздушното си пространство. Това заяви външният министър на Турция Мевлют Чавушоглу на форума NATO Engages, провел се в рамките на срещата на върха на Алианса в Брюксел, предават световни медии.\"Турция е суверенна държава, която е длъжна да приеме всички необходими мерки за защита на границите си\", каза той.  Чавушоглу разказа, че в продължение на 10 г. Анкара е молила САЩ да доставят подобна система, но искането им в крайна сметка не се е увенчало с успех. Турция се обърна към други съюзници на НАТО, но безуспешно. Следователно ние приехме руското предложение, разясни той. Министърът подчерта, че Турция не вярва в санкциите, но ако съюзник предприеме такава стъпка, Анкара ще отговори. През декември 2017 г. Турция официално сключи договор с Русия за закупуване на С-400 за 2,5 милиарда долара.  Междувременно Чавушоглу съобщи, цитиран от Анадолската агенция, чеТурция очаква да получи първата партида С-400 преди края на 2019 г.", "date": "2018.07.11", "title": "Турция обясни причината да закупи руски С-400"}
{"url": "https://www.blitz.bg/svyat/priyatelyat-na-krasivata-mis-velikobritaniya-ne-mozha-da-ya-prezhali-raztrsi-mrezhata-s-trogatelen-post-i-vze-smrazyavashcho-reshenie-snimki_news613002.html", "text": "Гаджето на известната британска моделка и миска Софи Градон, която бе открита мъртва в дома си в Портланд миналия месец, се е самоубило. Ден преди смъртта си 25-годишният мъж е написал в профила си в Инстаграм, че не може да живее без усмивката на любимата си.Безжизненото тяло на Арън Армстронг е открито няколко седмици, след като приятелката му и звезда от британското риалиати \"Островът на любовта\" сложи край на живота си. Трупът му е намерен в дома на родителите му в Нортъмбърланд, съобщава New York Post.  ", "date": "2018.07.11", "title": "Приятелят на красивата „Мис Великобритания” не можа да я прежали, разтърси мрежата с трогателен пост и взе смразяващо решение (СНИМКИ)"}
{"url": "https://www.blitz.bg/svyat/amerikanka-se-bori-2-chasa-s-ogromna-akula-no-nakraya-naddelya-i-snimkivideo_news612990.html", "text": "Американка хвана 2-метрова акула и успя да я издърпа на плажа. Лорън Бигърс от Конроу, Тексас и съпругът й отишли на риба. Те хвърлили въдиците и започнали да се забавляват на брега, защото съпругът на Лорън имал рожден ден. В един момент госпожа Бигърс забелязала, че една от плувките се мърда и започнала да дърпа хваналата се риба. След дълга борба, продължила около 2 часа, американката успяла да измъкне улова си на брега – 2-метрова акула.  „Мисля, че ако не бяха тренировките, нямаше да мога да хвана рибата, която тежи повече от мен. Когато я издърпах на брега, изпаднах във възторг, защото през цялото време се съмнявах, че ще мога да я извадя на сушата”.  След като Лорън и съпругът й си направили няколко снимки с хищника и го пуснали обратно в океана.       Превод: БЛИЦ", "date": "2018.07.11", "title": "Американка се бори 2 часа с огромна акула, но накрая надделя и... (СНИМКИ/ВИДЕО)"}
{"url": "https://www.blitz.bg/lyubopitno/blgarkata-koyato-ot-nalozhnitsa-v-kharem-stana-valide-sultan_news612940.html", "text": "Едно красиво девойче, раснало в скута на Родопа, по произход християнка, с име София (или Соня според някои), става наложница на османския султан Абдул Хамид I, майка и валиде султан на султан Мустафа IV. Знае се със сигурност, че е родена през 1761 г. в малко село, където хората успели да запазят вярата си по време на масовите потурчвания през 1670 г.   Как е попаднала в харема на султана, можем само да гадаем, знае се какви са начините и пътищата, по които стотици хубави девойки се озовават там. Ражда му син, Мустафа. Надявала ли се е някога да види сина си на престола? Едва ли, не е била единствена.     След смъртта на Абдул Хамид I идва Селим III, посочен приживе за наследник, син на наложница, подарена му от татарския хан. Той имал хубавото намерение да обуздае еничарите, които почнали да своеволничат и да не се подчиняват, но в избухналия еничарски бунт той самият бива свален от власт и пратен на заточение в египетската пустиня.  Което означава - на смърт!  Някои исторически данни дават основания да се мисли, че възкачването на Мустафа на престола е кажи-речи случайно. Така красивата родопчанка се оказва на върха на властта и възможностите, става Валиде султан. Навярно е кроила планове и лелеяла мечти, но нищо от това не се осъществява, защото се случва най-лошото - еничарите не харесват и сина й, защото не плаща редовно заплатите им. Само след 14 месеца той е свален от власт, през юли 1809 г., и хвърлен в подземието на една крепост.   Новият султан Махмуд III заповядва да го удушат - знае се, че по законите на шериата не може да се пролива кръвта на султан. За Айше Сенийепервер настават черни дни на тревога и страх, тя не знае дали също няма да бъде убита, но най-вече се страхува за живота на внука си Ахмед, който по това време е на 14 г. Какви ли мисли и видения са й минавали през ума, за да се реши на такъв риск - да го заведе в родната си планина, да го отдалечи от дворците, в които денонощно се мътят  пъклени планове за нечия гибел   В България обаче я очаква нов удар, много съкрушителен - селото й е опожарено и разрушено напълно при нов опит за ислямизиране на населението, явно несполучлив.  По-нататъшната съдба на родопчанката е като писателска измислица. Тя се заселва в помашко съседно село, където хората я приемат с добри чувства, защото и тя като тях е принудена да приеме чуждата вяра, но говори техния език и в сърцето си носи обич и грижа за тази, българската земя.   Когато през 1811 г. настава глад, поради лоши природни бедствия, тя  прежалва скътаните си за черни дни алтъни   и купува на хората храна, за да оцелеят!   Твърди се, че в знак на благодарност след това те й издигат голяма двуетажна къща, наречена Айше конак.  Синята джамия, построена от внука султан Ахмед I  По-нататъшната съдба на София-Айше наистина звучи невероятно, като холивудски сценарий. Когато хората на султан Селим III почват да събират млади момчета за редовната му войска, нейните съселяни я молят да им даде пари да откупят момчетата си, по два алтъна на човек. Но тя ги подкрепя и финансира за нещо друго - да купят оръжие и да защитават прохода, за да не допуснат аскера да навлезе по селата.  Легендите разказват, че лично София, яхнала черен кон с бяло   петно на челото, облечена в мъжки дрехи,  опасана със сабя и затъкнала на кръста си сребърни пищови, обикаля гвардията от помаци и им дава кураж. Дотогава малцина се досещали коя е, какво е миналото й, но след всичко това се разчува. И след отблъскването на таборите първенците на 12 села коленичат в краката й и се вричат във вярност. Твърди се, че славата й така се разнесла наоколо, че българи от Беломорска Тракия и от Югоизточна Македония пращат делегации и искат нейната закрила срещу турски изедници и българи разбойници, като обещават да й плащат за това данък.   Малко вероятно е властта да е допуснала създаването на държава в държавата, но легендата продължава в същия възторжен стил: Соня, която възвърнала името си,   набирала все повече и повече мъже за своята гвардия, намерила хора да ги обучават в стрелба. Венеция и Генуа изработват за нея оръдия и гюллета за тях, а барута го правят местни майстори. Всички оръжейници отблизо и отдалеч се хващат да й помагат с майсторлъка си.   Кой знае как би завършило всичко това, ако не била поредната Руско-турска война, от която дръзката българка се възползва, за да разпростре властта си чак до Дедеагач. Когато войната поражда съответните брожения и смут в Османската империя, когато става ясно, че на султан Махмуд III му се клатят краката, бившата валиде султан повежда внука си, вече на 24 г., към Истанбул. Как ли се е вълнувала, виждайки, че наближава часът на възстановената справедливост, на реализираните й тайни мечти. Шествието било блестящо -   500 конници и 800 пешаци в униформи, извезани със златни галони!  Самата Соня е в каляска с четири бели коня. И както само в романите и филмите става, на един ден път до столицата 67-годишната жена получава сърдечен пристъп и умира. Казват, че последните й думи към внука й били: “Ахмед, като станеш султан, дай свобода на българите. Аз съм българка, ти също имаш българска жилка, защото си мой внук”. Погребват я в джамията Еюп в Истанбул  Твърди се, че когато се подписва през 1829 г. Одринският договор, султан Ахмед наистина настоява на българите да им се даде свободна българска държава между Дунав и Стара планина, както е обещал на баба си. Защо руският император казва чрез ген. Дибич, че българите трябва да почакат за това, е вече друга тема.   И така, с Одринския договор се дава независимост на Гърция, васалитет на Сърбия, Черна гора, Влашко и Молдова, а на българите се предлагат пустеещите земи в Южна Украйна и Бесарабия - там да се преселят, неограничено. Факт е, че ако тези земи се превръщат в плодородни поля и градини, то е благодарение на българите. Но не така го е мечтала някогашната Валиде султан, хубавата Соня от Родопите. Нейният внук именно строи прекрасната Синя джамия, която и днес е символ на столицата. ", "date": "2018.07.11", "title": "Българката, която от наложница в харем стана Валиде султан"}
{"url": "https://www.blitz.bg/intsidenti/katastrofi/nay-malko-27-zaginali-sled-tezhka-katastrofa-mezhdu-tsisterna-i-avtobus-s-ptnitsi-v-iran-video_news612831.html", "text": "Най-малко 27 души са загинали при тежка катастрофа с пътнически автобус в Иран. Според данните на местните медии, той се е сблъскал с цистерна с гориво, и се е запалил. Инцидентът се е случил в град Сенендедж, съобщава ISNA. Според очевидци най-малко 27 души са загинали. Все още не е ясен точният брой на жертвите и пострадалите. Превод и редакция: БЛИЦ      ", "date": "2018.07.11", "title": "Най-малко 27 загинали след тежка катастрофа между цистерна и автобус с пътници в Иран (ВИДЕО)"}
{"url": "https://www.blitz.bg/svyat/blgarski-grazhdanin-postrada-pri-tezhka-katastrofa-v-turtsiya_news612957.html", "text": "Двама чужденци са ранени при тежка катастрофа край Малкара, район Текирдаг, съобщава 24rodopi.com, позовавайки се на местни медии. Автомобил с македонска регистрация се преобърнал на път D-110. Ранени са 24-годишният водач Самир Б., който изгубил контрол над возилото, и българският гражданин С. С., на 22 години.  Двамата пострадали били транспортирани до държавната болница в Малкара.    ", "date": "2018.07.11", "title": "Български гражданин пострада при тежка катастрофа в Турция"}
{"url": "https://www.blitz.bg/obshtestvo/stolitsa/izvnredno-i-prvo-v-blits-bezzhizneno-tyalo-lezhi-na-bul-slivnitsa-v-stolitsata_news613016.html", "text": "Тежка катастрофа е станала между два автомобила между бул. \"Константин Величков\" и \"Сливница\" в столицата. На пътя безжизнено лежи мъж, твърди читател на БЛИЦ, който е станал свидетел на мелето. Към момента не е ясно дали човекът, намиращ се на платното, е жив. На мястото има две полицейски коли, добавя очевидецът.  Причините за инцидента се изясняват. На   БЛИЦ очаква новини, снимки и видео от своите читатели в цяла България и по света      ", "date": "2018.07.11", "title": "Извънредно и първо в БЛИЦ! Безжизнено тяло лежи на бул. \"Сливница\" в столицата!"}
{"url": "https://www.blitz.bg/svyat/ot-bolnitsata-v-solsbri-sobshchikha-kakvo-se-sluchva-s-otroveniya-s-novichok-britanets_news612998.html", "text": "Състоянието на отровения с „Новичок” британец в Еймсбъри се подобрява. 46-годишният Чарли Роули вече не е в критично състояние, съобщават от болницата в Солсбъри, където мъжът бе приет за лечение след инцидента в края на юни. „Той вече не е в критично състояние. Състоянието му остава тежко, но стабилно. Той остава под лекарско наблюдение. Прогресът, който сме забелязали, ни дава основания за оптимизъм”, се казва в съобщението от здравното заведение.  Междувременно във Великобритания започна дело за убийството на Даун Стърджис. Жената издъхна в болницата след отравяне с неврнопаралитичното вещество. Превод: БЛИЦ    ", "date": "2018.07.11", "title": "От болницата в Солсбъри съобщиха какво се случва с отровения с \"Новичок\" британец"}
{"url": "https://www.blitz.bg/obshtestvo/rodopchanint-akhmed-kichukov-koyto-izchezna-misteriozno-go-nyama-i-v-grtsiya_news612968.html", "text": "Дванадесети ден вече няма и следа от 49-годишния Ахмед Кичуков от доспатското село Бръщен, съобщава 24smolian.com. Мъжът излязъл рано сутринта от дома си на 30 юни и от тогава никой не го е виждал и чувал. Сигналът за изчезването му бе подаден в полицията на 1 юли привечер и от тогава са организирани редица акции за издирването му в района, в които взеха участие десетки доброволци, горски служители, пожарникари и полицаи, но за съжаление те не дадоха резултат. Той е обявен и за международно издирване, тъй като една от версиите бе, че е възможно да се намира в Гърция.  „Последните данни, които бяхме получили за съжаление не бяха потвърдени, че вероятно се намира в Гърция. Освен по официалния ред, по който уведомихме полицията в Гърция, проведохме и телефонни разговори с тях, но не се потвърди, че е на тяхна територия\", коментира началникът на полицията в Смолян старши комисар Николай Димов.  Според полицейския шеф, издирването продължава, макар че на този етап вече няма подобни мащабни акции, каквито са реализирани през изминалата седмица. „Продължаваме да го издирваме. Целият район около населеното място е претърсен. Периодично доброволци отново излизат да го търсят\", добави старши комисар Димов. Другата версия, която се лансираше в началото на изчезването на мъжа, бе че е излязъл за гъби.  Според хора от Бръщен, всички лични документи на Ахмед са били в дома му. В него няма и мобилен телефон, по който да бъде засечен или да даде следа, допълниха от полицията.    ", "date": "2018.07.11", "title": "Родопчанинът Ахмед Кичуков, който изчезна мистериозно, го няма и в Гърция!"}
{"url": "https://www.blitz.bg/intsidenti/katastrofi/signal-do-blits-katastrofa-zatapi-magistrala-struma-snimka_news613010.html", "text": "Катастрофа е станала на автомагистрала \"Струма\" в посока Перник. Към момента на пътния възел има огромно задръстване, сигнализира читател пред БЛИЦ. \"Вече 40 минути сме в задръстването и като гледам, поне още толкова ще седим. Движението се отбива през Мало Бучино\", добави изнервеният читател.     Не е ясно дали има пострадали и жертви при инцидента. На   БЛИЦ очаква новини, снимки и видео от своите читатели в цяла България и по света ", "date": "2018.07.11", "title": "Сигнал до БЛИЦ! Катастрофа затапи магистрала \"Струма\"! (СНИМКА)"}
{"url": "https://www.blitz.bg/ikonomika/royters-sashch-s-nov-udar-v-trgovskata-voyna-s-kitay_news612835.html", "text": "Вашингтон ще въведе нови мита върху стоки от Китай на стойност 200 млрд. долара. Това съобщи американският търговски представител Робърт Лайтизер, съобщава Ройтерс. Според неговите думи, митата ще бъдат наложени на още 10%, от внасяната от Китай продукция. Новите тарифи ще засегнат хиляди китайски стоки за износ, като например храни, тютюн, химикали, въглища, стомана, алуминий, автомобилни гуми, мебели, дървени изделия, фуражи, килими, велосипеди и други, включително и тоалетна хартия.  Президентската администрация обясни, че са предприели тази стъпка, след като страните не успяха да постигнат съгласие по съществуващите търговски спорове.  На 6 юли влезе в сила решението на американския президент Доналд Тръмп за въвеждането на митата в размер на 25% в размер на 34 млрд. долара върху вносните стоки от Китай. Пекин от своя страна обвини Вашингтон за разгръщането на най-голямата търговска война в историята, както и за нарушаване на правилата на Световната търговска организация. От Пекин също така заявиха, че контрамерките срещу САЩ вече са започнали да работят.  Отношенията между Вашингтон и Пекин се влошиха през 2018 г., след като Съединените щати обявиха въвеждането на мерки, засягащи стоки от Китай. Една от причините за тези ограничения беше високият търговски дефицит. В отговор Китай предприе мерки срещу вноса от САЩ, което предизвика недоволства във Вашингтон.  Припомняме, че гостувалият в България китайски премиер Ли Къцян заяви, че търговска война няма да е от полза за никого. Той обеща, че Китай никога няма да започне търговска война и се ангажира да отвори пазара си за чужди страни. Той обаче подчерта, че Пекин винаги ще отговори, ако бъде ударен от по-високи мита.   Митата на САЩ са резултат от опита на американския президент Доналд Тръмп да защити американските работни места и да спре \"несправедливото прехвърляне на американски технологии и интелектуална собственост към Китай\". Превод и редакция: БЛИЦ", "date": "2018.07.11", "title": "\"Ройтерс\": САЩ с нов удар в търговската война с Китай"}
{"url": "https://www.blitz.bg/obshtestvo/stolitsa/izvnredno-i-samo-v-blits-koshmar-za-poslanik-pred-grand-khotel-sofiya_news613047.html", "text": "Неприятен инцидент е станал пред \"Гранд Хотел София\". Читател на БЛИЦ твърди, че такси е ударило автомобила на посланик на арабска държава, който в момента е в столицата. След сблъсъка водачът на жълтата кола е решил да избяга от мястото и е духнал в неизвестна посока. Към момента полицията издирва автомобила.  При удара няма пострадали, а само материални щети на скъпарското возило. На   БЛИЦ очаква новини, снимки и видео от своите читатели в цяла България и по света        ", "date": "2018.07.11", "title": "Извънредно и само в БЛИЦ! Кошмар за посланик пред \"Гранд Хотел София\"!"}
{"url": "https://www.blitz.bg/obshtestvo/sestri-adzhovi-stanali-duet-na-6-godini_news612985.html", "text": "„Не сме търсили да ни е еднакъв животът. Това е Божие решение, съдба.” Думите са на сестри Аджови, които седемдесет години бе невъзможно да разделим. Полови век те бяха заедно на сцената. По-точно - на сцените по целия свят. Градяха планове за още толкова. Искаха да отидат навсякъде, където има българи, които ги чакат: Америка, Австралия. Щяха да пренебрегнат страха от летенето, за да им попеят: „Канят ме мамо на тежка сватба” или „Трендафилот мерише...”, или народните и македонски песни. Всичките. Здраве да е да пеем много още, пожелаваха си. пожелаваха им го и другите. Но не би. На трети юли единият славей от вечния дует, замлъкна завинаги. Краткото боледуване се оказа фатално. Господ прибра на небесната си сцена Надежда Аджова. Завинаги. Самоков е раят. Където и да са ходили по света Вяра и Надя тази мисъл никога не ги е напускала. Завинаги в спомените им са останали „Чамкория” днешният „Боровец”, в който баща им ги водил всяка седмица В ресторанта, в който сядали, пеела Милица. Слушали я в захлас, обхванати от някакво натрапчиво желание- и те да запеят. Там не смеели, но започвали веднага, щом се върнели вкъщи. Подхващали същите македонски песни, чути от Милица, макар че татко им, бил страстен почитател на старите градски шлагери.   Майка им дошла тук от Трън , последвала Коста Аджов, който бил бил най-прочутият в околността сладкар. Нямало самоковец, който да не бил опитвал вкусните му еклери и козуначени кифли. Майсторът се надявал поне едно от петте му деца да подхване любимия му занаят. Да не се затрие градената с толкова труд семейна сладкарничка „Рила”. Но че това няма да са най-малките му щерки станало ясно отрано. Тях ги влечало друго. Онова, за което Господ им бе дал много талант.   Вяра и Надежда Аджови се родили на 6 септември 1947 година. Големият празник- Съединението на България, орисал и тях двете-те никога повече не се разделят.  Първа ги чула да пеят учителката им по музика Тодорка Кьосева. Тя спокойно би могла да се нарече откривател на един от най-успешните български дуети. Тогава момиченцата били на шест години и изпели: Прела баба, прела баба... Оттогава станали дует „Аджови”, въпреки че това все още не било официално оповестено. По-голямата им сестра Елена се грижела за репертоара. Но за всеобща изненада той не включвал любимите на баща им стари градски песни, а народна музика. В обучението им се намесила още една самоковка – оперната певица Росица Тренкова. При една от първите появи на сцената най-отпред в салона седяла майка им. Яката трънчанка плачела.   На шестнадесет години те някак си логично станали звездите на Самоков. Не можело празник в града да мине без тях. Така веднъж сред зрителите в читалището се оказал музиковедът Румен Аврамов. Това, което чул, го възхитило и без миг колебание той казал на момичетата: „На първи да сте в радио София на запис.” „Айде легнала е Лиляна” е песента, с която тръгнала кариерата им. Веднага започнали да ги включват в програмите, които обикаляли близките градове. Случвало се е баща им да ги изчака да свършат училищните им часове и с колата му да догонват трупата чак до Хасково А там били Борис Карлов, Мита Стойчева Гюрга Пенджурова. Старият сладкар истински се радвал, че музиката, която той толкова обичал, се превърнала в съдба за двете му дъщери. Първото им задгранично турне било в Москва, летели и над пустинята за концертите си в Либия.  Преди двадесетина години репертоарът им се обогатил със започнатите от детството стари градски песни. Така се възродило една музика, богата колкото на сантименти, толкова и на красота.   Това, което прави дуета „Аджови” уникален, е освен таланта красивите гласове и невероятната им прилика. И, разбира се, физическа красота. Малцина от най-близките успяват да ги различават. В училище, едно от момчетата, местният красавец, по който премирали всички, харесал едната от тях. Но така и не разбрал точно коя, защото на срещите те често се сменяли. Докато накрая му казали, та той още повече се възгордял.   Но с това странностите, или може би закономерностите в живота на прочутите близначки не свършили. Оженили се по едно и и също време. Надежда я изпреварила с малко. И двете за напети офицери, които служили в Самоков. Децата също им се родили през два месеца. Всичко е било предварително планувано. Не било предвидено само да бъдат момичета. Те пък и двете станали филоложки.   В телевизионно предаване, посветено на юбилея-половин век на сцена, колега на певиците разказва следната история: „Бяхме някъде на турне. Двете тръгнаха по магазините но поотделно. Вяра хвана по една улица, Надя по другата. Коя къде е ходил не знам, но като се върнаха, бяха купили една и също нещо”.  Може би и в тази близост, в общата кръвна група се крие част от магията, с която сестри Аджови владееха публиката. Звучи малко странно, че вече пишем за това в минало време. Вълнението и радостта, с която те отпразнуваха петдесетте си години на сцената, не предполагаха, това да се случи. Тогава родния град ги почете по-достойнство. А сега с сълзи се разделя с едната от тях.   Светъл път, Надежда!   ", "date": "2018.07.11", "title": "Сестри Аджови станали дует на 6 години"}
{"url": "https://www.blitz.bg/obshtestvo/sergey-antonov-mechtael-da-se-pribere-v-sofiya-i-da-slusha-lili-ivanova_news612973.html", "text": "Нашата пролет беше през зимата, но беше тя пролет с цветя. Малко по-тъжна, но пак тъй красива като другите беше тя. Поетът, написал тези стихове, не е между живите. Отиде си от този свят на 1 август преди единадесет години, така и не разбрал, защо в не толкова продължителния си живот е трябвало да преживее такава огромна несправедливост. Онова, което се случи тогава, разби всичко: бъдещето, здравето, семейството му. Всичко. Един дребен, обикновен, човек бе схрускан от железните челюсти на голямата политика, без лично да има нещо общо с нея. Тихо, както въобще си живееше , той се надяваше на справедливост, но не я дочака. В последните години, през известни периоди от време се намираха поводи да се спомене името му. В общественото пространство се търкаляше идеята на него да бъде кръстен площад или улица, но гласовете, които я подкрепяха, бързо заглъхваха. Защо ли? Ами защото той не е герой. А можеше да бъде. На изгубилите никой не кръщава улици. Всъщност той беше мъченик, жертва. Огромната трагедия го сполетя заради България. Имаше лошия късмет да живее в горещото време на „Студената война”. Великите сили, боричкайки се помежду си, решиха, че точно тази малка страна, мъти водата им. България? Какво става там? Там няма унгарски събития, Пражка пролет, военното положение на полския генерал Ярузелски. Там народът, макар че не тъне в богатство, си кротува, недоволства от властта, но тихичко и на маса, и в същото време стотиците нейни тирове кръстосват Европа и света и конкурират най-големите западни транспортни гиганти.   Най-общо това бяха причините да се роди българската следа и невинен гражданин да бъде въвлечен в едно от най-големите престъпления на века -атентатът срещу папа Йоан-Павел Втори. През последните тридесет години за него бяха написани книги, хиляди статии, радиопиеса. Като че ли всичко вече е казано. Връщаме се към този случай, за да напомним за човека, който най-много изстрада и дори плати и с живота си клеветата. На 11 юли 1948 година в София е роден Сергей Антонов. Точно преди седемдесет години.  На 13 май 1981 година в 17,17 часа на площад „Свети Петър” в Рим е прострелян в гърдите папа Йоан-Павел Втори. Францисканската монахиня Лучия Джудиче се хвърля срещу килъра, увисва на ръката му и благодарение на тази й саможертва, килърът е заловен. Казва се Али Агджа на 23 години, член на дясната терористична организация „Сивите вълци”. Лежал зад решетките в Турция за убийството на главния редактор на вестник „Миллиет” Абди Ипекчи. Избягал от затвора. След четирите изстрела лекарите правят необходимото. Операцията е успешна и Светият отец е спасен.  На 25 ноември 1982 година в Рим е арестуван Сергей Антонов, служител в авиокомпания „Балкан”. Обинението е, че е съучастник на атентатора, човекът, който трябвало да се погрижи за неговото извеждане от мястото на атентата. Полицията търси още двама българи, служителите на посолството ни: Желю Василев и Тодор Айвазов.  Така започва сагата на Антонов. Тя ще продължи две години и шест месеца. Масло в огъня на шумния съдебен скандал ще налива и американската журналистка Клеър Стърлинг, публикувала книгата си „Времето на убийците”. В нея тя за първи път пише за българска следа в покушението срещу главата на Римокатолическата църква.   Сергей Антонов е определен за главен герой в тази жестока пиеса не случайно. Ето как обясняваше избора му човекът, който знаеше всяка дума на съдебната сага: преводачът на посолството ни в Рим, вече покойния Асен Марчевски: „ Той беше най-кротък и най-беззащитен. Жена му се беше прибрала в България. Бе останал сам в чужда държава. Фин, интелигентен, кротък, работлив, честен, точен, затова го държаха близо три мандата. Иначе в авиокомпанията ги сменяха през три години. А инсинуациите, че е бил човек на службите, са напълно несъстоятелни. Сергей беше най-малко способен на такова нещо.”   И така ЦРУ, италианските служби, Ватикана или кой знае кой решават да намесят България в световното престъпление. Атаката може да започне, след като намерят подходящия човек. Добре е той да не е дипломат, защото ще има имунитет. По-уязвими са хората от техническите служби. Те нямат никаква защита и могат да бъдат арестувани винаги, дори и по дребен повод. Така, може би, се е стигнало до Антонов - най-подходящият обект.   Битката започва. Един невинен, честен и скромен човек, срещу безскрупулен убиец. Двамата се коренно различни по всичко: характери, морал, възпитание.   Идвах у вас да пием чай. Поднесе го жена ти Росица - твърди турчинът на следствието. Разбира се, това е лъжа, по това време съпругата е в България. Може да се докаже с паспорта й.  На цялата тази мерска лъжа Антонов отговаря в своя типичен интелигентен стил:  Какъв невероятен   лъжец, господин   съдия -    и гледа в земята.  За разлика от българина в килията си килърът има телевизор, радио, получава всички вестници и гради измислиците на базата на това, което чете от тях. В отбора на Агджа е и цялото италианско правосъдие и дори държава.   По време на разпитите българинът е пестелив на думи. Повтаря постоянно : Аз съм невинен. Истината ще възтържествува. С времето приказките му стават доста странни, твърдеше Марчевски: Говорел: София е хубав град. Ще си отида в София и ще слушам Лили Иванова.   Той силно се е вълнувал от идеята авиокомпанията да въведе бизнес класа в самолетите и по този начин разко да увеличи пътниците. По време на делото това го е занимавало повече от самия процес. Когато в съда са го питали как се казва жена му, той отговорил: Не знам. Това станало причина да бъде изтеглен от заседанията на трибунала. Може би тези факти са най-доброто потвърждение на подозренията, че докато е бил в ареста, Сергей е бил атакуван с психотропни вещества. Че зад решетките усилено са съсипвали здравето му.   Че Антонов е невинен говори най-вече фактът, че е арестуван близо година и половина след покушението. Ако е бил замесен в атентата, най-логичното е, да бъде прибран в България веднага. А той е останал да си работи , да посреща и изпраща самолетите и пътниците, нещо коетоеи вършил с голяма любов.   Следствието също не се притеснява да лансира измислици: Дори доста години след процеса следователят Фернандо Импозимато продължаваше да повтаря лъжата , че Сергей е превозил трима турски терористи до площад „Свети Петър” . Според свидетелите обаче на същия ден, 13 май, от 10,30 до 17,15, той е работил в бюрото, говорил е по телефона, продавал е билети и там служителите са чули новината за покушението срещу папата.   Въпросът кой стои зад атентата остава неразгадан и до днес. В различни версии се посочват доста поръчители, като се почне от КГБ, ЦРУ, Италианските служби, „Сивите вълци”, та се стигне чак до Ватикана, където имало недоволни от шефа си поляк.  В крайна сметка след близо хиляда дни съдебната сага приключва. Сергей Антонов е освободен поради липса на доказателста. И това решение не само не е правно обосновано, но е дори цинично. Справедливостта изискваше той да бъде обявен за невинен. Какъвто всъщност е. Но тогава колко ще струва 38-часовата обвинителна реч на прокурора. И как ще се оправдаят трите милиарда долара, които данъкоплатците от Ботуша платиха за целия този пошъл спектакъл: За охраните, заседанията, пропагандата. Или в крайна сметка за... нищото. Това би било истинско харакири, което съдебната система и държавата не може да понесе!  Днес когато Сергей Антонов го няма, че е бил невинен твърдят високопоставени италиански държавници, наскоро посетилият България негов адвокат, дори самият папа Йоан-Павел Втори . Преводачът Марчевски лично е чул и превел на президента Първанов думите му: Аз никога не съм вярвал в българската следа.   Странно защо обаче в първите години на демокрацията, не един и двама от новоизлюпените държавници, много биха се радвали, това да не е така. Един премиер високо тръбеше: че  ще направи   всичко възможно   истината за   участието   на България в   атентата да се   докаже  А впоследствие той не само не посипа главата си с пепел, но дори не се извини.  Защо на Сергей Антонов, въпреки че не е герой, въпреки че не стана Георги Димитров, победителят в Лайпциг, а си остана един обикновен, скромен човек трябва да се кръсти улица и дори да има паметник? Защото той пропиля живота си и достойно защити България. Той не обвини родината си, не се продаде за много пари, каквито варианти сигурно са му предлагани. Той все пак издържа. На всичко. И на това, което ние не знаем. В дома си се прибира развалина. Жена му вече го е напуснала, приютява го майка му. Държавата се отчита с едно тържествено посрещане на летище София и го забравя. Авиокомпанията му подхвърля дребна заплата и формална службица. После му отреждат и мизерна пенсия. А той искаше да се защити достойнството му. Да се възобнови делото и се произнесе присъда: Невинен. Какъвто всъщност бе. Искаше среща с Тодор Живков, но Първият не намери време за него.   Даваме си сметка, че много от написаното в този текст повтаря известни факти и истини. Правим го съзнателно. Защото бързо забравяме. За да не се питат младите, които може би някога ще живеят на улица „Сергей Антонов”: Абе кой е този човек? И да знаят, че той никога не каза нищо лошо за родината си, не излезе на улицата без чист костюм и вратовръзка и винаги се е изправял от продъненото си легло и е заставал мирно, когато в полунощ, държавната ни телевизия, пусне химна на Република България.  Исак ГОЗЕС  ", "date": "2018.07.11", "title": "Сергей Антонов мечтаел да се прибере в София и да слуша Лили Иванова"}
{"url": "https://www.blitz.bg/obshtestvo/uti-bchvarov-lakomoto-oko-nikomu-ne-e-pomognalo_news612948.html", "text": "Ути Бъчваров е далеч от възрастовата категория “над 55”, затова пък радва с предаването си по БНТ най-вече улегналите хора, които знаят как да оценят вкуса на живота. Роден е през 1970 г. в София и по паспорт се нарича Петър Бъчваров. Син е на една от създателките на телевизионния театър в БНТ - Галя Бъчварова. Правнук е на основателя на Варненския театър - Стоян Бъчваров. Завършва електротехникума “Киров”... После рязко променя посоката и завършва НАТФИЗ - театрална критика и кинорежисура.- Снимал се е в над 20 филма (в които играе най-вече бандит!), автор е не само на своето предаване, но и на поредица от книги с кулинарни рецепти. За кулинарията казва, че му е хоби, а другото си хоби - ловът и риболовът, нарича мания. Бил е капитан на националния отбор по спортен риболов и членува в ямболската ловна дружинка “Диана”.  Ути, известно е, че обичаш бабите и техните манджи.  - И те ме обичат... Имам реална представа какво може да се намери в техните долапи и къщи.  - Познавам много хора, които с интерес гледат предаването ти, но знам, че има и такива, които те упрекват. Живеем в трудни времена, а ти премляскваш над авокадо, сьомга или други екзотични глезотийки. Кое все пак е онова, което привлича зрителите?  - Стремя се да опитвам новото, да правя неща, които са постижими за обикновената домакиня. Заради трудните последни години българинът се отучи да яде и готви с любов, да импровизира. Опитвам се максимално естетически да поднасям ястията. Но уви, за много хора е по-важно колко струват те. Затова никога не се гавря с възможностите на зрителя да пазарува. Познавам хора, които гледат предаването, за да вземат някоя малка идейка от рецептата.  - Самият ти казваш, че храната е един от начините да се избавим от стреса, но не са малко хората у нас, за които осигуряването й е стрес.  - Не са малко, разбира се.  И аз си давам реална представа за дереджето на българина  За разлика от много мои колеги, аз всяка седмица съм някъде из страната, в малки села, в най-нормални средностатистически къщи.  - Е, българката е майсторица да направи от нищо нещо...  - Затова й помагам да комбинира. Ако една рецепта може да бъде изпълнена в пълното си превъзходство и блясък за 20 лева, то тя може да се осъществи и за 7, 5 или 2 лева например.  - Понякога готвенето определя отношенията между съпруг и съпруга, тъща и зет, снаха и свекърва. Достойна причина ли е то, за да се вихрят скандали, та дори понякога да се разтурят семейства?  - Аз си мисля, че е причина и да се сплотяват семействата. За това е необходим взаимен компромис, защото в крайна сметка храната е нещо много лично. И когато има личности в една такава ситуация с определен вкус и изисквания, трябва да се намери някакъв баланс. Ако някой не обича определена кухня, няма смисъл да му се доказва, че е най-добрата, защото майката на единия или другия я готви. Когато самата тъща осъзнае, че зет й не обича яхнии, иска да отслабне и не може да яде толкова мазно, значи той не е виновен за това и няма защо да му се ядосва. - Пътуваш много из страната, натъквал ли си се някъде на подобен конфликт?  - Бил съм в къщи, където мъжът е този, който не харесва готвенето на майка си. Това е много интересна ситуация. В семейството на мои приятели, да кажем от Етрополе, той не харесваше как майка му прави баница, защото жена му я правила еди-как си. Точно обратното на очакваното. За хубаво или лошо, тази патриархалност или матриархалност на фамилиите поголовно се разпада.   Да търсим под вола теле, да търсим такива отношения, просто няма смисъл Единствената рецепта, която бих дал в такъв момент, е да се изслушваме и да се опитаме да разберем останалите. - А наистина ли може да се спечели любовта на мъжа с една трапеза?  - Всяка една любов, независимо кога и за колко време, минава през храната и масата. Твърде елементарно е да се разглежда отношението между мъжа и жената само като секс. А не да се опитаме да сътворим една друга действителност около човека, към когото имаме стремления. Отношенията между двама души не са нито само масата, нито само сексът, не са само парите, не са само всекидневието. Това е едно голямо омесване. Така че човек трябва да знае кога ситуацията да е по-пикантна, кога по-нежна и ненатоварваща, кога има нужда от преяждане, кога от препиване. - С какво си обясняваш, че все още много български мъже смятат, че готвенето си е женска работа...  - То не е само българска черта. Това са общи, световни тенденции. Женското и мъжкото начало са много диференцирани, колкото и феминизмът да настъпва в наше време. Жената е все пак тази, която е призвана да поддържа един консенсус, един свят на оцеляване в ежедневието, на рода и семейството. Мъжът дълбоко в себе си е един паун, който изгрява в определени моменти. При кулинарията няма нищо по-различно. Мъжете наистина са добри кулинари, но те обикновено обичат да блеснат, да бъдат забелязани в съботно-неделните събирания на вилата, например. Или пък не искат да направят цялото меню, да нарежат салатата, което е голяма “хамалогия”, а искат да направят гвоздея на трапезата и през цялото време обясняват колко са велики. Всъщност в повечето случаи тези техни “гвоздеи” не са толкова вкусни, колкото салатата и мезетата, приготвени от домакинята. - Ако като Наполеон си осъден на изгнание и трябва да избереш само едно ястие, кое би било то?  - Това за агнешките главички, които избрал Наполеон, според мен е една легенда.  Човешкият организъм трудно може да издържи само с месо Няма как да се случи. По-скоро аз бих цитирал себе си - колкото по-разнообразно е вашето меню, толкова е по-добре за вашето тяло. Е, ако всички противници на карантията кажат, че агнешките главички са най-гадното нещо, аз бих ги оборил. Човек трябва да яде и агнешки главички, но и всичко останало. - Е, да се надяваме, че няма да ни заточат на самотен остров...  - Разбира се, в днешно време това не ни заплашва.  - Издай коя е любимата ти рецепта?  - Тук ще цитирам едни мои приятели от Ямбол. Те казват: “Нашата любима рецепта е да си измиеш ръцете и да седнеш на вече сложената маса”. Колкото и да ти е странно, това е и моята любима рецепта. - Не мога да не те попитам за черното пиперче - твоята култова подправка?  - Да, това е моята култова подправка! Знаеш ли, бях изумен, когато посетих Виетнам с една бизнес делегация и се оказа, че тази страна е производител номер 1 в света на черен пипер. Всяко трето зърно се произвежда там. Така че трябва да оценим усилията на тази азиатска държава в производството на любимата ми подправка. (Смее се.) - Има ли вредно ястие според теб?  - Най-вредното българско ястие или по-скоро принцип, който важи за почти цял свят, е плюскането на глупости, на нискокачествена храна. Българинът обикновено от чиста сиромашия, когато си сготви нещо, гледа да го изяде цялото, да се наплюска. Което води до затлъстявания, до вреда за организма и за здравето. Най-важното нещо за човек, който не иска да яде глупости, е да се научи да мери количествата, които готви. Лакомото око никому не е помогнало. Няма средна величина. Всеки трябва да намери порцията за своя организъм, при която се чувства добре.  - И накрая, какво е твоето послание към нашите читатели?  - Няма нищо по-вкусно от свободното време.", "date": "2018.07.11", "title": "Ути Бъчваров: Лакомото око никому не е помогнало"}
{"url": "https://www.blitz.bg/obshtestvo/meglena-karalambova-teatr-stsena-prevplshcheniya-tova-e-orisiya-prekrasna-magiya_news612921.html", "text": "Любимката на стари и млади Меглена Караламбова отпразнува 75-годишнина. Кой би повярвал! Творческата й биография включва десетки роли от български, чужди и съвременни класически пиеси. Има участия в киното, като освен в български продукции Караламбова се е снимала и в американски, френски и италиански филми. Преди няколко години кралицата на “Армията” свали пагоните. Тя обяви, че освобождава половинката щат, който заема, в името на някой млад колега. Достоен жест, какъвто не се случва често в българския театър. Караламбова е позната и на радиослушателите със записите си на стихове и пиеси за Радио “София”. Освен актьорските си изяви Караламбова се изявява и като преводач на пиеси от английски език. Самата тя признава, че въпреки магията на киното, театърът е голямата й любов. С тази отдаденост на Мелпомена Меглена Караламбова спечели \"Аскеер - 2017\" за водеща женска роля за майката в \"Разговори с мама\" по Сантяго Овес от Жорди Галсеран, постановка на Венцислав Кулев в Театър 199.  Меглена Караламбова завършва гимназия с изучаване на английски език. През 1963 г. влиза в класа на Методи Андонов заедно със Стефан Мавродиев, Илия Добрев, Стефан Данаилов и др. Завършва успешно Театралната академия през 1967-а и същата година дебютира на сцената в Драматичен театър - Варна в ролята на Елисън в “Обърни се с гняв назад” от Дж. Озбърн, където остава да работи до 1969-а. След това постъпва в трупата на Театър “Българска армия”, където работи цели 45 години. Гостувала е на сцената на НТ “Иван Вазов”, Драматичен театър - Пловдив и на уютната сцена на Театър 199.  На 75 актрисата е отдадена на театъра така, както доста от колегите й, току-що излезли от НАТФИЗ. Харизма, енергия, финес, биография се събират в един поглед, дори в паузите между репликите й. Тя е въплъщението на израза “висока класа”. Днес зрителите в салона са от други поколения, с друга култура, но това не я прави по-малко ценна.  Имала съм двама учители - Методи Андонов и Леон Даниел. Днес съм сигурна, че режисьорът трябва да бъде едни гърди по-напред от актьора. И в това няма нищо обидно, така е редно, споделя любимата на поколения актриса Меглена Караламбова.   Играла съм на сцена, преди да се родя! Баща ми е от Свищов, майка ми е от Русе. Родена съм в Пловдив, но до седемгодишната си възраст съм живяла в Бургас.   9 септември заварва дядо ми, бащата на майка, като управител на мина в местността Арабаконак. Обявяват го за враг на народа, взимат му апартамента на “Руски паметник” и го изселват заедно с цялото семейство в Тутракан, на майната си. Но никой никога не се оплака. Преподавател на татко по рисуване и краснопис бил Владимир Димитров - Майстора, който му казал: Момче, много хубаво рисуваш. Ти трябва да станеш художник! И като завършил гимназия, баща ми дошъл в София. Но понеже бил от бедно учителско семейство, нямало как да плати таксите за Художествената академия. Обикалял София и един ден видял афиш (говоря ти за 1920 г.), че Боян Дановски, Гео Милев и други големи личности основават безплатна театрална школа. Така станал артист.  Преди 9 септември повечето артисти живеели много бедно. Сигурно затова е било естествено да бъдат с леви убеждения и да търсят някаква социална справедливост. Не се срамувам да кажа, че баща ми беше комунист, защото той беше от идеалистите   Ако всички комунисти бяха като моя баща, друга щеше да е картинката. Добре че баща ми не беше вече жив, това щеше да бъде страхотен удар за него, за неговата чиста и наивна вяра в доброто и в човека. Да, това тогава беше жестоко разочарование, но пък това, което дойде, какво е? Демокрация ли е това? Аз не съм за социално равенство, аз съм за социална справедливост.   За моите родители театърът беше съдба, призвание, те нямаха друг живот. Живеех във вълшебна приказка. Много обичах да се разхождам по сцената, да се провирам между декорите. Приличаха ми на големи кукленски къщи. Обожавах да ходя по гримьорните и да гледам как се гримират. Този мирис на лепило, на грим е попил вътре в мен. Имаше и други актьорски деца, бяхме голяма тумба и играехме по цял ден.   Бях обичано, свободно дете, което растеше в абсолютна хармония. Не ми се караха, нищо не ми забраняваха. Помня сребърните обувки на мама с високи токове от ролята й на Жулиета.  Какви страхотни тоалети имаше, които ние бастисахме, защото събирахме цялата махала вкъщи и правехме домашен театър Продавахме билети на родителите на махленските деца, които бяха нашата публика. Имахме две пружини, една маса, а всичките ни пари отиваха за книги. Книги и веселби - бохемски живот! В Английската гимназия имахме драмкръжок, водеше го Кристин Бартлет, голяма скица и страшна чешитка, англичанката, която играеше мис Стоун в “Мера според мера”.  Тя стана моя орисница, когато ми каза почти като заклинание с нейния смешен български: Ти ще станеш актриса! Нашите никак не одобряваха това, особено баща ми. Когато пророних пред него, че искам да кандидатствам ВИТИЗ, той ми каза: Аз не мога да ти се меся, ти ще решиш каква искаш да станеш. Но ти си много, много крехка, а тази професия е за хора, които имат лакти да се бутат. Ще ти е много трудно и тежко, да знаеш!   Имахме щурия късмет да бъдем ученици на Методи Андонов. Тогава беше на 32 години и всички, естествено, бяхме влюбени в него   Той ни отвори очите за света. В началото на кариерата си имах проблеми със зъбите. Бяха пожълтели, все пломби ми правеха, боляха ме, добре че не се страхувах от машинката. Колегите се снимаха във филми, а мен не ме взимаха именно заради зъбите. Много съм плакала по онова време, все си бях тъжна и почти не се усмихвах. На сцената на театъра се чувствах най-добре - от прожекторите хората не можеха да забележат цвета на зъбите ми.", "date": "2018.07.11", "title": "Меглена Караламбова: Театър, сцена, превъплъщения - това е орисия, прекрасна магия"}
