{"url": "https://www.blitz.bg/zdrave/imate-migrena-nyama-da-povyarvate-kolko-priyatno-mozhete-da-se-izbavite-ot-neya_news606154.html", "text": "Мигрената е най-често срещаният вид главоболие. Тя се появява под въздействието на най-различни фактори. Такива са проблеми с метаболизма, свръхчувствителност на централната нервна система, дехидратация, стрес, напрежение, стоене твърде дълго в помещения без чист въздух, нездравословно хранене, нарушения на съня и други. Притискането на нерв може да доведе до силна болка в слепоочието, която пречи на изпълнението на ежедневни дейности.Ако не установите точните причини за мигрената, тя ще се задълбочи.  Ето няколко прости неща, с които да се предпазите от досадното главоболие: Яжте по-често през деня, но по малко. По този начин ще избегнете подуването на корема от преяждане, при което може да се появи и мигрена. Също така, ако пропускате хранения и стомахът ви е празен твърде дълго, кръвната захар в тялото пада и главоболието е налице. Ядки, плодове (включително сушени) и зеленчуци, са за предпочитане между основните хранения. Те спомагат за хидратирането на тялото и предотвратяват главоболие.  Понякога липсата на ценни вещества в организма също може да доведе до мигрена. От голямо значение е контролът на нивата на витамин В12, магнезий, коензим Q10 в тялото, ето защо профилактичните изследвания всеки месец не са за подценяване. Кардио тренировките са друго нещо, което намалява риска от появата на силно главоболие. Според проучване, проведено в Швеция, хората, които извършват подобни активности редовно, не получават главоболие по-дълго време. Ако имате мигрена, опитайте се да отработите стреса. Колкото повече негативни емоции пазите в себе си, толкова по-зле за вас. По време на така нареченото емоционално прегряване и стресова ситуация се отделя по-голямо количество кортизол, който предизвиква главоболие. Колкото и странно да звучи, сексът също предпазва от мигрена. Според германско проучване от 2013 г., главоболието намалява по време на секс, особено при оргазъм. Причината е, че тогава се отделят ендорфини (хормони на щастието).", "date": "2018.06.10", "title": "Имате мигрена – няма да повярвате колко приятно можете да се избавите от нея!"}
{"url": "https://www.blitz.bg/analizi-i-komentari/top-politsayat-boto-botev-komentara-ubiystvoto-na-pelov-posochi-shche-zalovyat-li-avera-mu-radoslav-kolev-i-zagatna-za-edna-misteriya_news606153.html", "text": "Да се критикува е лесно, да се правят оценки на определени поведения в една ситуация е малко неоснователно. Това заяви бившият началник на отдел „Убийства” Ботьо Ботев, коментирайки горещата новина от тази седмица за убийството на избягалия от софийския затвор Владимир Пелов в Ботевград. „Би трябвало да се направи една съществена преоценка по отношение на цялата дейност от бягството на убития затворник Владимир Пелов и Радослав Колев до движението и поведението им. Ако това се направи, Радослав Колев може да бъде заловен. Ако не се е случило нещо друго с него”, посочи той пред bTV.  „Кое е наложило да се разделят с Пелов, дали не се е оказал в негова тежест”, коментира още той.  „Съществува една теза - не съществува ли трети човек”, добави Ботев.  По думите му, основна грешка в работата на разследващите е недооценка на личността на Пелов, на неговите нрави, на поведението му в миналото, както и на неговия интелект. „Това са много сложни неща, които трябва да се изяснят много прецизно.  „Това, че не е осъществен контрол в района на Ботевград по отношение на най-близките му хора е много съществен пропуск. Едно лице като него не може да живее само. Той ще потърси контакт за съдействие и помощ сред най-близките. И тук възниква въпросът: къде са те, какви са, какъв контрол е установен над тях”, каза още бившият шеф на отдел „Убийства”.  Според него е напълно нормално, когато човек се укрива, да промени външността си. „Това обаче не означава, че може да промени съществени черти от своята физиология”, посочи Ботев.       ", "date": "2018.06.10", "title": "Топ полицаят Ботьо Ботев коментара убийството на Пелов, посочи ще заловят ли авера му Радослав Колев и загатна за една мистерия"}
{"url": "https://www.blitz.bg/zdrave/zdravni-novini/dzhudi-koyato-pobedi-terminalen-rak-na-grdata-s-imunoterapiya-s-raztrsvashcha-izpoved-za-borbata-s-kovarnoto-zabolyavane_news606161.html", "text": "Нейното име се появи през седмицата във всички големи световни медии. Надали Джуди Пъркинс е предполагала, че тя ще се превърне в първата жена в света, която ще бъде излекувана от терминален стадии на рак с множество метастази из всички органи.Нова, все още експериментална терапия се оказва нейното спасение, съобщава bTV.  –  Изключително ми е приятно да Ви видя. Как сте? – Чувствам се страхотно. Минаха две години, откакто получих новината, че съм излекувана, и се наслаждавам на всеки ден. Джуди Пъркинс, инженер от Флорида, е на 49, когато научава, че е сред избраните за радикалното лечение, след като множество химиотерапии се оказват безполезни за нейния стадий. –  Джуди, това е наистина невероятна история и надявам се да послужи като стимул, като мотивация и за медицината, и за фармацевтичните компании, а и за хилядите, хилядите жени, страдащи от рак на гърдата. Личната Ви история  – кога разбрахте, че имате този рак, рак на гърдата? – За първи път чух диагнозата рак на гърдата през 2003 г. Тогава беше в много ранен стадий, направиха ми мастектомия и се върнах веднага на работа. Повече не го и мислех. Но се появи отново, десет години по-късно, като този път вече беше метастазен и ми даваха още три години живот.  –  Как се почувствахте, когато чухте тази диагноза, че Ви остават още три години? – Беше голям шок. Мислех, че съм приключила с рака. Бях едва на 47-годишна възраст тогава, омъжена с двама малки сина. Беше тежко за преживяване. Но с рак на гърдата живеем по-дълго, отколкото с много други болести. Затова се върнах в старата си роля на пациентка с рак на гърдата. –  През какви лечения започнахте да преминавате, как се промени животът Ви? – Започнах с химиотерапия, която действа близо четири месеца, след което имах няколко лечения с хормонална терапия. Състоянието ми се влоши и продължих с още химиотерапии, участвах и в едно клинично изследване с инхибитор, което действа още около шест месеца и накрая разбрах за това изследване.  –  Имаше ли момент, в който да си казахте  „ Ще спра всички лекарства, не мога повече, нямам сили да продължа ”? – За това клинично изследване първо се подлагаш на операция, за да се открият клетките за лечението, това се случи през август месец 2015 година, след което трябваше да изчакам четири месеца, за да развият клетките. Така че знаех, че лечението идва, но докато го стигна, през декември 2015 г., бях в много по-лошо състояние. Подготвях се нещата да не се получат и бях изключително приятно изненадана, когато наистина стана. –  Как разбрахте всъщност, че има ново лечение, което може би ще е последната Ви надежда? – Участвах в семинар за жени, преборили рака на гърдата, и се срещнах с доктор Стефани Гоф, която е един от изследователите към Националния институт по здравеопазване. Тя ми обясни как протича това изследване и осъзнах, че бях подходящ кандидат да участвам в него.  –  И как работи това лечение? Идва важният момент – как работи това лечение? Какво научихте за него? – Работи така – премахват тумор и намират някои бели кръвни клетки, борещи се срещу рака. Те просто не могат да се множат и докторите извличат тези Т-клетки, развиват ги като армия, след което ги вкарват обратно в кръвообращението и те унищожиха целия рак.  –  Тоест те взимат Ваши имунни клетки, по някакъв начин ги подсилват лабораторно, размножават ги и ги инжектират във Вашата кръв, връщат ги във Вашето тяло и те се справят с тумора, правилно ли разбирам?  – Да, взимат клетките, но не ги променят, само ги размножават – получих 81 милиарда такива клетки.  –  А как се чувствахте по време на това лечение? Колко инжекции, колко процедури Ви бяха достатъчни, за да чуете, че вече нямате рак, нито разсейки? – Процедурата е такава, че има една седмица високодозова химиотерапия, която убива имунната система, за да може при инжектирането на Т-клетките те да не се борят с имунната ти система. След това получаваш клетките и после, в моя случай, приех 7 дози протеин, наречен интерлевкин 2, в което всъщност развиваха клетките. Той е тяхната „храна”. Опитват се да дадат на пациента възможно най-много от него, което радва клетките, но пък не радва пациента толкова много.  –  Вероятно сте права. Всъщност, кажете ми реакцията Ви, когато разбрахте, че лечението е проработило успешно във вашия случай? Как влезе докторът, какво каза? – Ами, в моя случай имах тумор, който усещах и знаех, че нещата се получават. Дори преди да си тръгна от Националния институт по здравеопазване виждах, че туморът се смалява, и през следващите близо две седмици туморът изчезна. Знаех, че се получаваше. Но истинската новина получих през март, когато ми направиха компютърна томография – тогава се получават истинските резултати. До март месец, туморът ми се бе смалил с 60 процента. Първоначално бях сигурна, че това означава, че оставаха 40 процента от рака, който да се върне и да ме убие. Аз бях много притеснена от резултатите, но докторите бяха развълнувани и ми казаха, че когато на пациент лечението му повлияе по такъв начин, обикновено се излекуват. В моя случай беше така. До май месец всичките ми тумори бяха изчезнали. –  И сега един изключително важен въпрос. Колко жени бяхте в тази програма и всички ли успяха да бъдат излекувани? Всички ли бяха излекувани? Или имаше и такива, при които лечението не проработи? – Изследват това лечение от десет години и са постигнали значителен успех при пациенти с меланома с около 50 процента успеваемост, мисля, че имат голям успех и при пациенти с лимфома. В клиничното изследване, в което участвах, искаха да разширят обхвата и към други метастазни видове рак. При ракът на гърдата има по-малко мутации, отколкото при меланома – той е „студен” рак, в сравнение с меланомата, който е „горещ” рак. В моя случай, с рак на гърдата, знам, че три жени сме преминали лечението и аз съм единствената оцеляла.  –  Вие сте единствената – може ли да повторите това? – Има само три пациентки с рак на гърдата, които сме лекувани, и аз съм единствената оцеляла. Лекували са други пациенти с други видове рак. Мисля, че има още един пациент с бъбречно-клетъчен карцином, който още е жив и още един пациент с рак на черния дроб, който също е жив.  –  Разбирам. В случая лечението е проработило при вас, но при други за съжаление не е проработило. Как се чувствахте по време на лечението, как работеше вашата психика, описахте го много мъчително в началото – по-мъчително от химиотерапията ли дори? – Най-тежкото е химиотерапията, която срива имунната система, и интерлевкините, които те карат да се чувстваш изтощен. А и треперех неконтролируемо – наложи се да ми дадат лекарство за отпускане на мускулите, за да спра да треперя. Понякога има странни странични ефекти, но най-вече просто наистина губиш всякаква енергия. Отне ми близо месец, преди да бъда отново на линия.  –  Съпругът Ви е бил през цялото време до вас, вашите деца. Гледате на това като постижение на лекарите или постижение на Господ, подарък от Господ дори? – Мисля, че е комбинация и от двете. –  Колко време трябва да мине, за да се намери универсален лек и мислите ли, че това е пътят – лечението, през което Вие преминавате – към пълната победа над рака на гърдата? – Ракът на гърдата е много просто словосъчетание, а ракът е много сложно заболяване. Ракът на всеки човек е различен и единствен по рода си. Мисля, че колкото повече разбираме за имунната система и колкото повече можем да научим как да подсилваме имунната система, за да се бори със заболяванията, това би било интересно да се проучи. Не знам дали някога ще имаме лек за всяко заболяване. –  Искам да Ви попитам следното: за да не даваме напразни надежди на хората, мислите ли, че подобно лечение е бъдещето към пълната победа над рака на гърдата? – Мисля, че е много рано. Знам, че това дава много надежда на хората, но според мен съм едва първата пукнатинка в стената и ще мине време, преди цялата стена да може да рухне. –  Много Ви благодаря. Какво бихте казали на жените, които в момента се борят с това заболяване в България? – Не съм запозната със системата за здравеопазване в България, но като пациент е полезно да се образоваш, да бъдеш свой защитник, да обръщаш много внимание и да правиш каквото можеш, за да удължиш живота си и да подобриш качеството на живота си, доколкото можеш. –  И накрая, ние след няколко седмици имаме и обещание от болницата, в която Вие сте се лекувала, за интервю, но това лечение все още експериментално ли е, може ли чужденци да се възползват от него, колко струва? – Доколкото знам, към момента Националните институти по здравеопазване приемат само граждани на САЩ за клиничното изследване, но който е приет в изследването, в което и да било изследване – нищо не струва за тях. Всичките разходи са покрити.", "date": "2018.06.10", "title": "Джуди, която победи терминален рак на гърдата с имунотерапия, с разтърсваща изповед за борбата с коварното заболяване"}
{"url": "https://www.blitz.bg/layfstayl/pette-zodii-koito-nay-lesno-se-panirat-i-prevrtat_news606179.html", "text": "Има хора, които реагират на стресовите ситуации хладнокръвно, както и такива, които бързо се плашат и веднага започват да мислят най-лошото.Това може да се дължи и на зодиакалния знак. Ето и кои са зодиите, които най-лесно губят контрол.Лъв  Лъвовете искат винаги да поддържат висок стандарт и хората да им се възхищават. Когато нещо заплаши техния социален статус, те изпадат в паника. Те са родени лидери, свикнали са да са перфектни във всичко и да поемат отговорност. Като нещо се обърка, те чувстват огромно напрежение над себе си точно заради това. Близнаци  Представителите на тази зодия имат склонността да се притесняват за неща, които още не са се случили и може изобщо да не се случат. Понякога се тревожат за бъдещето до така степен, че забравят да се фокусират върху текущите проблеми. Така си създават тревоги, които реално не съществуват. Овен  На овните може да им се случи нещо леко неприятно и те да го превърнат в голям проблем. Иначе казано – правят от мухата слон. Може да ги ухапе безвредно насекомо и те веднага да се уплашат, че това е отровно ухапване и да хукнат към болницата. За да не мислят такива лоши неща, те трябва да изразходват повече енергия, със спорт или упражнения. Риби  Рибите се плашат най-вече от собствените си постъпки. Постоянно премислят как са изглеждали в очите на околните, дали не са се изложили, страхуват се дали биха им дали втори шанс. Дева  Те обичат всичките им неща да стоят на определеното за тях място, всичките им дейности през деня да са планирани предварително. Ако нещо се обърка или не се развие по очаквания начин, те се паникьосват. Трябва да знаят, че не всичко може да бъде предвидено и няма повод да се паникьосват толкова много.    ", "date": "2018.06.10", "title": "Петте зодии, които най-лесно се панират и превъртат"}
{"url": "https://www.blitz.bg/stsena/kholivudska-zvezda-se-ozova-v-aresta_news606158.html", "text": "Американската звезда Винс Вон е задържан в Калифорния за шофиране в състояние на наркотична интоксикация, съобщава TMZ. Актьорът е спрян в неделя сутринта, около 4 часа местно време в Манхатън Бийч. По последни данни, Вон все още се намира в полицейския участък.  Към момента представители на актьора не са коментирали новината. Превод: БЛИЦ    ", "date": "2018.06.10", "title": "Холивудска звезда се озова в ареста"}
{"url": "https://www.blitz.bg/kriminalni/istoriyata-na-izmamenata-s-420-bona-sofiyanka-kak-e-zabogatyala-zhasmin-parite-y-sa-svrzani-s-big-bradr-i-niko-tuparev-snimka_news606065.html", "text": "65-годишната Жасмин Куртева, която даде рекордната сума от 420 000 лева на телефонни измамници, е хазяйка на адвокатите на \"Биг Брадър\", съобщават \"Телеграф\", като се позовава на съседи на възрастната дама. Тя работи като главен акционер в застрахователно дружество. Информацията бе потвърдена от продуцента на популярното риалити Нико Тупарев.  Смятайки, че помага на полицията да залови телефонни измамници, Жасмин предала колосалната сума на няколко пъти, като оставяла парите в картонени кашони до контейнери за боклук до дома си на ул. \"Янтра\" в центъра на София. Когато отишла за трети път да тегли 180 000 лева от банка, служителите най-сетне се усъмнили и подали сигнал в МВР.  Куртева е съсобственик на триетажна къща до Орлов мост. Първите два етажа са нейни, а последният - на мъж, жена и дъщеря им.   \"Тя живее на втория етаж, а долният го дава на три фирми под наем\", призна съсед. Едно от дружествата е адвокатско и е на юристите на \"Биг Брадър\" и продуцентската къща \"Междинна станция\" на Иван и Андрей.  \"Наели сме един апартамент и там работят хората. Плащаме си наем. Явно измамниците стават все по-добри психолози. За жалост адвокатите ни не са подозирали, че е възможно да се случи такова нещо, за да помогнат на жената, която не е давала вид на лековерна. Научили са от медиите за грандиозната измама\", призна Нико Тупарев.     ", "date": "2018.06.10", "title": "Историята на измамената с 420 бона софиянка: Как е забогатяла Жасмин? Парите й са свързани с Биг Брадър и Нико Тупарев! (СНИМКА)"}
{"url": "https://www.blitz.bg/layfstayl/za-damite/eto-kde-tryabva-da-slozhite-ogledaloto-za-da-privlechete-ksmeta-v-doma-si_news605898.html", "text": "Огледалата притежават особена форма на енергия, която може да бъде както много добра, така и много лоша. Когато използвате огледалото, за да се сдобиете с богатство и късмет обаче, трябва да спазвате някои правила, за да не навредите нито на себе си, нито на хората около вас. Във фън шуй огледалата са мощен инструмент за привличане на полезната енергия шен-ци. С помощта им можете да удвоите благоприятните символи и да отразявате \"отровните стрели\".  Добрият фън шуй и огледалото могат да ти помогнат да останеш млада, красива и честита дълги години. Само трябва да спазваш основните правила.   ", "date": "2018.06.10", "title": "Ето къде трябва да сложите огледалото, за да привлечете късметa в дома си!"}
{"url": "https://www.blitz.bg/layfstayl/za-damite/kray-na-skpite-protseduri-5-prosti-trika-s-koito-shche-se-sdobiete-s-blestyashcha-kholivudska-usmivka_news605896.html", "text": "Усмивката е нашата визитка. Толкова много проблеми могат да се решат само с един такъв мимически жест... Но ако зъбите ви не са като на холивудска звезда и са пожълтели от редовната употреба на кафе, цигари и червено вино, изобщо не ви се иска да се усмихвате.  Ако имате желание, може да се откажете от всички тези вредни неща, които носят радост в живота ви, или да потърсите помощ при зъболекар. Има и друг вариант – да се отървете от досадния жълт цвят в домашни условия.   ", "date": "2018.06.10", "title": "Край на скъпите процедури! 5 прости трика, с които ще се сдобиете с блестяща холивудска усмивка"}
{"url": "https://www.blitz.bg/layfstayl/za-damite/3-priznaka-che-nikoga-nyama-da-se-omzhite_news605901.html", "text": "Когато достигнат определена възраст, жените, които нямат постоянен партньор, започват да се замислят и да съжаляват за пропуснатите възможности. След това започват да се обвиняват, че всички неприятности и проблеми се дължат на неразбориите в личния им живот. Ако това ще ви успокои, опитът показва, че една жена може да е щастлива и без половинка, стига да е едно \"цяло\" със себе си.     ", "date": "2018.06.10", "title": "3 признака, че никога няма да се омъжите"}
{"url": "https://www.blitz.bg/stsena/zamrazeni-grdi-kendl-dzhenr-spodeli-goreshcha-toples-snimka-18_news606141.html", "text": "22-годишната моделка от семейство Кардашиян Кендъл Дженър зарадва последователите си в Инстаграм с апетитна снимка по бански. За радост на почитателите й, хубавицата е избрала доста оскъден плажен тоалет, който не е в състояние да покрие гърдите й. Кендъл обаче е решила да коригира тази грешка и е прикрила бюста си със... стикерчета със сладолед.     Горещият кадър е дело на фотографката Кас Бърд.  Наскоро в мрежата се появи информация, че горещата хубавица е засечена да се целува с по-малкия брат на сестрите Джиджи и Бела Хадид. Кендъл е съблазнила 18-годишния Ануар Хадид на светско парти в Ню Йорк.  Кендъл и Ануар се познават отдавна. Въпреки това сестрата на Ким Кардашиян не смята да започва връзка с младия си колега.  „Харесва й да е свободна през лятото. Има много страхотни приятели и изглежда, че се вдъхновява от живота, който води”, коментира източник на списание People. Превод: БЛИЦ    ", "date": "2018.06.10", "title": "\"Замразени\" гърди: Кендъл Дженър сподели гореща топлес СНИМКА (18+)"}
{"url": "https://www.blitz.bg/stsena/izgryavashcha-zvezda-na-kholivud-otkrita-mrtva-v-doma-si_news606176.html", "text": "Американският актьор Джаксън Одел е открит мъртъв в дома си в Сан Франциско, Калифорния. 20-годишният артист, познат с ролите си във филмите „Forever My Girl” „The Goldbergs” и „Modern Family”, е издъхнал на 9 юни. По тялото му не са открити следи от насилие. Причината за кончината му не е установена.  Одел започва да се снима на 12-годишна възраст. Освен с кино, той се е занимавал с музика. Превод: БЛИЦ", "date": "2018.06.10", "title": "Изгряваща звезда на Холивуд открита мъртва в дома си"}
{"url": "https://www.blitz.bg/layfstayl/za-damite/boyadisayte-kosata-si-v-tezi-moderni-tsvetove-i-vsichki-pogledi-shche-sa-prikovani-vv-vas-snimki_news605902.html", "text": "Всяка жена знае, че за да изглежда модерна и привлекателна, трябва да се грижи за прическата си. Това става особено важно с настъпването на лятото, когато косите ни не са покрити с шапки и всички имат възможност да им се любуват. Модните нюанси при косите това лято са толкова разнообразни, че всяка дама без усилия може да избере най-подходящия за себе си вариант.     ", "date": "2018.06.10", "title": "Боядисайте косата си в тези модерни цветове и всички погледи ще са приковани във вас! (СНИМКИ)"}
{"url": "https://www.blitz.bg/obshtestvo/khaskovliyka-predupredi-shoforite-za-podli-tsiganski-nomera-po-ulitsite-na-grada_news606123.html", "text": "Момиче от ромски произход се е пробвало да инсценира пътен инцидент, а номерът е да се престори на блъснато от кола. Това съобщава Haskovo.net, позовавайки се на бдителна хасковлийка. Тя и съпругът й станали очевидци на явен опит за измама снощи около 20.30 часа на ул. „Ком“. Семейството пътувало с автомобила си, когато на няколко метра от кръговото видели детето, лежащо неподвижно на пътното платно. Съпругът й спрял автомобила, в същия момент спряла и друга кола.  Жената обаче се усъмнила, защото преди години станала очевидец на подобна измама. Ето как я описва хасковлийката: „Преди години бях неволна свидетелка от балкона на студентската ми квартира как една ромка легна нарочно на шосето, а детето й беше на спирка. Накара го да плаче. Спря кола, извикаха линейка. Като дойде линейката, детето каза, че човека който се е обадил е блъснал майка му. Стана голям цирк“.  Вчерашната история продължила така: „Та връщам се към днешната ни случка, мъжът ми виждайки това дете, се върна до колата и ми каза да звъня веднага на 112. Аз му казах да отиде пак до детето и да му каже да става, защото идва полицията и знае за номерата им. Той отиде и като каза това, детето скочи читаво и взе да бяга. Отиде до банкомата на бензиностанцията, където я е чакало по-голямо момче и двамата хукнаха към сградата на ВиК. Там видяхме да ги чака майката, явно, и тръгнаха надолу. Съпругът ми беше бесен. Другият шофьор беше изненадан и афектиран от случващия се театър в рамките на 5 мин.“  „Хипотетично, ако бяхме се обадили на 112, щеше да дойде линейка и полиция. Братът, виждайки че номерът ще мине и ще дойде линейка, излиза от храстите и започва да се вайка, съответно ще дойде и притеснената майка с куп роднини. Докато дойдат екипите, става цирк. Идва линейка и казват, че детето е блъснато и братчето казва - този я блъсна. Всички поддържат тази версия и пред полицаите. Та питам се: как ще се измъкне от тази ситуация съвестният гражданин.  Тази схема не е нова за изнудване на пари. Как болните им мозъци раждат подобни сценарии? В нашия случай за късмет спряхме две коли едновременно. Но те обикновено го правят пред един човек, а и аз, за щастие или не, този театър го бях гледала, та ни се размина. По-късно споделяйки със съседи за случката разбрах, че тази седмица и на бул. \"Васил Левски\" същото момиче пак е изнасяло театри. Споделих, защото се надявам да информирате гражданите за тези схеми и да внимават за легнали деца или по-възрастни роми по шосето“, обяснява жената.     ", "date": "2018.06.10", "title": "Хасковлийка предупреди шофьорите за подли цигански номера по улиците на града"}
{"url": "https://www.blitz.bg/obshtestvo/stolitsa/vegani-s-nova-shchura-initsiativa-da-se-zatvori-zooparkt-v-stolitsata-snimki_news606129.html", "text": "Граждани протестираха пред столичния зоопарк с искане той да бъде затворен, а животните да бъдат пуснати и настанени в защитени паркове на голяма площ. Акцията е организирана от Българския вегански съюз.\"Тук сме, за да изразим исканията на животните, а те са за свобода - да не са затворени в такива тесни клетки. Тези животни предлагаме да бъдат настанени в защитени паркове, в които ще може да се полага съответната грижа за тях\", заяви председателят на Българския вегански съюз Никола Донев, цитиран от БНР.  \"На какво учим децата си, когато ги водим в зоопарк\", попита участничка в протеста.   Протестиращите изразиха мнение, че Столична община трябва да подобри условията в зоопарка.  Родители, които бяха довели децата си в зоопарка, посрещнаха с противоречиви чувства протестиращите и желанието им зоопарка да бъде затворен. ", "date": "2018.06.10", "title": "Вегани с нова щура инициатива: Да се затвори зоопаркът в столицата (СНИМКИ)"}
{"url": "https://www.blitz.bg/layfstayl/za-damite/pomnite-li-kari-samanta-miranda-i-sharlot-ot-sekst-i-grada-vizhte-kakvo-se-sluchva-s-aktrisite-20-godini-sled-prviya-epizod-na-seriala_news605836.html", "text": "На 6 юни 1998 година излезе първият епизод от хитовия сериал на HBO \"Сексът и градът\". Обувките на Manolo Blahnik, бялата пола-пачка и романтичните къдрици на Сара Джесика Паркър се превърнаха в най-разпознаваемия лук в Холивуд. От старта на сериала изминаха 20 години. Кари, Саманта, Шарлот и Миранда успяха да убедят всички, че женското приятелство съществува.     ", "date": "2018.06.10", "title": "Помните ли Кари, Саманта, Миранда и Шарлот от \"Сексът и града\"? Вижте какво се случва с актрисите 20 години след първия епизод на сериала"}
{"url": "https://www.blitz.bg/intsidenti/katastrofi/motorist-potroshi-moshchnata-si-mashina-na-ptya-krdzhali-momchilgrad-snimki_news606120.html", "text": "Моторист се обърна на пътя в Кърджали и потроши мощния мотоциклет. За щастие самият той не е пострадал. Пътният инцидент е станал тази сутрин към 8.30 часа на пътя Кърджали – Момчилград, на изхода на областния град, пише 24rodopi.com. „Два мотора се движеха с превишена скорост в посока към Момчилград или ГКПП „Маказа“. Единият загуби контрол върху машината и последва каскадата.  Катастрофиралият беше контактен, приятелят му спря и двамата започнаха да събират частите от разпадналия се мотоциклет“, разказаха очевидци на катастрофата.    ", "date": "2018.06.10", "title": "Моторист потроши мощната си машина на пътя Кърджали-Момчилград (СНИМКИ)"}
{"url": "https://www.blitz.bg/layfstayl/shef-manchev-poryaza-losho-rado-shisharkata-pevetst-go-potrsil-za-pomoshch-no-gotvacht-tvrdo-otkazal_news606127.html", "text": "Култовият чалгаджия Радослав Петров, известен на мало и голямо с артистичния псевдоним Шишарката, отново беше сполетян от беда. За щастие този път певецът, който преди 2 години едва прескочи трапа след тежък инсулт, е добре със здравето. За сметка на това са го налегнали тежки финансови несгоди, тъй като семейната му кръчма в столичния квартал „Левски Г” спусна кепенците. В последната година Радо едва издържал заведението със заеми от близки и познати, но в крайна сметка се принудил да сложи кръст на недоходоносното бизнес начинание. Шишарката постоянно се оплаквал на приятели, че си пати от некадърен и крадлив персонал, който турял в джоба си цялата му печалба. Певецът пък нямал време и възможност да менажира заведението сам, тъй като се опитвал да свърже двата края с участия по нощни клубове, пише \"Уикенд\".     Съпругата на изпълнителя на „Тигре, тигре” Силвия пък била изключително наивна и позволявала на всякакви селски тарикати да я водят за носа и да я завличат с пари за доставки и консумативи. Шишарката си посипал главата с пепел, че й е поверил семейния ресторант и опразнил помещението за два дни с помощта на група авери.  Oборудването на кръчмата е пуснато за продажба в няколко големи сайта за стоки втора употреба, като Радо търси 18 000 лева за скарата, фритюрниците, хладилниците, газовата инсталация и вентилационната шапка. В момента обаче пазарът е залят с подобни оферти от фалирали заведения и на певеца няма да му е никак лесно да си върне инвестицията.   „Отвратителна работа е да се мъчиш да въртиш заведение в България. Всичко краде – от управителя, до миячките. По-добре да си пея, колкото мога, и да ми е мирна главата обяснявал решението си Петров. Като последен опит да спаси кръчмето Шишарката кандидатствал в предаването „Кошмари в кухнята”, където шеф Манчев помага на закъсали ресторанти да си стъпят на краката. Не бил обаче одобрен от продуцентите и тази надежда бързо се изпарила.  Радо Шишарката получи мозъчен удар през 2016-а година и след дълъг престой в „Пирогов” и ИСУЛ се възстанови напълно. Още същото лято певецът се върна към участията, макар вече да пести сили и да не се изявява за повече от час-два на вечер. ", "date": "2018.06.10", "title": "Шеф Манчев поряза лошо Радо Шишарката! Певецът го потърсил за помощ, но готвачът твърдо отказал"}
{"url": "https://www.blitz.bg/layfstayl/za-damite/s-tozi-prost-trik-shche-zapazite-aromata-na-lyubimiya-si-parfyum-prez-tseliya-den_news605903.html", "text": "Всяка млада дама не може без любимия си парфюм. Момичетата обичат, когато на тоалетката им има повече от едно шишенце с ароматна течност. Парфюмите ни носят необяснимо удоволствие, но то може да бъде развалено, ако се окаже, че са нетрайни.  Какво да направим, за да ухаем през целия ден на любимия си аромат? Проблемът може да бъде решен много по-просто, отколкото си мислите!     ", "date": "2018.06.10", "title": "С този прост трик ще запазите аромата на любимия си парфюм през целия ден"}
{"url": "https://www.blitz.bg/layfstayl/za-damite/izlishnite-kilogrami-po-vreme-na-bremennostta-vi-plashat-mozhe-da-minete-i-bez-tyakh-eto-kak_news605886.html", "text": "Казват, че всяка бременна жена изглежда прекрасно! Но когато бебето се роди, излишните килограми остават и младата майка започва да се притеснява, че е дебела и грозна. При много жени проблемът с излишните килограми се появява след бременността и раждането и не всяка успява веднага да се избави от тях.  Нямате повод за притеснения и страх! Ще ви предложим няколко съвета, с които да се справите със сложната ситуация.  . ", "date": "2018.06.10", "title": "Излишните килограми по време на бременността ви плашат? Може да минете и без тях, ето как"}
{"url": "https://www.blitz.bg/layfstayl/tova-shche-e-nay-lyubovnoto-lyato-za-tezi-4-zodii-ochakvat-gi-novi-trepeti-i-dori-seriozni-vrzki_news606135.html", "text": "Лятото е на прага, а с него и приключенията, екскурзиите, летните партита и емоции. За някои, то ще е още по-вълнуващо, тъй като ще са в плен на любовта.Дева  През пролетта и лятото на 2018 г. девата излиза от черупката си и започва да прекарва много време с близки и приятели. Отделят много време за забавления и купони, а скоро ги очаква и ново запознанство. В момента девите притежават такава харизма, която привлича като магнит околните. Флиртовете ще се превърнат в нещо по-сериозно и ако сте родени под този знак, съвсем скоро ви очакват романтични срещи, като от филмите. Везни  Пролетта не беше много успешна за везните в интимен план, но съвсем скоро колелото ще се завърти. Единственото, което трябва да направят е да не се отдават на негативните емоции, а да се завърнат към себе си – да общуват повече, да се борят за каузите, в които вярват. Везните ще срещнат своята нова тръпка на място, на което извършват доброволческа работа, на протест или на някаква друга социална активност. Козирог  През пролетта козирозите търсиха себе си, отделиха време за себепознание и се заредиха с оправдано самочувствие. Ако сте родени под този знак, звездите ви съветват да покажете на света колко страхотни сте това лято. Увереността е секси и привлича като магнит. Ще се радвате на много обожатели, а ще има един по-специален, който ще превърне и есента ви във вълшебна. Водолей  Пролетта изтощи емоционално водолеите, тъй като тогава те претърпяха много промени. Възможно е в момента да не им е до срещи, но пък драматичните събития ги направиха и доста по-издържливи. Лятото обаче ще им даде нови сили и ще е доста по-спокойно. Ще имат доста възможности да почиват повече, да пътуват, да купонясват и на някое от тези места ще срещнат специален за тях човек.    ", "date": "2018.06.10", "title": "Това ще е най-любовното лято за тези 4 зодии! Очакват ги нови трепети и дори сериозни връзки"}
{"url": "https://www.blitz.bg/layfstayl/za-damite/lyuboven-khoroskop-za-yuni_news605890.html", "text": "Първият месец от лятото започна! Идеята за предстоящата почивка край морския бряг ви дава сили да се справите с трудностите в офиса. За някои месец юни ще е доста спокоен, а в личен план ще е изпълнен с много обещаващи запознанства, които могат да прераснат в голяма любов. За други юни ще е много натоварен и ще се наложи да стискат зъби, за да преодолеят всички трудности, които им е подготвила съдбата.   Какви промени в личния живот, семейните отношения ви чакат този месец?  .  ", "date": "2018.06.10", "title": "Любовен хороскоп за юни"}
{"url": "https://www.blitz.bg/kriminalni/prestplenie/razgonena-daskalitsa-zasipa-ss-svoi-goli-snimki-uchenik-i-go-napna-za-seks-no-snimki_news605958.html", "text": "Още една учителка не успя да обуздае нагона си и подложи на секс тормоз невръстния си ученик. Но той не откликнал на чувствата й и палавата даскалица вече съжалява жестоко.25-годишната Челси Хаaн много прилича на ученичка. Ако се вярва на информацията, вписана в профила й в социалната мрежа, тя е работела по заместване.  Похотливата дама има магистратура по английския език. В училището, където съгрешила, от април миналата година преподавала английски език и водела курс по митология. За времето в школото дори успяла да си издейства увеличение на заплатата.   ", "date": "2018.06.10", "title": "Разгонена даскалица засипа със свои голи снимки ученик и го напъна за секс, но... (СНИМКИ)"}
{"url": "https://www.blitz.bg/kriminalni/prestplenie/izpluvakha-shokirashchi-fakti-za-ekzekutora-na-khazartniya-bos-i-krasivata-simona-vv-fatalniya-2-yuni_news606138.html", "text": "Убиецът на хазартния бос Коста Николов е бил пиян по време на разстрела в Слънчев бряг. Михаил Станчев признал пред разследващите, че е изпил 3 бири и половин бутилка бяло вино, преди хладнокръвно да екзекутира Миджурина в Мерцедеса му и после да стреля в слепоочието на 22-годишната Симона Тодорова. Количеството алкохол било сериозно за организма на Михаил, който изобщо не пиел. Това бе потвърдено и от неговия брат Николай, пише Флагман.   Във фаталния 2-ри юни убиецът няколко пъти се карал с новата си приятелка Симона и затова се наливал през целия ден. 22-годишната красавица живеела 1 седмица в квартирата на Михаил в к-с „Поло ризорт“, но изведнъж решила да се изнесе и да се премести в един от апартаментите на шефа си в „Сън Вилидж“. Симона няколко пъти отказвала да се види с ямболията, тъй като имала уговорка за вечеря с хазартния бос и негови приятели.  Около 20:00 ч. полуделият от ревност убиец тръгнал към дома на любимата си. Там заварил на аварийни Мерцедеса на бизнесмена, който чакал Симона да се приготви. Станчев се появил изневиделица пред апарт хотела, отворил вратата на немското возило и стрелял в главата на хазартния бос. След това се обърнал, опрял дулото на пистолета в слепоочието на любимата си и дръпнал спусъка още веднъж.  След екзекуцията Михаил се качил на колата си и отпрашил към границата. Преди това обаче минал през квартирата си, където презаредил оръжието и се запасил с още един пълнител за пистолета. Тогава взел и международния си паспорт. Михаил няма обяснение защо е стрелял по „любовта на живота си“, както определя Симона пред разследващите, твърди, че се опомнил някъде извън Несебър.  По пътя към границата убиецът провел един единствен телефонен разговор – със своя брат Николай.  „Гръмнах ги и двамата! Ще оставя някъде колата, в нея има пари. Няма да се видим повече!”, казал Мишо на брат си, вече след като е бил някъде към Елхово. След това изключил телефона, явно за да не го проследят.  Михаил е арестуван на ГКПП „Лесово“, след като само минути по-рано е обявен за общодържавно издирване. 37-годишният мъж е закопчан със зареден Макаров, който е бил в кобур при задържането му. Освен това в Опела на ямболията са открити 36 патрона и пълнител за служебния пистолет на Михаил, с който разстрелял Миджурина и Симона.  В момента Станчев се намира зад решетките, след като неговият адвокат не обжалва мярката му за неотклонение. Михаил направи самопризнания за убийството на хазартния бос, но не и за стрелбата по Симона.", "date": "2018.06.10", "title": "Изплуваха шокиращи факти за екзекутора на хазартния бос и красивата Симона! Във фаталния 2 юни..."}
{"url": "https://www.blitz.bg/obshtestvo/stolitsa/ot-poslednite-minuti-eto-kakvo-se-sluchi-s-narkobosa-marto-dzhito-koyto-se-predade-v-gdbop_news606147.html", "text": "Съдия Аделина Иванова от спецсъда остави постоянно в ареста Мартин Георгиев, който е обвинен че заедно с майка си Мила са ръководили организирана престъпна група. “Бандата на Мила” бе разбита в началото на 2015 г., но Мартин бе обявен за издирване с европейска заповед за арест и не бе открит допреди няколко дни, когато доброволно се яви в сградата на ГДБОП с адвоката си Ивайло Найденов. Съдът прие, че по делото са събрани достатъчно доказателства, които го уличават, че е участвал в ръководенето на престъпната структура, пише \" \".   Според съдия Иванова обаче няма нито едно доказателство, че близо 3 години Мартин Георгиев се е укривал и е бил издирван. Причината за това е, че по делото прокуратурата не е приобщила издадената европейска заповед за арест, няма и призовки, които да доказват, че е бил търсен. Според спецсъда той няма да се укрие, но може да извърши друго престъпление, ако бъде на свобода.  Делото срещу останалите членове на групата вече е в съдебна фаза и е имало няколко съдебни заседания. ", "date": "2018.06.10", "title": "От последните минути: Ето какво се случи с наркобоса Марто Джито, който се предаде в ГДБОП"}
{"url": "https://www.blitz.bg/intsidenti/katastrofi/ogromna-tragediya-s-malko-detentse-na-ptya-pirdop-klisura_news606124.html", "text": "9-годишно дете е загинало, а жена е пострадала при катастрофа на пътя Пирдоп-Клисура. Сигналът за тежкото пътнотранспортно произшествие е подаден днес около 9.50 часа тази сутрин. На място е установен челен сблъсък между два леки автомобила. Починало е 9-годишно момиче, пътуващо в една от колите. Жена от същия автомобил е транспортирана за лечение.  Точните причини за възникването на инцидента са в процес на установяване. ", "date": "2018.06.10", "title": "Огромна трагедия с малко детенце на пътя Пирдоп-Клисура"}
{"url": "https://www.blitz.bg/svyat/55-godishen-chichka-vletya-s-kolata-si-v-supermarket-video_news606132.html", "text": "Лек автомобил се вряза в супермаркет. Страховитият инцидент е станал в японския град Шибукава. По предварителни данни, при произшествието са пострадали 14 души, един от тях в много тежко състояние.  55-годишният шофьор на колата не е пострадал. Той е задържан от полицията.    Превод: БЛИЦ", "date": "2018.06.10", "title": "55-годишен чичка влетя с колата си в супермаркет (ВИДЕО)"}
{"url": "https://www.blitz.bg/intsidenti/katastrofi/kakvo-se-sluchva-vtori-trup-na-ptya-v-ramkite-na-nyakolko-chasa_news606125.html", "text": "Мотоциклетист е загинал при катастрофа на пътя Русе – Бяла. Сигналът за тежкия пътен инцидент е подаден около 11.20 часа. Водачът е загинал на място. Причините за произшествието са в процес на установяване.   Това е втора жертва на пътя само за няколко часа. Както БЛИЦ съобщи, около 9:50 часа тази сутрин 9-годишно дете загина при тежка катастрофа на пътя Пирдоп – Клисура.   ", "date": "2018.06.10", "title": "Какво се случва? Втори труп на пътя в рамките на няколко часа!"}
{"url": "https://www.blitz.bg/intsidenti/mayka-zavede-8-godishniya-si-sin-na-baseyn-i-szhali-zhestoko-snimki-18_news606121.html", "text": "8-годишно момченце си наряза крака на счупен шезлонг на басейн в Минерални бани. Пострадалото дете веднага бе откарано в Спешно отделение на МБАЛ – Хасково от неговата майка Стефка Николова.Раните на детето бяха обработени и превързани в болницата и то бе освободено за домашно лечение, съобщава haskovo.info.  Майката на момчето е възмутена от управата на басейна, защото я обвинили, че тя оставила детето без надзор. Жената редовно посещавала този басейн, но сега обмисля да заведе дело в съда. “Всяка сутрин шезлонгите на басейна се чистят и проверяват, счупените се отстраняват. Редовно правим забележки на децата да не скачат по тях и този път стана злополука. За скачане има батут”, коментира инцидента собственикът на басейна Господин Чонков. Майката на детето обаче е убедена, че шезлонгът е бил счупен, за което можели да свидетелстват нейни приятели, които също били на басейна.", "date": "2018.06.10", "title": "Майка заведе 8-годишния си син на басейн и съжали жестоко (СНИМКИ 18+)"}
{"url": "https://www.blitz.bg/layfstayl/svetski/sprugt-na-nana-s-raztrsvashcha-izpoved-km-vodeshchata-zaradi-bolestta-y_news606073.html", "text": "Мислили ли сте как се чувства човек, чувайки диагнозата \"Имате рак\", а знаете ли как се чувства човек, който чува \"Жена ви има рак\". Аз исках да направя всичко за нея и да преборим болестта. Имало е моменти, в които не съм бил достатъчно загрижен, а понякога със сигурност е изглеждало, че съм прекалено загрижен. Затова искам да кажа \"извинявай\". Това заяви в \"Събуди се\" Джонатан - съпругът на Нана Гладуиш. В своя изповед към Нана той заяви:  \"Казах си, трябва да победим този рак и ще направя всичко, за да успеем. Направих го. Исках да ме мислиш за \"скала\", някого на когото можеш да разчиташ винаги. Исках да ти дам най-доброто лечение, да съм в болницата при теб. Минахме през много труден период и съжалявам, ако не винаги съм взимал най-правилните решения. Съжалявам, ако не съм. Моля те, чуй ме, обичам те, Нана, ти си всичко за мен\", каза Джонатан.       Нана разказа драматичните истории на свои приятелки, които са чули диагнозата рак. Тя благодари на съпруга си, че е до нея, защото при много нейни приятелки, не е било така. Гладуиш си спомни за нейна позната, която не е искала да се подложи на интервенция, защото, ако си махне гърдата, мъжът й щял да я изостави. Малко по-късно издъхнала. Друга позната на Нана пък признала, че имала операция за отстраняване на гърдата преди 10 години, но мъжът й все още дори не знае коя от двете й гърди е премахната. \"Всичко при тях изглеждаше добре, но зад стените на дома им, те не са били сплотено семейство. Та това са 10 години\", добави тя.   Джейсън - сънът на Нана бе също в студиото и усмихнато показа подкрепа към двамата си родители.   ", "date": "2018.06.10", "title": "Съпругът на Нана с разтърсваща изповед към водещата заради болестта й!"}
{"url": "https://www.blitz.bg/obshtestvo/v-blagoevgrad-se-izlya-golyam-poroy-i-polozhenieto-stana-strashno-snimki_news606148.html", "text": "Проливен дъжд превърна улиците на Благоевград в пълноводни реки. За броени минути нивото на водата достигна до тротоара и минаването бе почти невъзможно, пише Struma.com. Заради запушени шахти лица \"Даме Груев\" набързо потъна в локви. Подобна ситуация и в квартал \"Еленово\" ,както и по други части на Благоевград.    ", "date": "2018.06.10", "title": "В Благоевград се изля голям порой и положението стана страшно (СНИМКИ)"}
{"url": "https://www.blitz.bg/obshtestvo/semeystvo-ot-sliven-prezhivya-istinski-koshmar-na-am-trakiya-zaradi-dvama-nagli-shofori-video_news606159.html", "text": "Семейство от Сливен обяви, че два автомобила се опитали да ги изтласкат от пътя. Това станало в участък с ограничение заради ремонт. Началото на екшъна е 147-я километър от магистралата, между Пловдив и Стара Загора. Пътят е в ремонт, шофирането – в две ленти без право на изпреварване. Всички карали в колона, когато два автомобила с бясна скорост решили да минат пред тях, информира bTV.  Ядосани, че не им дали път колите, започнали ги преследват и да опитват да ги изтласкат от пътя. Потърпевшите подали сигнал на тел. 112. Твърдят, че в следващите 150 км никой не спрял двете коли.  От КАТ обявиха, че ще проверят случая.     ", "date": "2018.06.10", "title": "Семейство от Сливен преживя истински кошмар на АМ \"Тракия\" заради двама нагли шофьори (ВИДЕО)"}
{"url": "https://www.blitz.bg/svyat/kitayka-plati-golyam-otkup-za-otvlecheniya-si-sin-razvrzkata-e-shokirashcha-snimki_news605967.html", "text": "13-годишно китайче инсценира собственото си отвличане, за да изкара пари за нов телефон. Тийнейджърът оценил свободата си на 50 000 юана, съобщава „Дейли мейл”. Около 17 часа вечерта на 3 май майката на момчето получила телефонно позвъняване от непознат номер. „Мамо, мамо!”, крещяло детето й, след което връзката прекъснала. Преди жената да разбере какво се случва, момчето отново я набрало, пак започнало да крещи и прекъснало връзката. Три часа по-късно отново се обадил на майка си, и през сълзи съобщил, че е бил отвлечен на гарата.  След това родителката получила съобщение, в което „похитителят” поискал 50 000 юана, за да върне отвлеченото дете. За да засили ефекта, младежът си направил снимка, на която плаче, а устата му е запушена с парцал.  Притеснената майка обещала да плати откупа и незабавно отишла в полицията. През това време момчето отново позвънило и разказало, че четирима мъже са го отвлекли и го държат завързан под едно легло. Полицаите обаче веднага се усетили, защото никой престъпник не би оставил жертвата си с мобилен телефон.  След 2-дневно издирване „похитеното” момче било открито да се крие в хотелска стая. То признало, че искало да изплаши родителите си, за да започнат да му обръщат повече внимание. А с парите от откупа смятало да си купи нов телефон.  Все още няма яснота дали младият измамник ще понесе някакво наказание. Превод: БЛИЦ", "date": "2018.06.10", "title": "Китайка плати голям откуп за отвлечения си син, развръзката е шокираща! (СНИМКИ)"}
{"url": "https://www.blitz.bg/obshtestvo/tova-li-e-nay-bogatiyat-blgarski-ergen-tatuiran-e-ot-glavata-do-petite-i-raboti-s-misteriozna-milionerka-razsledvana-ot-dans-snimkivideo_news606045.html", "text": "Помните ли българката Ружа Игнатова, която бе разследвана през февруари т. г. от ГДБОП заради съмнения, че фирмата й OneCoin е всъщност пирамида и може да измами десетки? Според излъчената тогава информация службите не само у нас, но и в Германия, където Игнатова пребивава през по-голямата част от времето си, са започнали проверка на бизнесдамата и съдружниците й.   Българката Ружа Игнатова е участвала в пирамида за измами и пране на пари чрез създаване и разпространение на виртуалната валута \"OneCoin\", твърдят разследващите. Те смятат, че тя успяла да измами около 3 милиона души, които закупили обучителни пакети за криптовалутата  \"ОneCoin\". След това придобивали и самата криптовалута.  Отново през февруари се появи дори информация, че Ружа Игнатова е изчезнала и може дори да не е между живите. Всъщност истината се оказа съвсем друга. Тя продължава дейността си заедно с Константин Игнатов.  За лукса, в който живее българката, се носят легенди. Подобен стайлинг има и Константин Игнатов, който минава за един от най-желаните ергени.  Ексцентричният младеж е татуиран от главата до петите, но по никакъв начин не се притеснява, че имиджът му би навредил на бизнеса, който ръководи заедно с Ружа Игнатова. Нещо повече - демонстрира го и на страницата си във Фейсбук, която е пълна със снимки на неговите татуировки, видя БЛИЦ.  За младежа не е известно много, освен, че е завършил политология в Германия. Самият той е посочил за себе си, че е необвързан. И независимо от проверките на ДАНС и ГДБОП, явно делата му вървят добре. Ако се съди по нещата, които споделя Константин Игнатов. Например, в последния си пост пише, че за пет дни е обиколил пет държави, сред които Босна и Херцеговина.  А ето и как е протекла една от бизнес презентациите му в Индия:         ", "date": "2018.06.10", "title": "Това ли е най-богатият български ерген? Татуиран е от главата до петите и работи с мистериозна милионерка, разследвана от ДАНС (СНИМКИ/ВИДЕО)"}
{"url": "https://www.blitz.bg/lyubopitno/eto-go-nay-zabavnoto-kuche-to-rmzhi-a-khilyadi-po-sveta-se-previvat-ot-smyakh-video_news606037.html", "text": "Клип с малко и изключително ядосано кученце обикаля световните мрежи и се превърна в истински вирусен хит. Споделяно е от хиляди, а потребителите се превиват от смях. На кадрите се вижда как четириногият е изключително бесен, но никой от стопаните му не се впечатлява особено от това. Напротив, продължават да го дразнят.   Като резултат се получава изключително забавно... пеене.    ", "date": "2018.06.10", "title": "Ето го най-забавното куче! То ръмжи, а хиляди по света се превиват от смях (ВИДЕО)"}
{"url": "https://www.blitz.bg/obshtestvo/kakvo-znachat-seks-snishchata-ni-spored-psikholozi_news606126.html", "text": "Всички ние имаме еротични сънища от време на време и това е съвсем нормално. Секс сънищата често включват както хора, с които имаме интимен или друг вид контакт, но и с абсолютно непознати хора. След подобен сън се будим с желанието да разберем какво точно означава и има ли някакво друго послание, освен чисто сексуално.Не е задължително да е свързан със секса  Понякога в съня си се чувстваме сексуално привлечени към дадена личност, но всъщност според Лори Куин Лоуенберг, която е анализатор на сънища и автор на тематични книги, подобен сън говори за психологическа нужда от този човек. Според нея да имаш еротични сънища за някого не означава само, че си сексуално привлечен, но и също, че имаш нужда да си по-близък емоционално с този човек.  Ако сте имали по-задълбочен разговор със субекта от сънищата ви и това е довело до появата на по-интимен сън, не е задължително да сте влюбени, а просто имате интерес. Показват ви какво губите в живота си  Подобни еротични сънища могат да оставят често усещането за недоизживяна емоция, нереализирана докрай връзка. Това обаче може да е ценен знак за вас, че изпускате нещо в живота си, което е време да наваксате и да му обърнете по-специално внимание. Те са свързани с вас  Според д-р Нанси Ъруин, психолог и лектор, цитирана от SheKnows, сънищата са отражение на нашето вътрешно състояние, на нашите персонални или професионални интереси. И не бива да се неглижират с лека ръка, а да им обърнем внимание и чрез тези сънища да се свържем с вътрешното си аз. Секс с бившия  Дори и да е минало известно време откакто не сте били интимни с бившия си, все още е възможно да го сънувате. Според анализатора на сънища Лоуенберг това може да означава няколко неща: че имате нужда да разнообразите сексуалния си живот; ако често виждате бившия си и започнете да го сънувате, може би това е вътрешна аларма, че все още имате чувства към този човек; третата хипотеза за появата на този сън е, че сте зациклили на едно място и имате спешна нужда от промяна в любовния живот. Секс с приятел  Ако не е болезнено да се запитате дали имате чувства към този ваш приятел, задайте си въпроса. След като сънувате еротичен сън, явно чувствате някакво привличане. Възможно е това привличане да е било само на подсъзнателно ниво, да сте го потискали, и чрез съня да ви дава знак, че има нещо повече от приятелска емоция. Секс с колега или шеф  Според Лоуенберг, началникът представлява идеята ни за власт, взимане на решения, поемане на голяма отговорност. Ако имате еротични сънища с участието на вашия шеф може би означава, че имате нужда да прелеете всички тези неща във вашия собствен живот.  А сънят с колега може да означава, че този човек притежава нещо, което вие желаете за вас. Може да не е точно сексуално привличане, а ревност, че шефът ви предпочита вашия колега и това да се отразява в сънищата ви. Секс с непознат  Най-честата ситуация, която се разиграва в еротичните сънища е приключението с напълно непознат за вас човек. Според експерта Лоуенберг, този сън далеч не значи, че човекът в него е вашата сродна душа. Този тип сънища се опитват да дадат знак за нещо, което се случва в нас и да посочи потребности, които се опитваме да притъпим, а не бива. Може би в този сън с непознатия човек подсъзнанието се опитва да ни подскаже, че търсим в партньора си или дори в самите себе си качества на човека от съня. Послушайте гласа на подсъзнанието си при следващия си еротичен сън и се замислете какво иска да ви каже.    ", "date": "2018.06.10", "title": "Какво значат секс сънищата ни според психолози"}
{"url": "https://www.blitz.bg/obshtestvo/kultura/8-chudesni-knigi-koito-sa-po-interesni-ot-vsichko-po-televiziyata_news606145.html", "text": "Има книги, които ви грабват от първата страница, и не можете да ги оставите преди да сте ги прочели от корица до корица. Историята ви се струва толкова интересна, че започвате да четете все по-бързо, само за да узнаете края й. Представяме ви осем от най-добрите романи, които са по-вълнуващи и от най-хитовите сериали. Насладете им се!„Кървав меридиан или червен сумрак на запад“  от Кормак Маккарти  Реалистичните превъплъщения на героите на книгата са вързани в един сложен заговор. Талантът на разказвача води читателя стъпка по стъпка през една история, която наистина ще ви накара да се замислите. Авторът не се страхува да постави трудни житейски въпроси за живота и смъртта и жестокостта, присъща на човешката природа. “Махалото на Фуко”  от Умберто Еко Романът разказва историята на трима приятели, Белбо, Диоталеви и Казобон, които работят за издателска компания. Прочитайки голямо количество ръкописи, посветени на различни теории на конспирацията, те решават да измислят своя собствена, ей така, за забавление. Но нещата взимат неочакван обрат за тях. “Тайната история”  от Дона Тарт Историята се развива в малък колеж във Върмонт, САЩ. Нейните главни герои са пет жизнерадостни студента, четири момчета и едно момиче, които трябва да се справят с последиците от убийство по непредпазливост. Години по-късно, опитвайки се да разбере какво се е случило, главният герой си припомня студентските години и взаимоотношенията с неговите състуденти. Този вълнуващ психологически трилър няма да ви остави безразлични. “Невероятните приключения на Кавалиър и Клей”  от Майкъл Шейбон Сюжетът на този роман се върти около две еврейски момчета, които стават известни, създавайки комикс със супергерои по време на Втората световна война. С чувство за хумор и младежки ентусиазъм, те се опитват да се борят срещу нацистките сили и да поддържат духа на всички около тях. “Поправките”  от Джонатан Франзен Издадена през 2001 г., тази книга прави Джонатан Франзен известен по целия свят, поставяйки го на едно ниво с титаните на американската литература. Семейство Ламбърт не се различава от всяко друго семейство: те обичат и мразят, глезят се един друг и водят приятен живот, но най-важното, никой не може да им попречи да се съберат за коледната вечеря. “Скипи умира ” от Пол Мъри Защо Скипи, 14-годишен студент в Сийбрук колдиж (престижен католически интернат), бива намерен мъртъв на пода на местното кафене? Романът започва с мъчителни сцени за смъртта Скипи, а след това тръгва да разплита нишката как и защо се е стигнало до този край - и по-важното, какво ще се случи след това. Вълнуващи преплетени сюжетни линии правят тази книга задължително четиво за всеки фен на сложните драми. “Канада”  от Ричард Форд Дел и Бербър са двама 15-годишни тийнейджъри, чиито нормален живот се променя завинаги, след като родителите им, почтителни и скромни хора, решават да ограбят банка. ”Канада” провокира читателя със своите големи идеи, красиви описания, иронични диалози и деликатни психологически изследвания. “Шантарам”  от Грегъри Дейвид Робъртс Главният герой бяга от строго охраняван австралийски затвор и се отправя към Бомбай, Индия: град на свободата и безграничните възможности. Това е мястото, където този хипнотизиращ роман за любовта и прошката, лоялността и честта, започва и свършва. Книгата е включена във всеки списък с бестселъри и печели възторжени отзиви и сравнения с произведенията на най-добрите писатели на модерната епоха, включително Мелвил и Хемингуей.", "date": "2018.06.10", "title": "8 чудесни книги, които са по-интересни от всичко по телевизията"}
{"url": "https://www.blitz.bg/obshtestvo/nay-efektivniya-nachin-za-manipulatsiya-e_news606174.html", "text": "Кой е най-лесният начин да принудите хората да направят това, което искате? Накарайте ги да повярват, че те са именно тези, които ще направят това, което искате.Ако някога попаднете на човек  на улицата, който провежда анкета или иска да ви накара да направите дарение за конкретна цел, трябва да внимавате. Може да ви приложи следната тактика. Ефективна е. В едно проучване през 1980 г. тя успява да накара хората да си спазят своето обещание. И ако преди прилагането й само 4 процента са щели да го изпълнят, то след това цифра е достигнала цели 90. Какво е повлияло толкова сериозно? Запазването на представата за самите нас.   През 1980 г. психологът Стивън Шърман се обажда на две групи от хора и ги моли да отделят безвъзмездно три часа от времето си, за да вземат участие в благотворителна кампания за събирането на пари, които впоследствие ще бъдат използвани за по-доброто проучване на рака. В първия случай той просто пита дали хората ще дойдат. Никой не обича това заболяване и повечето казват, че ще отделят три часа. 4 процента от тези, които са потвърдили, реално идват. При втората група обаче той ги пита дали според тях биха дошли, ако бъдат помолени. Повечето казват, че ще дойдат. Почти всички идват. Много често са ни поставяли в неудобни ситуации и на практика почти са ни изнудвали да направим конкретно нещо. Този експеримент обаче няма общо с това. Хората са имали време между телефонното обаждане и началото на събитието. Не е трябвало да се изправят пред някого и да се извиняват за отсъствието си – просто са могли да не дойдат. Първата група успява да устои. Но на нея са й наложени и специфични параметри и съответно е могла да изготви специфични възражения срещу тях. Втората група – манипулираната – си е казала, че те са от този тип хора, които биха отишли и за да продължат да поддържат този имидж за себе си, е трябвало задължително да участват в събирането на пари.", "date": "2018.06.10", "title": "Най-ефективния начин за манипулация е..."}
{"url": "https://www.blitz.bg/svyat/plen-shash-khilyadi-pileta-se-izlyupikha-ot-yaytsa-izkhvrleni-na-bokluka-video_news606133.html", "text": "Хиляди малки пиленца се излюпиха от яйца, изхвърлени на сметището в грузинския град Марнеули. От местната птицефабрика решили, че яйцата са развалени и ги изхвърлили на боклука, но явно са направили грешка, защото във Фейсбук гъмжи от клипчета, на които са запечатани малките пиленца, които щъкат из сметището. Кметът на града Тимур Абазов нарече случая необичаен и отбеляза, че пернатите са достигнали чак до центъра на населеното място. Част от нашествениците са били приютени от местни жители.     „Доколкото съм запознат, птицекомбинатът е решил, че яйцата са развалени и ги изхвърлили. Но на сметището условията се оказали благоприятни и от яйцата се излюпили много пиленца”, разказва кметът на Марнеули.    Превод: БЛИЦ", "date": "2018.06.10", "title": "Пълен шаш: Хиляди пилета се излюпиха от яйца, изхвърлени на боклука (ВИДЕО)"}
{"url": "https://www.blitz.bg/svyat/studentka-si-porcha-khrana-za-da-mozhe-kuriert-da-izgoni-payaka-ot-doma-y-no-stana-oshche-po-strashno-snimka_news606136.html", "text": "На какво ли не са готови хората, за да се избавят от страховит паяк. 22-годишната британка Деми например прояви находчивост в трудната ситуация и потърси най-необичайната помощ. Студентката от факултета по криминология се изплашила до смърт от осмокракото „чудовище”, което си правело паяжина в коридора на дома й. Момичето започнало да търси помощ от близки и приятели, но не можел да й се притече на помощ. Дали й обаче много хитър съвет: да си поръча храна, за да може да помоли куриера да я избави от неприятния и неканен гостенин в дома й.     Деми решила, че съветът е добър, но предположила, че доставчикът може да откаже да влезе в дома й. Затова и се поинтересувала в Туитър дали доставчиците могат да й помогнат с паяка. От една компания я предупредили, че служителят им също може да се страхува от членестоноги. Така и станало. Младежът, който дошъл с поръчаната храна, също се страхувал от паяци. Но това не му попречило да се заеме с пълзящата гадина. Той се качил на стълбата, въоръжен със салфетки, и хванал паяка, а след това го изхвърлили в тоалетната.  Деми била толкова щастлива, че написала благодарствен пост в мрежата. „Днес страхът ми от паяци мина на съвсем ново ниво, когато си поръчах храна с надеждата, че доставчикът ще изгони паяка.... Джо, ти си моят спасител”, написала студентката в Туитър.     \"Благодарих му 50 пъти, а той само се смееше и каза, че това е забавно. Искаше ми се да го прегърна. Той е истински герой”, споделя още Деми. Превод: БЛИЦ    ", "date": "2018.06.10", "title": "Студентка си поръча храна, за да може куриерът да изгони паяка от дома й, но стана още по-страшно (СНИМКА)"}
{"url": "https://www.blitz.bg/obshtestvo/pak-prikova-pogledite-desi-radeva-se-khvana-na-khoroto-v-milano-snimki_news606144.html", "text": "Над 800 българи в народни носии извиха буйни хора пред Castello Forceso (Замъка на Сфорците) в Милано на 9 юни на 4-ото издание на събора на българите, живеещи в Европа. „На мегдана на Другата България” – така се казва българският събор. Пред древния замък от 15 век те показаха, че макар да са извън пределите на България, пазят и предават на поколенията след тях традициите, обичаите и културата ни. Всяка от 40-те фолклорни формации от 11 страни в Европа дефилира със свое знаме и символи. Колоритното зрелище събра на площада стотици жители и гости на Милано, които снимаха, аплодираха и скандираха „Браво, българи”, а някои дори се хванаха на хорото, като се опитваха да докарат стъпките. После на път за мястото на официалното откриване – Чита ди Ломбардия – българите „нападнаха” метрото, пише \" \".  Навсякъде по маршрута, по стълбите и тунелите звучаха тъпан и гайда, а българите се хващаха на хоро с риск да паднат на релсите. Влакчето кънтеше от „Назад, моме Калино” и други любими песни. От 14 часа започна концертът. Темата на тазгодишния събор беше „Нашенските обичаи. С танци бяха представени лазаруване, нестинарство, Гергьовден, коледуване, ладуване, кукери. Сцената беше поставена на един от най-красивите площади на Милано – Чита ди Ломбардия. Уникалното съоръжение е полузатворен площад, обграден от високи сгради в модернистичен стил и с великолепна акустика.  Концерта откри Първата ни дама г-жа Десислава Радева, която подчерта, че е приела поканата в качеството си просто на българка. Съпругата на президента Румен Радев каза колко се вълнува и стиска палци прекрасната инициатива да продължи. „Много се радвам на българите, живеещи в Европа, че сте заедно и, че пазите нашите традиции“, сподели тя от сцената.  „Вие показвате, че да бъдете далече от родината не означава да обърнете гръб на българското”, каза Марин Райков, посланик на България в Италия и Малта. Той поздрави сънародниците си, че успяват да запазят духа на българщината и го предават на своите деца. „За да бъдеш уважаван от другите, трябва първо да уважаваш себе си”, подчерта той. „Тук има страшно много вълнение, радост и носталгия, но и надежда, че нашите традиции ще бъдат предадени на децата ни навсякъде по света, защото България е там, където има дори един българин”, каза развълнувана създателката на събора Анита Екинова. Тя припомни как е започнало всичко през 2014 в Лион, Франция, после в Монпелие и Гандия, Испания.  „Съборът ни е уникален с това, че е пътуващ, тоест всяка година се сменят градът и държавата домакин”, каза Радослава Недялкова от Асоциация за българска култура и основен организатор на събитието. Асоциацията включва фолклорна група „Нашенци”, хор за народно пеене „Нашенки” и детска фолклорна група „Нашенчета”. Има филиали и във Верона и Перуджа. Тя самата се е включила в създаването на групата, защото в Милано нямало къде да играе народни танци. „Всички българи тук са на собствени разноски, платили са и за носиите от джоба си и са дошли тук, за да бъдат заедно. Случващото се тук е уникално, защото в израз на добрата воля на българите, живеещи в други страни на Европа, да съхраняват и поддържат българското, подчерта Недялкова.  „Българите вече разбраха, че не може безотговорно да събират елементи от носии оттук-оттам, а да обличат костюми, от главата до петите с елементи от родната им етнографска област. Чест прави на българите тук, на събора, че са дошли с носии, изработени от професионалисти”, изтъкна Магдалена Петрова от „Българска шевица” – Добрич. От години тя събира и изработва носии. И както подобава на Милано, като световна столица на модата, на концерта Магдалена Петрова показа изложба и ревю на колоритни носии от всички етнографски области. На площада имаше и фотоизложба на красиви българки в носии, от фотопроекта на Радослав Първанов „Аз съм българка”. Празничният ден в събота завърши с вълнуваща хоротека под звездите. На площада се хванаха на хоро всички участници на събора, заедно с други българи от Милано, за да съпреживеят емоцията да са заедно. Вече сме едно голямо семейство, приятели сме”, каза Недялкова.  На събора дойдоха много българи със семействата и децата си. Имаше бебета в колички и хамаци, малки деца, всички в носии. Сред участниците най-малки бяха Даниел от Нюрнберг на 4 и Анна-Мария от Монца на 5 години. От 33-те танцови и 7-те певчески групи най-активни бяха българите от Англия (8 групи), Испания, Германия и Франция. Участваха и нашенци от Италия, Белгия, Ирландия, Швейцария, Дания, Швеция и Малта. Нивото беше различно – от начинаещи ентусиасти до групи, водени от професионални хореографи. Днес в неделя съборът продължи с певчески концерт и семинари по народни танци и завърши, както си му е редът, пак с хоро и развълнувани прегръдки и сълзи на сбогуване.   ", "date": "2018.06.10", "title": "Пак прикова погледите: Деси Радева се хвана на хорото в Милано (СНИМКИ)"}
{"url": "https://www.blitz.bg/svyat/srbskiyat-voenen-ministr-gotvyat-prevrat-v-belgrad-po-retseptata-na-maydana-v-kiev_news606156.html", "text": "Министърът на отбраната на Сърбия Александър Вулин заяви, че протестите на шофьорите дестабилизират обстановката в страната и създават заплаха от повторение на украинския „Автомайдан”, съобщава РТС. „Изглежда, че има хора, които искат да повторят в Сърбия това, което успяха да направят в Украйна. Искат да дестабилизират и разрушат Сърбия. За щастие, президентът на страната Вучич не е Янукович”, заяви Вулин.  Сръбският министър отбеляза още, че украинските протести от 2013 г., които самите участници в акцията нарекоха „Автомайдан”, са били организирани с подкрепата на Запада.  „Те се нарекоха  Автомайдани и те също блокираха пътища, провокираха конфликти, разрушавайки страната по заръка на западните спецслужби”, заяви Вулин.     Припомняме, че тази седмица шофьори блокираха редица магистрали в Сърбия, протестирайки срещу скока на цената на бензина.     „Автомайданът” в Украйна от 2013-2014 г. се роди благодарение на  организираните колони на протестиращи шофьори по време на \"Евромайдана\". Превод: БЛИЦ       ", "date": "2018.06.10", "title": "Сръбският военен министър: Готвят преврат в Белград по рецептата на Майдана в Киев"}
{"url": "https://www.blitz.bg/layfstayl/ptuvane/izgodno-prezhivyavane-koga-da-posetim-nay-skpite-destinatsii-v-sveta_news606152.html", "text": "Факт е, че някои места са скъпи за посещение, но това не означава, че трябва да ги извадим от списъка си с мечтани дестинации. Подобно на всеки един град, и при тях има силен и слаб сезон, което значи по-ниски или по-високи разходи при престой. От TripAdvisor Rentals съветват кога е добре да посетим 6 от най-скъпите места по света, без това да ни струва куп пари.Дубай, ОАЕ   Кога да отидете: втората седмица на февруари Пестите в сравнение с високия сезон: 58% Един от най-луксозните градове в света - Дубай, предлага вълнуващо разнообразие от неща, които може да правите по всяко време на годината. Прекарайте сутринта, наблюдавайки  изгрева на слънцето от балон с горещ въздух, след което се отправете към пустинята за яздене на камили или за сафари по дюните. Завършете деня си с коктейли на върха на Бурж Халифа, известен още като най-високият хотел на планетата. Е, това е пътуване, което определено си заслужава лудостта - особено когато спестявате почти 60%. Аспен, Колорадо Кога да отидете: втората седмица на октомври Пестите в сравнение с високия сезон: 37% Разбира се, всеки иска да кара ски в края на годината, но в Аспен има много повече неща, които не изискват сняг. Красивите пешеходни пътеки тук са в изобилие, а наред с това има и възможности за други приключения на открито като парапланеризъм и летене с хеликоптер. Ако търсите повече закрити дейности, можете да се насладите на шоу в Wheeler Opera House или на няколко бира в Apsen Brewing Company. Санторини, Гърция Кога да отидете: втората седмица на ноември Пестите в сравнение с високия сезон: 25% Санторини е красив през цялата година, така че наистина няма нужда да ходите, когато отиват всички (т.е. в края на август). Прекрасните гледки, страхотният нощен живот и релаксиращи минерални извори ще бъдат също толкова живописни и през ноември. Освен това ще имате допълнителния бонус да се радвате на слънце докато вашите роднини вече се готвят за зимата.   Сен Барт Кога да отидете: В средата на октомври Пестите в сравнение с високия сезон: 51% Гмуркането, плаването, гребането, подводните обиколки и бодисърфинга са само някои от многото неща, които вие и вашите приятели можете да правите на някой от 22-та плажа на Сен Барт. А всичко това звучи толкова добре на фона на представата, че у дома ще трябва да обличате дебелите пуловери. Вайлея, Хавай Кога да отидете: септември Пестите в сравнение с високия сезон: 38% Бихме тръгнали за Хавай в почти всеки ден от годината, но през септември ще се радваме на по-нормални температури, топла вода и значително по-ниски цени. Освен това столицата Мауи често е домакин на редица маратони през септември.", "date": "2018.06.10", "title": "Изгодно преживяване: Кога да посетим най-скъпите дестинации в света"}
{"url": "https://www.blitz.bg/svyat/leybrist-predreche-golemi-promeni-na-ostrova-tereza-mey-mozhe-da-se-razdeli-s-posta-si-ako_news606167.html", "text": "Премиерът Тереза Мей може да бъде отстранена като премиер още тази седмица, ако се провали ключово гласуване за „Брекзит”. Това съобщава novini.london, позовавайки се на Гордън Браун от лейбъристите. Браун, който е бил премиер между 2007 и 2010, предупреди, че решаващият вот по условията в сделката може да реши съдбата на Мей.  Министрите са убедени, че ще спечелят повечето от трудните за преговаряне въпроси в парламента. Един от тях е физическата граница със Северна Ирландия, а другият правата на европейците. Трудният въпрос за обсъждане е дали Лондон да остане част от общия митнически съюз – нещо, за което настояват голяма част от депутатите. В това число и торита.  Ако бъде отхвърлена окончателната сделка за „Брекзит”, това може да коства поста на Мей. ", "date": "2018.06.10", "title": "Лейбърист предрече големи промени на Острова! Тереза Мей може да се раздели с поста си, ако..."}
{"url": "https://www.blitz.bg/svyat/svetnik-na-trmp-obvini-tryudo-v-predatelstvo-dvoyna-igra-i-udar-v-grba-na-sashch_news606165.html", "text": "С изказването си след края на срещата на Г-7 канадският премиер Джъстин Трюдо „нанесе удар в гърба” на САЩ. Това накара американския президент Доналд Тръмп да не одобри заключителната декларация, заяви в неделя шефът на Националния икономически съвет към президента на САЩ Лорънс Кудлоу. В събота Тръмп обяви, че е разпоредил на представителите си да не подписват заключителната декларация от канадската среща на Г-7. Той обясни решението си с „лъжливите заявления” на Трюдо от пресконференцията му в края на срещата и фактът, че Отава налага големи мита на фермерите, работниците и компаниите от САЩ. По думите на Тръмп, след излитането му за Сингапур, Трюдо е заявил, че „американските налози са оскърбителни” и той няма да позволи подобно отношение.       „Той наистина ни нанесе удар в гърба”, каза Кудлоу в интервю за Си Ен Ен, говорейки за кандаския премиер. „Той направи лоша услуга на всички от Г-7”, добави съветникът на Тръмп.     Кудлоу определи заявлението на Трюдо на пресконференцията като „политически трик”, насочен към вътрешната аудитория. \"Президентът Тръмп участва добросъвестно в процеса”, каза съветникът, визирайки преговорите на срещата на Големите седем. „След това той се качи в самолета, отлетя и Трюдо започва да го критикува на пресконференцията. Извинявайте, но това е предателство. Това е двойна игра”, заяви  Лорънс Кудлоу.     В края на месец май министърът на търговията на САЩ  Уилбър Рос заяви, че от 1 юни американската администрация ще въведе мита върху вноса на стоманена и алуминиева продукция от Европейския съюз, Канада и Мексико. Канада и ЕС обявиха, че ще въведат ответни мерки. Превод: БЛИЦ", "date": "2018.06.10", "title": "Съветник на Тръмп обвини Трюдо в предателство, двойна игра и удар в гърба на САЩ"}
{"url": "https://www.blitz.bg/intsidenti/katastrofi/cherna-nedelya-nova-kasapnitsa-na-ptya-otne-choveshki-zhivot-snimkivideo_news606170.html", "text": "65-годишна жена почина, а мъжът й - на същата възраст, е в реанимация след катастрофа в Благоевград. Инцидентът е станал в кв. \"Струмско\" на югозападния град. Пътният инцидент станал към 18 часа на кръстовището на улиците „П. К. Яворов” и „Яне Сандански”. 65-годишните съпрузи се движили във \"Фолксваген\", когато \"Пежо\" със знак за учебен автомобил ги засякъл и се ударили, информира БГНЕС.   Водачът на учебния автомобил слизал от Е-79, движейки се в посока ж.к. \"Еленово\". Пресичайки бул. \"Яне Сандански\", той отнел предимството и не спрял на знак Б-1 .  Двамата пострадали са транспортирани с линейка в болницата в Благоевград, където жената е починала, а мъжът е в тежко състояние в реанимация.          Припомняме, че по-рано днес при катастрофи загинаха   и  ", "date": "2018.06.10", "title": "Черна неделя! Нова касапница на пътя отне човешки живот (СНИМКИ/ВИДЕО)"}
{"url": "https://www.blitz.bg/politika/bsp-si-izbira-ime-za-chervenata-televiziya-eto-koe-e-vodeshchoto-za-momenta_news606151.html", "text": "До 15 юли БСП трябва да внесе документите за бъдещата телевизия, която трябва да стартира наесен. Това е крайният срок за кандидатстване за лиценз от СЕМ, реши пленумът на партията, съобщава Канал 3.Сред работните заглавия на червената телевизия се спряга най-вече РЕД ТВ, издадоха социалисти. Окончателният избор на името на червената телевизия трябва да е ясен също до средата на юли.  Телевизията няма да бъде партийна, а политематична и се готви да стартира с 2 млн. първоначално. Телевизията на БСП ще се намира в центъра на столицата и няма да ползва нищо от вече съществуващи телевизии, като, например, техника. Идеята е поне отпреди две години, а миналата година година по това време бе реанимирана, като още тогава беше обещано, че ще тръгне през есента.", "date": "2018.06.10", "title": "БСП си избира име за червената телевизия! Ето кое е водещото за момента"}
{"url": "https://www.blitz.bg/obshtestvo/intervyu/georgi-gergov-otseche-che-bsp-ne-e-v-konditsiya-i-obyasni-zashcho_news606146.html", "text": "Георги Гергов, председател на ГС на БСП-Пловдив, отговаря на въпроси на „Радио К2“ и други медии преди заседание на НС на БСП на 10 юни 2018 г.Въпрос: Ще участвате ли в партийната телевизия? Георги Гергов:  Е, аз имах телевизия, стига толкова!    Въпрос: Подкрепяте ли модернизацията? Георги Гергов:  Не!    Въпрос:  Защо? Георги Гергов:  Защото трябва да се отговори най-напред за срещата с американския посланик и как стана така, че групата гласува без партийно политическо решение.    Въпрос: Ще попитате ли как изглежда поведението на парламентарната група?  Георги Гергов:  Не, това няма да се разглежда, но ще се постави като тема.    Въпрос: Ще попитате какво е искал от БСП американският посланик ли?  Георги Гергов:  Не, ще попитам защо се правят еднолични срещи.    Въпрос: А кога е била тази среща? Георги Гергов:  Тия дни. Вие сте журналисти и трябва да ги знаете тези неща. Вие трябва да ми ги казвате, а не аз да ви ги казвам.    „Радио К2“: Г-н Гергов, минаха две години откакто Корнелия Нинова е начело на БСП, как оценявате нейното управление, което се отбелязва с едни спечелени общински избори в едно видинско село, за сметка на редица загуби от ГЕРБ? Георги Гергов:  Този въпрос нали знаете, че ще е субективен и не трябва да го задавате към мен!    „Радио К2“: Кажете Вашето субективно мнение! Георги Гергов:  Моето субективно мнение е, че партията не е в кондиция. Моето мнение е, че трябва да се вземат много мерки и по-малко да се приказва, повече да се работи. По места не се работи, партийните структури са заспали.    „Радио К2“: Коя е причината за това? Георги Гергов:  Ръководството! Аз съм го казвал много пъти. Те ми се сърдят защо говоря за треторазрядно управление и въобще за всичко останало. Ами това е положението. Какво от това, че мен ме няма в Бюрото?    Въпрос:  Какво Ви притеснява от срещата на Корнелия Нинова с американския посланик? Георги Гергов:  Много неща ме притесняват, когато са еднолични срещите.    Въпрос:  Ами тя не може цялата партия да се срещне! Георги Гергов:  Аз не съм гадател, като стана гадател ще отговоря. Прессъобщение има, но трябва да е с ръководството на партията, а не еднолично да се срещаш. Това искам да го кажа.    Въпрос:  А обвързвате ли го с гласуването следващия ден на проектите?  Георги Гергов:  Разбира се, че го обвързвам! То е очевидно! На мен не може да ми се обяснява, че по 100 милиона на година нищо не е. Все пак ние имаме програма, която е социална програма, в която трябва да се говори за здравеопазване и за изпълнение на тази програма. А за въоръжаване и други неща трябва да се оправят управляващите.    Въпрос: Нямаше ли така да си охладите отношенията с президента, пък и да бъде един вид отстъпление, защото вие по принцип сте подкрепяли модернизацията на армията преди? Георги Гергов:  Аз не говоря, че не трябва да се извършва никаква модернизация, но говоря, че това са много пари и трябваше да се проведат дебати в парламента, да се отделят пари за социална политика и здравеопазване. Никой не е против това нещо, ние сме го заложили в програмата, има едни 2%, има неща, четете ги правилно! Хубав ден!    ", "date": "2018.06.10", "title": "Георги Гергов отсече, че БСП не е в кондиция и обясни защо"}
{"url": "https://www.blitz.bg/politika/mikov-s-ostra-kritika-km-bsp-za-proektite-na-prevorzhavaneto_news606142.html", "text": "Бившият соцлидер Михаил Миков бил най-яростният критик на БСП за гласуването на проектите за превъоръжаването. Само той и още един член на пленума са гласували против позицията за модернизацията на армията, а 79 социалисти са подкрепили позицията. Имало и един въздържал се, предава Канал 3.Миков наблегнал на старата позиция на социалистите от 2016 г., когато гласуваха \"против\" тогавашния проект за покупка на нов самолет, защото държат на повече разходи за социални дейности. Миков атакувал и Румен Радев.  \"Президентът в тази зала заяви, че припознава програмата на БСП. Променило ли се е нещо оттогава и защо президентът настоява за 2% от БВП за превъоръжаване\", попитал бившият соцлидер, докато критикувал тази червена подкрепа за военните проекти.  Залата защитила президента. Нинова заявила, че Радев е президентът на всички българи и е избран от над 2 милиона души. Депутати от комисията по отбрана също спорили с Миков и обосновали защо групата е гласувала \"за\". Документът обаче ще се допълва, като са били приети редакциите на Янаки Стоилов, че подкрепата на БСП за модернизацията изисква да се спазват определени условия по останалите компоненти от националната сигурност - здравеопазване, образование и социална политика. В кулоарите пък брожение сред членове на пленума предизвикала една снимка, отново с президента, наред с новина, че той с още 8 президенти от девет източноевропейски страни настояват за по-силно присъствие на НАТО в източната и южната част на Европа, като се надяват така на по-добра защита от тероризъм и от Русия.  Възмущението било отново в посока на казаното от Миков какъв президент са подкрепили и избрали, разказаха участници в пленума.", "date": "2018.06.10", "title": "Миков с остра критика към БСП за проектите на превъоръжаването"}
