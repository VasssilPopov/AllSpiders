{"url": "https://www.blitz.bg/svyat/rakhoy-zashlevi-zvuchna-plesnitsa-na-puchdemon_news566550.html", "text": "\n Испанският премиер Мариано Рахой отхвърли призива на отстранения от длъжност лидер на Каталония Карлес Пучдемон да се срещнат, след като  , предаде БГНЕС. \n„Човекът, с когото трябва да се срещна е този, който спечели изборите и това е г-жа Аримадас”, каза Рахой, отговаряйки на журналист, който го попита дали ще отговори на поканата на Пучдемон за среща.  \nРахой имаше предвид центристката юнионистка партия на  , но блокът от сепаратистки партии запази пълното си парламентарно мнозинство. \n", "date": "2017.12.22", "title": "Рахой зашлеви звучна плесница на Пучдемон"}
{"url": "https://www.blitz.bg/svyat/pobesnyala-zhena-s-nozh-spretna-strashna-zalozhnicheska-kriza-v-kholandski-grad-video_news566515.html", "text": "\n Заложническа криза в холандския град Ден Хелдър. Жена нахлула в офиса на фериботна компания, която превозва пътници между Ден Хелдър и Тесол. В ръката си тя държала голям нож.  \nПред погледите на множество свидетели, тя взела за заложник намираща се близо до нея жена. Свидетели разказват, че нападателката говорела неясни неща за брат си и Бразилия. \"Не съм терорист, искам да говоря с Бразилия\", крещяла тя.  \nВ крайна сметка служителите на полицията успели да се справят със ситуацията, жената е задържана, а нейната заложничка се е отървала без наранявания. \n \n \n", "date": "2017.12.22", "title": "Побесняла жена с нож спретна страшна заложническа криза в холандски град (ВИДЕО)"}
{"url": "https://www.blitz.bg/svyat/senzatsiya-boris-dzhonsn-otide-v-moskva-i-si-prizna-az-sm-ubeden-rusofil_news566482.html", "text": "\n Министърът на външните работи на Великобритания Борис Джонсън смята, че е \"убеден русофил\", заяви самият той на пресконференция след срещата си с руския външен министър Сергей Лавров. \n\"Позволете ми да заявя, че съм русофил. При това съм убеден русофил. Освен това съм убеден, че аз съм първият министър на външните работи на Великобритания, който се казва Борис. Аз имам предци в Америка, Германия и разбира се тук, в Москва\", заяви Джонсън, цитиран от руските и световните агенции.  \nДжонсън, говорейки за доверието, което се установило между него и руския му колега Сергей Лавров, отбеляза, че преди да започнат разговорите им му е предал палтото и ръкавиците си. \n\"Искам да ви кажа, че това е свидетелство за доверието, което имам - веднага след като пристигнах тук, предадох палтото си и всичко, което имам в джобовете си на Сергей Лавров, дори ръкавиците си. Аз си знаех, че той ще ги наглежда и нищо лошо няма да им се случи\". \nЛавров от своя страна се пошегува, джобовете на палтото на Борис Джонсън са били празни. На тези дуби британският дипломат реагира незабавно: \"Тоест вие вече сте ги обискирали!\"  \nСъщевременно британският министър призна съществуването на сложности в отношенията  между Москва и Лондон. Но по неговите думи, двете страни искат да намерят точки на съприкосновение. \"Освен това има сложни въпроси, по които и двете страни се стремят към сътрудничество\", отбеляза Борис Джонсън.  Превод: БЛИЦ \n", "date": "2017.12.22", "title": "Сензация! Борис Джонсън отиде в Москва и си призна: Аз съм убеден русофил!"}
{"url": "https://www.blitz.bg/svyat/vinagi-ste-iskali-da-bdete-kato-dzheyms-bond-sega-mosad-dava-tazi-vzmozhnost-dori-i-na-obiknoveni-khora-snimka_news566511.html", "text": "Израелската служба за външно разузнаване Мосад пусна специална страница във Facebook за публикуване на съобщения за свободни работни позиции и набиране на кандидати. Новината е съобщена от световни медии, които се позоват на канцеларията на премиера Бенямин Нетаняху.\n   \n Мосад разчита по този начин да осигури ефективен подбор, тъй като по-широката аудитория ще позволи да бъдат намерени най-добрите кандидати. \n \n През юни службата за външно разузнаване на еврейската държава обяви създаването на собствен фонд за иновационни технологии Либертад. \n Той е предназначен за обезпечаване на иновационни възможности за поддържане и развитие на технологично превъзходство, съобщи тогава правителствената пресслужба на еврейската държава. \n", "date": "2017.12.22", "title": "Винаги сте искали да бъдете като Джеймс Бонд? Сега Мосад дава тази възможност дори и на обикновени хора (СНИМКА)"}
{"url": "https://www.blitz.bg/svyat/shokirashchi-razkritiya-i-video-ot-uzhasniya-atentat-v-atina_news566496.html", "text": "\n Най-малко четирима души са участвали  , където избухна бомба. Пред съда е пристигнал автомобил ВАН от който са слезли двама души които са оставили раницата с бомба.  \nСпоред последна информация е стреляно по полицай, който виждайки колата се приближил към нея и в този момент шофьорът е извадил оръжие и стрелял по него.  \nСъобщава се за раница – бомба, направена от амуно-динамит, която е била поставена точно пред входа на апелативния съд в затворена зона.  \nВ 02.50 е имало предупредително обаждане, в което е предупредено, че след 40 минути ще избухне бомба. И наистина, експлозивен механизъм, се е задействал в 03.25 часа. \nИзточник: в. Български новини \n", "date": "2017.12.22", "title": "Шокиращи разкрития и ВИДЕО от ужасния атентат в Атина"}
{"url": "https://www.blitz.bg/svyat/kolko-koledni-podartsi-shche-poluchat-prints-dzhordzh-i-printsesa-sharlt_news566497.html", "text": "\n Принц Джордж и принцеса Шарлът получават подаръци от цял свят всяка Коледа. А след като стана ясно, че малкият Джордж е поискал полицейска кола от Дядо Коледа, вероятно ще има цял поток от детски колички. \n Запознати източници обаче разкриват, че принц Джордж и принцеса Шарлът няма да получат всички подаръци, които са им изпратени тази година, за да не станат „твърде разглезени“. Вместо това много от подаръците ще бъдат дарени за благотворителност и само няколко ще стигнат до младите кралски особи. \n Техните родители, принц Уилям и херцогиня Катрин,били „много предпазливи“ за броя на подаръците, които ще получат децата. Говорител на двореца Кенсингтън потвърди, че някои подаръци, изпратени на Джордж и Шарлът, ще бъдат дарени за благотворителност. \n „Някои от тях ще бъдат отнесени в дома им, а други ще се съхраняват в кралското домакинство. Ако бъде сметнато за уместно, предметите ще бъдат дарени на организации, които могат да ги използват добре“, заявиха запознатите източници, цитирани от британския вестник Daily Express. \n „Техни кралски височества са изключително благодарни за топлината и щедростта, която хората изпращат на децата им“, допълниха източниците. Разкритието идва след като принц Уилям връчи лично писмото на сина си на Дядо Коледа, когато се срещна с него при визитата си на традиционен празничен пазар в центъра на финландската столица Хелзинки миналия месец. \n На снимките се виждаше писмото на Джордж, написано с големи букви. Той беше отбелязал също с кръг, че е бил послушен тази година. Малчуганът имаше пет варианта за подарък, който иска да отвори на Коледа, но както повечето момченца на неговата възраст, беше избрал полицейска кола. \n В сряда Джордж и Шарлът изглеждаха много развълнувани в очакване на Коледа. Те присъстваха заедно с родителите си на коледен обяд, организиран от кралица Елизабет Втора в Бъкингамския дворец. \nИзточник:  \n", "date": "2017.12.22", "title": "Колко коледни подаръци ще получат принц Джордж и принцеса Шарлът?"}
{"url": "https://www.blitz.bg/svyat/zloveshcho-deyvid-likey-predupredi-che-edna-ot-emblemite-na-ostrova-ya-grozi-smrtonosna-opasnost_news566521.html", "text": "\n Сградата на британския парламент е заплашена от катастрофа като тази, която сполетя „Гренфел тауър“, ако спешно не бъдат предприети ремонтни дейности. Това предупреди служител, отговарящ за сградата, уточнява БГНЕС.  \nНа 14 юни пожар избухна в 24-етажната „Гренфел тауър“, в която живееха почти 600 души, и се разпространи изключително бързо отдолу нагоре до самия покрив. Много от живеещите се оказаха в огнен капан.  .  \nЕксперти смятат, че мълниеносното разпространение на огъня може да се дължи на облицовката на сградата, както и на луфтовете между панелите и стените, които са създали ефекта на комин за дима.  \nДворецът Уестминстър, където са Камарата на общините и Камарата на лордовете, както и известната часовникова кула, е изложен на висок риск от сериозен пожар, според Дейвид Ликей, отговарящ за поддържането на двореца. \nТъй като тази седмица той се оттегля от поста, който заемаше седем години, Лийки призова депутатите да подкрепят бърз ремонт на разпрострялата се на голяма площ сграда, за да бъде предотвратена потенциалната катастрофа.  \n\"Знам какви са рисковете тук\", каза той пред сп. „The House“.  \n\"Знаейки подробно, че експертната препоръка е, че трябва да направите това бързо и сега, а не бавно с течение на времето и на фази, знам, че е необходимо, за да се предотврати тук да се случи повторение на това, което стана с „Гренфел тауър“.  \nЛийки добави: \"Ако не сме си научили урока от „Гренфел“, тази сграда може да изгори, както стане 1834 г., когато имаше десетилетие забавяне и отлагане на това как и кога да се ремонтира сградата\".  \nПарламентарен доклад миналата година препоръча депутатите да не заседават в двете камари в продължение на шест години, докато рушащата се сграда не бъде реновирана Изчислените разходи за цялостен ремонт - 4,3 млрд. паунда (4,86 млрд. евро) засега не биват приемани от депутатите според Лийки. \n \n", "date": "2017.12.22", "title": "Зловещо: Дейвид Ликей предупреди, че една от емблемите на Острова я грози смъртоносна опасност"}
{"url": "https://www.blitz.bg/svyat/trmp-podpisa-istoricheski-dokument-koyto-shche-zasegne-vsichki-v-amerika_news566561.html", "text": "Американският президент Доналд Тръмп подписа в петък приетия по-рано от Конгреса и Сената проект за данъчна реформа, превръщайки го в закон, съобщава американското издание The Hill, цитирано от \"Фокус\".\n Сред другите успехи на държавния глава беше избирането на нов главен прокурор (който в САЩ изпълнява и длъжността на министър на правосъдието – б.р.)– Нийл Горсуч, припомня вестникът. \nРепубликанците обаче, въпреки всичките си опити, не успяха да се преборят за смяна на действащата, заложена от бившия президент Барак Обама, система в здравеопазването. Друга главна тема на дневен ред в САЩ през 2017 г. бе предполагаемата руска намеса на президентските избори от ноември 2016 г., в която са замесени и някои лица от щаба на тогава все още кандидат-президента Тръмп. \nИзданието припомня, че Тръмп призоваваше за реформи в данъчната система и намаляване на държавните такси още преди да заеме държавния пост. В окончателно одобрения и влизащ в сила текст на закона, се предвижда намаляване на подоходния данък за фирмите и физическите лица. \nВсички членове на републиканската партия се обединиха зад идеята за настоящата реформа, най-вече за да покажат, че могат все пак да управляват след фиаското им в сферата на здравеопазването, коментира изданието. Нито един от демократите не подкрепи промените, въпреки призивите от страна на Тръмп, така че законът бе приет само и благодарение на републиканското мнозинство в двете камари на американския парламент. \nСпоред демократите, най-облагодетелствани от закона ще са богатите корпорации и бизнесмени, какъвто всъщност е и самият Тръмп. Но републиканците смятат, че от февруари, когато законът влезе в сила, хората ще започнат да виждат положителната промяна и окажат подкрепа за Републиканската партия при опитите ѝ да въвежда реформи.\n", "date": "2017.12.22", "title": "Тръмп подписа исторически документ, който ще засегне всички в Америка"}
{"url": "https://www.blitz.bg/layfstayl/shoubiznes/novo-20-mis-blgariya-stava-aktrisa-snimka_news566436.html", "text": "\n След като покори Китай и Доминикана, Мис България със земенски корени Вероника Стефанова ще се изяви и като актриса в нов български сериал. Той ще стартира след Нова година, а снимките вече започнаха.  \n Сериалът ще разказва за четирима дванадесетокласници, опитващи се да оцелеят, попадайки в абсурдни ситуации. \n , казва Вероника, пише  \n \n \n Продуцент и сценарист на тийнейджърския сериал, който ще носи заглавието „Онези“, е Васил Енев, а със сценария са се захванали Цветослав Цонев (Цуро) и Иван Шалаверов – студенти от Нов български университет. Първите епизоди ще бъдат излъчени онлайн през април, а по-късно се очаква да се появят и по Нова тв. Освен Стефанова на малкия екран ще разпознаем още Китодар Тодоров, Стан Стефанов, Ралица Христова и др. \n Вероника има вече опит зад камера, има епизодична роля в криминалето на БНТ „Под прикритие“. \n Под щампата „под прикритие“ впрочем преминава и участието на красавицата в доминиканското Miss Multiverse. Противно на очакванията, тя не се впусна в битка за голямата награда, а вместо това се смеси с тълпата от красавици с мисията да разкрие на продуцентите какъв е характерът на всяка една от тях зад кадър. \n , спомня си с усмивка българската Мис Свят. \n Въпреки това тя не таи лоши чувства към участничките в шоуто, а вместо това се фокусира върху преодоляването на страха си от водата. Макар да признава, че не може да плува, тя се впуска в предизвикателства като каране на сърф, гмуркане и дори успяла да си спретне близка среща с делфини. \n", "date": "2017.12.22", "title": "Ново 20: Мис България става актриса (СНИМКА)"}
{"url": "https://www.blitz.bg/svyat/udryat-po-kitayskiya-iznos-na-petrol-za-pkhenyan_news566396.html", "text": "\n Изготвена от САЩ проекторезолюция на Съвета за сигурност на ООН предвижда забрана върху близо 90 % от вноса на рафинирани петролни продукти в Северна Корея и репатриране на работещи в чужбина севернокорейци, предаде Ройтерс. \nАгенцията отбелязва, че документа удря по търговските отношения на Пекин с Пхенян. Китай е основен износител на петрол за Северна Корея. \nОсвен това Поднебесната империя наема севернокорейци за своята икономика. \nПрез последната седмица САЩ са преговаряли с Китай по текста.Резолюцията е отговор на изстрелването на 29 ноември от Северна Корея на нов тип междуконтинентална ракета, в чийто обсег според нея влизат цялата континентална част на Съединените щати и Южна Корея. \nАко бъде приета, тя ще е десетата от 2006 г. насам за налагане на нови санкции на Пхенян заради неговата ядрена и ракетна програма.\n", "date": "2017.12.22", "title": "Удрят по китайския износ на петрол за Пхенян"}
{"url": "https://www.blitz.bg/svyat/zloveshcha-gledka-vizhte-kakvo-se-sluchi-s-kolednoto-drvo-v-rim-snimki_news566404.html", "text": "\n Коледната елха на Рим изсъхна, преди да изчака Коледа. Игличките на дървото изпопадаха две седмици, след като беше поставено на площад „Венеция“ в италианската столица. Случката помрачи коледното настроение на жителите на Рим, като дървото дори си спечели прозвището „проскубаната“ елха. \nСравняват 21-метровия червен смърч от долината Фиеме в  Доломитите  с четка за тоалетна. Дървото бе поставено на площад „ Венеция “ на 5 декември и официално \"открито\" с пускането на коледните лампички три дни по-късно.\n \nЗаради окаяния си вид незабавно си навлече критики, особено в сравнение с лъскавите  дървета , изложени с финансовата подкрепа на частни спонсори в Милано. \n \n\"Тя показва по перфектен начин какъв е днес  Рим : тъжен, неадекватен, самотен\", написа в редакционна статия римското издание на в. \"Кориере дела сера\". \nМестни блогъри пък разкриха, че без да организира обществена поръчка, кметството е платило близо 50 000 евро за дървото - три пъти повече от цената през 2016 г.", "date": "2017.12.22", "title": "Зловеща гледка! Вижте какво се случи с коледното дърво в Рим (СНИМКИ)"}
{"url": "https://www.blitz.bg/kriminalni/prestplenie/chernokozh-zakla-s-dzhobno-nozhche-bremenna-blgarka-v-sashch_news566398.html", "text": "\n Две доживотни присъди получи 24-годишен цветнокож мъж, заклал с джобно ножче любимата си, която е българка, и нероденото им дете. Сенича Мари Лесман се е появила на бял свят през 1991 г. в Исперих, съобщиха местните медии, цитирани от „Телеграф“. \n Докато стане на 6 годинки, детето е живяло първо в едно, а след това в друго сиропиталище у нас. \n Причината била, че родителите ѝ я изоставили и заминали в Турция. След това момиченцето било осиновено от американка и заминало за САЩ. \n През януари т.г. Сенича билабременна в осмия месец от любимия си – 24-годипния Върн Джейсън Муле, от Бруклин. Двамата чакали син. Следобед на 24 януари обаче майката на българката Мари открила окървавеното голо тяло на дъщеря си в дома ѝ. Трупът на бъдещата майка лежал на пода, а в устата ѝ била пъхната бяла кърпа, напоена с кръвта ѝ. \n Жената подала сигнал на 911. Записи от видеокамери разкрили, че малко по-рано приятелят на бременната жена тръгнал от апартамента им с лек автомобил. Открили го на работното му място. В кабинета на чернокожия млад мъж полицаите намерили разписка за закупуването на джобен нож,м опаковката от него, кървава кофа за боклук и кърваво женско облекло. На оръжието униформените се натъкнали в скрин в спалнята на Върн в дома на родителите му. Той бил арестуван. Аутопсията на българката показала, че е починала от разкъсана артерия, след като мъжът прерязал гърлото ѝ. \n  \n \n Любимият ѝ е бил изправен пред съда за две отделни убийства – на приятелката си и на неродения им син. На 18 декември , в понеделник, магистратите в окръг Дакота признаха Върн Муле за виновен и за двете престъпления. Това се случи след 4-часов размисъл каква присъда да постановят на мъжа. \n Съдът е дал две последователни доживотни присъди на Върн без възможност за освобождаване от отговорност, гласи изявление, публикувано в понеделник вечерта от адвоката на окръг Дакота – Джеймс Бакстром. \n", "date": "2017.12.22", "title": "Чернокож закла с джобно ножче бременна българка в САЩ"}
{"url": "https://www.blitz.bg/svyat/afganistanetst-gazel-khora-v-melbrn-zaradi-loshoto-otnoshenie-km-myusyulmanite_news566422.html", "text": "\n Нападението с автомобил в австралийския град Мелбърн – което беше определено като изолиран инцидент, а не терористичен удар – е било извършено заради мюсюлманите по света, съобщи NST.com. \n32-годишен австралийски гражданин с афганистански корени беше арестуван след удара, при който 19 души бяха ранени. Той е казал на разследващите, че причина за действията му е „лошото отношение към мюсюлманите по света“. \nАвстралийските служби посочиха, че нападателят е страдал от психически проблеми и е употребявал наркотици. Името му обаче не е присъствало в списъка за наблюдение за потенциална терористична дейност. \nПолицията не е открила връзки между афганистанеца и терористични групировки. 19 души пострадаха, след като мъжът се вряза с автомобила си в група пешеходци на оживена улица в големия град.\n", "date": "2017.12.22", "title": "Афганистанецът газел хора в Мелбърн заради \"лошото отношение към мюсюлманите\""}
{"url": "https://www.blitz.bg/svyat/berluskoni-redovno-plashchal-na-mafiyata-tlsti-sumi_news566429.html", "text": "\n Бившият италиански премиер Силвио Берлускони е плащал всеки месец такса \"спокойствие\" на босовете на мафията. Това съобщи вестник \"Република“. Изданието се позовава на записки на убития от \"Коза ностра\" през 1992 г. тогавашен антимафиот №1 на Италия Джовани Фалконе. \nПри разпита през 1989 г. на разкаялия се мафиот Франческо Марино Маноя, Фалконе записал в личното си тефтерче, че Берлускони давал всеки месец по 20 млн. лирети (около 10 000 сегашни евро, бел.ред.) на няколко видни тартори на организираната престъпност в Сицилия. \nСилвио Берлускони е най-дългогодишният министър-председател на Италия, като заема този пост съответно в периодите 1994-1995 г., 2001-2006 г. и от 2008 до ноември 2011 г. \n81-годишният Берлускони е лидер на партията \"Форца, Италия\" и член на Европейската народна партия. Богатството на високия 1,65 м политик се изчислява на около 4,3 милиарда щатски долара.\n", "date": "2017.12.22", "title": "Берлускони редовно плащал на мафията тлъсти суми"}
{"url": "https://www.blitz.bg/svyat/bomba-e-izbukhnala-do-apelativniya-sd-v-atina_news566432.html", "text": "\n Снощи до апелативния съд в Атина е избухна малка бомба, причинявайки материални щети, съобщават полицейски служители, цитирани от \"Ройтерс\". \nНяма съобщения за ранени. Две гръцки медии са получили предупредителни обаждания преди експлозията в 2 и 50 часа местно време, коментира полицейски служител. \nПолицията е отцепила района и е намерила чанта с експлозив извън сградата на съда. \nКъм момента инцидентът се разследва и се проверяват камерите в района. \n", "date": "2017.12.22", "title": "Бомба е избухнала до Aпелативния съд в Атина"}
{"url": "https://www.blitz.bg/lyubopitno/nauka-i-tekhnologii/nasa-se-gotvi-za-neshcho-nevizhdano-v-slnchevata-sistema_news566428.html", "text": "\n Програмата New Frontiers на НАСА избра две мисии за потенциално реализиране през следващото десетилетие, съобщава онлайн изданието Engadget. Целта на новите мисии е изучаване на луната Титан на Сатурн и взимане на проба от комета. \n Едната мисия се казва CAESAR. Тя предвижда изпращане на робот до кометата 67P/Churyumov-Gerasimenko. Въпросната комета вече е позната на учените след мисията \"Розета\" на Европейската космическа агенция, която приземи и робота \"Филе\" на нея. \n Целта на CAESAR обаче не е само успешно кацане върху кометата. Роботът ще трябва да вземе проба от нея и след това да я върне обратно на Земята за подробно изучаване. Паралелно с това вече към астероида Bennu пътува друг робот от мисията OSIRIS-REx, с подобна цел. \n Другата нова мисия е Dragonfly. Тя предвижда изпращането на своеобразен космически дрон до луната Титан на Сатурн. Тя е смятана като най-реалистичният потенциален обект в Слънчевата система, който може да има условия за живот. Апаратът Cassini дори откри наличието на молекула, която може да е в основата на живите организми. Целта на Dragonfly ще бъде именно да провери тези открития и да даде конкретни данни доколко Титан може да бъде обитаем. Тези мисии трябва да бъдат реализирани в периода от 2020 г. до 2030 г. \n", "date": "2017.12.22", "title": "НАСА се готви за нещо невиждано в Слънчевата система"}
{"url": "https://www.blitz.bg/stsena/dzhenifr-lopes-khvrli-v-ekstaz-fenovete-si-s-tazi-erotichna-i-stilna-fotosesiya-snimki_news566373.html", "text": "48-годишната поп дива отново доказа, че все още може да бъде гореща конкуренция на младите момичета като участва в новата рекламна кампания на известната марка Guess. На своята страница в \"Инстаграм\" звездата сподели кадри от фотосесията и веднага предизвика възхищението на потребителите в мрежата.\nНа първата фотография Дженифър Лопес позира в сатен и панталон като държи микрофон в ръка. \nНа втората снимка певицата се появява с поотворена бяла риза и къси шорти, показващи страхотните й крака, а отгоре тя носи колан, подчертаващ талията й. \nЗа следващия кадър Лопес е облечена в дълга рокля със съблазнителна цепка като позира на бяло пиано. \nДа стане лице на известната марка й е било предложено от съоснователя Пол Марчиано. Той нарича Дженифър опитна артистка, както и легендарна и чувствена. \n\"Въпреки факта, че тя работи на сцената от толкова години, нейната популярност все още е огромна. В новата рекламна кампания главният ни акцент се състои в това, че жените стават по-красиви и талантливи, когато се сдобият с житейски опит\", казва Марчиано. \nНаскоро звездата имаше друго важно събитие. Тя ще се омъжи като нейният избраник е известният бейзболен играч Алекс Родригес. Превод и редакция: БЛИЦ \n \n", "date": "2017.12.22", "title": "Дженифър Лопес хвърли в екстаз феновете си с тази еротична и стилна фотосесия (СНИМКИ)"}
{"url": "https://www.blitz.bg/svyat/vizhte-koi-partii-obyavikha-pobeda-na-predsrochnite-izbori-v-kataluniya_news566374.html", "text": "При 93% обработени бюлетини след края на предсрочните избори в Каталуния, борещите се за независимост партии обявиха своята победа, съобщава BBC, цитирана от \"Фокус\".\nТрите формации „Заедно за ДА“, „Републиканска левица за Каталуния“ и Социалистическата партия на областта имат съответно 34, 32 и 17 места, което им осигурява пълно мнозинство в местния Женералитет. \nПартията с най-много гласове е борещата се против обявяване на независимост формация „Граждани“, която има 36 места и малко над милион гласа. \nОчаква се трите определени като сепаратистки партии да формират управляваща коалиция. \n", "date": "2017.12.22", "title": "Вижте кои партии обявиха победа на предсрочните избори в Каталуния"}
{"url": "https://www.blitz.bg/stsena/v-poslednite-dni-dosta-zheni-sa-yadosani-na-mat-deymn-eto-zashcho_news566378.html", "text": "Актьорът Мат Деймън е известен като едно от \"добрите момчета\" на Холивуд. В пост-Уайнстийн ерата той няма нито едно обвинение в сексуален тормоз, дори няма клюки, че е правил неприлични намеци на колежки. Определя се като обикновен семеен мъж на средна възраст. Съпругата му не е нито манекенка, нито актриса, баща е на четири деца, при това момичета.\nВ последните дни обаче доста жени са ядосани на Мат Деймън. \nПричината е, че актьорът направи поредица от изказвания, с които застана зад хаштага #NotAllMen. Това е своеобразният отговор на #MeToo, създаден от жените, които споделят открито за претърпяно сексуално насилие. #NotAllMen иска да покаже, че не всички мъже са насилници и че е недопустимо да бъдат слагани под общ знаменател. \nТемата все още е сред най-коментираните и предизвиква много полемики и като че ли Деймън се опита по собствен начин да внесе доза умереност в диалога. Само че той не просто не срещна разбиране, а получи обвинения в съучастничество на престъпниците в шоубизнеса с аргумента, че точно този шоубизнес му помага да стане известен и да бъде на върха. \nВ интервю пред ABC News актьорът каза, че е страхотно как жените се почувстваха достатъчно силни и сигурни, за да изповядат историите си за преживяното, и колко необходима е тази искреност в момента. Дотук - нищо обезпокоително. Следващите му думи на свой ред предизвикаха истински фурор у аудиторията. \nСпоред Деймън не бива да се слага знак на равенство между това да плеснеш жена по задника и да изнасилиш дете - и двете трябва да са наказуеми, и двете не бива да се случват, но просто не са едно и също нещо. \nОчаквано, Мат веднага беше нападнат и отприщи гневните коментари в социалните мрежи. Актрисата Алиса Милано написа в Twitter, че дори и ракът като заболяване има различни стадии, но все пак продължава да бъде рак. \nМини Драйвър, която в миналото е била гадже с Деймън, го обвини, че няма как да знае какво означава насилие, тъй като той никога не е бил в позицията на жертва. Тя допълни, че щом се касае за сексуален тормоз, няма как да има йерархия - независимо дали жената е изнасилена или е видяла нечий пенис без да е молила за това. \nЗа добро или лошо, реакциите не накараха актьора да спре да изразява своето мнение по темата. Пред Business Insider той сподели, че според него моментът е изключително важен що се касае до сексуалното насилие. Това, което отново предизвика спорове, беше допълнението му, че не се споменава, че има достатъчно много мъже, които \"не правят такива неща\". \nВсъщност Деймън се осмели да изрече на глас това, което доста други мъже се страхуваха да кажат от опасение, че на свой ред ще бъдат дамгосани като съучастници и дори престъпници. \nАктьорът открито помоли всеки да бъде възприеман за невинен до доказване на противното. \nИмената на насилниците са всеизвестни - като се започне от Уайнстийн, мине се през Джеймс Тобак и се стигне до Кевин Спейси и Дъстин Хофман. Това, което Деймън иска, е да се знаят и имената на тези, които не следват този модел, да се знае, че има мъже, които не се държат непристойно с жените и не ги имат за \"втора ръка\" хора. \nДумите му доведоха до такава вълна от недоволство, че активисти за правата на жените стартираха петиция, с която искат той да бъде отстранен от каста на Ocean's 8. Филмът следва образеца на последния \"Ловци на духове\" - познат сюжет, но вместо мъже, всички главни герои са женски образи. \nПетицията вече е подписана от над 13 хил. души. \nТе настояват продуцентите на филма - Джордж Клууни и Стивън Содърбърг - незабавно да изрежат и без това епизодичната роля на Деймън по примера на начина, по който Кевин Спейси беше премахнат както от House of Cards, така и от All the Money in the World. \nТепърва предстои да видим дали екипът на Ocean's 8 ще се съобрази с исканията на подписалите петицията. Но едно е ясно Деймън е един от най-успешните и високо платени актьори на Холивуд и не се притеснява да каже пред широката публика, че не всички мъже са еднакви. \nИзточник: webcafe.bg\n", "date": "2017.12.22", "title": "В последните дни доста жени са ядосани на Мат Деймън, ето защо"}
{"url": "https://www.blitz.bg/svyat/avstraliya-prekratyava-bombardirovkite-v-irak-i-siriya_news566382.html", "text": "Австралийското министерство на отбраната реши да отзове шест изтребители F/A-18F Super Hornet от Афганистан, които извършваха там мисии в рамките на международна коалиция срещу \"Ислямска държава\".\n\"Шестте австралийски F / A-18F Super Hornets ще се завърнат у дома през януари, отбелязвайки края на успешните операции с въздушни удари на Австралия в Ирак и Сирия\", заяви министър Марис Пейн в изявление. \nАвстралийската въздушна група действа в Ирак от октомври 2014 г. През това време бяха извършени повече от 2700 полета. Превод и редакция: БЛИЦ \n", "date": "2017.12.22", "title": "Австралия прекратява бомбардировките в Ирак и Сирия"}
{"url": "https://www.blitz.bg/layfstayl/ptuvane/eto-kak-shche-izglezhda-prviyat-plavashch-grad-v-sveta-snimki_news566362.html", "text": "Πpeди близo дeceтилeтиe милиapдepът Πитъp Tийл ocнoвaвa нeпpaвитeлcтвeнaтa opгaнизaция Ѕеаѕtеаdіng Іnѕtіtutе и зaпoчвa дa cъбиpa финaнcиpaнe зa пpoeĸт зa cъздaвaнeтo нa пъpвия плaвaщ гpaд в cвeтa. Cлeд ĸaтo нeoбxoдимитe cpeдcтвa вeчe ca cъбpaни дo 2020 гoдинa ce oчaĸвa инcтитyтът дa изгpaди дyзинa плaвaщи cъeдинeни пoмeждy cи плaвaщи ocтpoви в вoдитe нa Фpeнcĸa Πoлинeзия. Bъpxy тяx щe бъдaт пocтpoeни жилищa, pecтopaнти, oфиcи, yчилищa и xoтeли.\n Πpeзидeнтът нa opгaнизaциятa Джo Kyиpĸ cпoдeля пpeд Вuѕіnеѕѕ Іnѕіdеr cпoдeля ĸaĸ c нeгoвия eĸип cмятaт, чe пpoeĸтът щe бъдe peшeниe зa изгpaждaнe нa мecтa зa живoт нa фoнa нa пoĸaчвaщoтo ce нивo нa Cвeтoвния oĸeaн. \n Πo-paнo тaзи ceдмицa пpaвитeлcтвoтo нa Фpeнcĸa Πoлинeзия oдoбpи пъpвoнaчaлнитe тecтoвe нa peгиoнa, ĸъдeтo e плaниpaнo дa ce пoяви пъpвият в cвeтa плaвaщ гpaд, пише money.bg. \n Cпopeд изчиcлeниятa тaм щe мoгaт дa живeят oĸoлo 250 дyши, ĸaтo тe щe ce нaмиpaт нa няĸoлĸo ĸилoмeтpa oт бpeгa. Te щe мoгaт дa гo дocтигaт c фepибoти. \n Πъpвитe няĸoлĸo cгpaди, вĸлючвaщи жилищa, зaвeдeния, мaгaзини, oфиcи и yчилищa щe cлyжaт ĸaтo цeнтъp, oĸoлo ĸoйтo щe ce paзвивa гpaдът. Eлeĸтpичecтвoтo нa ocтpoвитe щe идвa oт инcтaлиpaни въpxy пoĸpивитe coлapни пaнeли. Житeлитe щe пoлзвaт и peциĸлиpaнa вoдa oт oĸeaнa. \n Cпopeд изчиcлeниятa дyзинa пoдoбни ocтpoви щe cтpyвaт oĸoлo 60 милиoнa дoлapa. \n   \n \n \n   \n", "date": "2017.12.22", "title": "Ето как ще изглежда първият плаващ град в света (СНИМКИ)"}
{"url": "https://www.blitz.bg/svyat/seksapilnata-demi-rouz-otnovo-pokaza-sblaznitelnite-prelesti-na-tyaloto-si-snimki_news566389.html", "text": "Само преди дни красивата моделка отпразнува достигането на 6 милиона свои последователи в \"Инстаграм\" като свали абсолютно всички дрехи и зашемети всички с визията си, провокативно позирайки, легнала в леглото. Явно 22-годишната британка иска да е сигурна, че всички ще продължат да говорят за нея и сега тя показа прелестите на своето тяло в изумителна рокля по време на посещение в лондонския хотел \"Мейфейр\", съобщава \"Дейли Мейл\".\nПоявата й на събитие, което е организирано в хотела, определено увеличи пулса на мъжете като легионът й от фенове се възхити и този път на таланта й да позира и да показва съблазнителните извивки на тялото си.  \nРоклята, която е избрала Деми Роуз, едва прикрива пищния й бюст и очертава сластно нейния задник.  \nЗа неустоимия и бляскав вид на моделката помага и избора й на грим -  блестящите сребърни сенки, розовият руж и фалшиви мигли, които придават на красавицата кукленски вид.   Превод и редакция: БЛИЦ \n \n", "date": "2017.12.22", "title": "Сексапилната Деми Роуз отново показа съблазнителните прелести на тялото си (СНИМКИ)"}
{"url": "https://www.blitz.bg/layfstayl/khoroskop/smyakh-kakvo-iska-vsyaka-edna-zodiya-za-koleda_news566401.html", "text": "\n Овен \n Да завладее света! Кожен колан също върши работа . \n Телец \n 10-годишен абонамент за списание за гастрономи. Освен това иска да разбере как да извиква сред нас духа на гранддамата на американската кулинария Джулия Чайлд \n Близнаци \n Още технологии. Още, още! \n Рак \n Три дена в месеца достъп до услугата „майка под наем“. \n Лъв \n Подвързано с кожа и обковано с диаманти копие на „Живота на богатите и известните“. \n Дева \n Всичко, което има зелен цвят. Дрехи, храна, напръстник, бижута и къща. \n Везни \n Частни уроци с най-известния интериорен декоратор в града. \n Скорпион \n Негово или нейно лично копие на книгата „Отрови, приготвени от домашни растения“. \n Стрелец \n Две седмици в ранчо, пригодено за летовници. \n Козирог \n Книгата „101 евтини начина да поправиш дома“. \n Водолей \n Да доведе НЛО и да проведе „първата международна извънземна конференция“. \n Риби \n Най-големият аквариум за риби в света. \n", "date": "2017.12.22", "title": "Смях! Какво иска всяка една зодия за Коледа"}
