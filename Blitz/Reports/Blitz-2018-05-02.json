{"url": "https://www.blitz.bg/svyat/strakhovit-intsident-ss-samolet-v-braziliya-ima-mnogo-postradali-video_news597635.html", "text": "Самолет е извършил твърдо кацане в бразилския щат Сао Пауло, съобщава Globo. Самолетът РС-12 е изпълнявал полет от курортния град Ангра дос Рейс към Сао Пауло. Въздушният съд се е приземил в гориста местност в района на град Убатуба.  На борда на самолета е имало осем души и двама души екипаж. Всички са пострадали.  По случая се води разследване. Не е изключено самолетът да е започнал да се снижава заради неизправност в двигателя. Превод: БЛИЦ    ", "date": "2018.05.02", "title": "Страховит инцидент със самолет в Бразилия, има много пострадали (ВИДЕО)"}
{"url": "https://www.blitz.bg/politika/prvo-v-blits-kultov-bar-na-plazha-v-slnchev-bryag-otide-v-istoriyata-snimki_news597631.html", "text": "Премахването на нерегламентирани обекти в курортния комплекс \"Слънчев бряг\" продължава с пълна сила. Това става ясно от пост, който се появи преди минути във фейсбук профила на министъра на туризма Николина Ангелкова. \"На морски плаж „Слънчев бряг - Север“ бяха премахнати бетонните основи на бар „Амиго“ пред хотел „Белвю“, нарушаващ одобрената схема за разполагане на преместваеми обекти.  Премахването на нерегламентирани обекти в комплекса преди началото на активния сезон продължава\", написа Ангелкова в мрежата и подкрепи думите си с няколко снимки.     ", "date": "2018.05.02", "title": "Първо в БЛИЦ! Култов бар на плажа в Слънчев бряг отиде в историята (СНИМКИ)"}
{"url": "https://www.blitz.bg/kriminalni/srbskiyat-blits-blgari-drzhat-raya-na-kanabisa-v-sashch-plantatsiite-za-marikhuana-sa_news597501.html", "text": "Млади сърби заминават за САЩ, за да живеят американската мечта. Те си намерат добре платена работа в законни плантации, но, искайки бързи печалби, преминават границата и започват да транспортират дрога, като в крайна сметка губят главата си. Това пише сръбският вестник \"Блиц\". Това се случва по хълмовете на Сан Франциско - града, прочут на Балканите като \"рая на канабиса\", където лесно се започва кариера на престъпник, често несъзнателно.   Насажденията с марихуана са от пет до шест квадратни километра и се държат от българи, които са ги разделили между свои роднини. С работа по плантацията се печели около 5000 до 6000 щатски долара. Често обаче българите предлагат на своите работници и незаконни действия, от които се печели четири пъти по-висока заплата.  Бизнесът, който е първата стъпка към огромна криминална гръбнака, от която няма връщане, е транспортирането на големи количества от тази марихуана в друга американска държава, където тя не е легализирана. За 15 000 - 20 000 долара на месец сърбите се съгласяват, като се нуждаят само от шофьорска книжка. Така често се случва да нямат място за пребиваване повече от година, защото постоянно се движат по пътищата от Лос Анджелис, Колорадо, до Ню Йорк. Освен марихуана, те често носят и кокаин в големи черни торби.  \"Блиц\" отбелязва, че тези плантации действат като затворени комуни, откъдето на работниците е забранено да излизат. Жени от Русия и Беларус кълцат марихуана в кухнята, а мъже от Сърбия и Македония работят на полето. Само на един човек е разрешено да ходи до Сан Франциско, за да купува храна за всички работници, казва източникът на вестника. Той добавя, че младежите, работещи в плантациите, често са немарливи към здравето си и прекарват месеци в полето без маски на лицата си и без да знаят, че растенията се пръскат с пестициди и хербициди. Превод: БЛИЦ", "date": "2018.05.02", "title": "Сръбският \"Блиц\": Българи държат \"рая на канабиса\" в САЩ! Плантациите за марихуана са..."}
{"url": "https://www.blitz.bg/kriminalni/prestplenie/ekskluzivno-i-prvo-v-blits-khisarski-chengeta-razbikha-imanyarska-grupa-na-mesten-biznesmen_news597570.html", "text": "Четирима хисарчани са били арестувани тази нощ на могила между Хисаря и съседното село Паничери, съобщиха за БЛИЦ местни хора. Разследващи потвърдиха информацията. По наша информация, четиримата имат криминално минало и са хора, които работят за известен бизнесмен от Хисаря. Неговото минало също се свързва с иманярски разкопки в Тракийската низина.  В района на Хисаря и съседните села често полицията залавя търсачи на бързи и лесни пари. Доста групи са били разбити, но когато излежат присъдите си, грабват отново металотърсачите.  Районът е бил средище на древните траки, а в по-късната епоха – и на римляните. Мълвата носи, че няколко души от Хисаря са станали милионери именно от намерени тракийски съкровища.  БЛИЦ припомня, че по подобен начин през 2001 година беше открита огромната археологическа находка в Старосел – Тракийският култов храм. Тогавашният кмет на Старосел беше забелязал иманяри да копаят огромната могила и беше сезирал полицията. След това покойният вече проф. Китов и експедиция ТЕМП разкриха древната тракийска находка.    Кристина ИВАНОВА, БЛИЦ    ", "date": "2018.05.02", "title": "Ексклузивно и първо в БЛИЦ: Хисарски ченгета разбиха иманярска група на местен бизнесмен"}
{"url": "https://www.blitz.bg/kriminalni/prestplenie/mnogo-loshi-novini-za-krupniya-biznesmen-dirizhiral-grandioznata-izmama-v-kaloyanovo_news597573.html", "text": "Бизнесменът Светлозар Алексиев, който беше издирван три дни от хисарската полиция и бе заловен на Митница Пловдив, остава в ареста за 72 часа, съобщиха за БЛИЦ източници на разследването. По време на разпита Алексиев не се е признал за виновен, научи още БЛИЦ. Работникът на бизнесмена, който бе арестуван на място в стопанския двор в Калояново – Юсеин Гущеров, е освободен под парична гаранция 3 000 лева.  Припомняме, че миналата седмица полицията разби помещение за преработка и съхранение на безакцизен тютюн. Иззет е тютюн, който по първоначални данни, е над 1500 кг. В хода на последвалите полицейски действия в ползвано за обор помещение в стопанския двор на Калояново били намерени 36 бали и 12 чувала тютюневи листа. Част от вече надробената стока била разстлана за сушене върху платна на земята, а друга – разпределена в полиетиленови торби.  Допълнително са конфискувани и две машини за рязане, два електронни кантара, центрофуга, уред за измерване на влажност и различни съдове и пособия, ползвани в процеса на обработка на листната маса. Кристина ИВАНОВА, БЛИЦ", "date": "2018.05.02", "title": "Много лоши новини за крупния бизнесмен, дирижирал грандиозната измама в Калояново"}
{"url": "https://www.blitz.bg/kriminalni/prestplenie/agresiven-germanets-vilnya-v-kharmanli-zaplashi-zhena-s-maketno-nozhche-a-kogato-doyde-politsiyata_news597575.html", "text": "64-годишен немски гражданин е арестуван в Харманли, като е оказал съпротива на униформените, съобщават от пресцентъра на полицията. В понеделник в 19:20 часа в управлението е получен сигнал, че чужденецът е заплашил 30-годишна димитровградчанка с макетен нож. Немецът заключил вратата на хотелска стая и не й позволил да я напусне.  На мястото незабавно е полицейски екип. При влизането им в хотелската стая, на полицаите е оказана съпротива, като немецът е ритнал с крак в областта на гърдите единия униформен. Нападателят е задържан до 24 часа. ", "date": "2018.05.02", "title": "Агресивен германец вилня в Харманли! Заплаши жена с макетно ножче, а когато дойде полицията..."}
{"url": "https://www.blitz.bg/svyat/rusiya-iran-i-indiya-zapochnakha-testvaneto-na-transportniya-koridor-sever-yug_news597538.html", "text": "Докато светът е зает с аналиаз на последствията от американските санкции против „Русал”, то Русия, Иран и Индия се опитват да реализират свой глобален транспортен проект, който в перспектива е способен значително да повлияе върху международната логистика на стоките между Европа и Азия. Транспортният коридор „Север-Юг” може да стане сериозна конкуренция и алтернатива на китайския проект „Един пояс – един път”. Той ще съедини пристанището в Санкт Петербург през Каспийско море с иранските пристанища Бендер-Абас и Чахбехар в Оманския залив, а оттам морско разклонение ще достигне до западното индийското пристанище Мумбай на Арабско море.     Преди всичко Индия, а донякъде и Иран, ще получат съществена икономия от средства и съкращаване на времето за транспорт. Стоките с обем от 10 млн тона годишно от Мумбай ще достигат Балтийското пристанище само за 17 денонощия вместо сегашните 35.     Иран се превръща във важен транспортен път за международната търговия и ще получава съществени отчисления от превоза. Очаква се 8-9 пъти да се увеличи търговията му само с Азербайджан и другите страни от Средна Азия и Русия.     Като начало трасето ще бъде изпробвано с 30-дневен спортен автопробег на 18 товарни камиона, които ще преминат маршрута Шираз, Исфахан, Техеран, Казвин, Решт до порта Астара на иранска територия и след Каспийско море по-нататък по маршрута през Москва до Санкт Петербург и обратно с финиш в Чабахаре.    Превод и редакция: БЛИЦ    ", "date": "2018.05.02", "title": "Русия, Иран и Индия започнаха тестването на транспортния коридор Север-Юг"}
{"url": "https://www.blitz.bg/svyat/za-prvi-pt-ot-20-godini-rusiya-svi-razkhodite-za-otbrana_news597583.html", "text": "Русия е намалила с една пета разходите си за отбрана и това може да засегне военните й операции, смятат експерти. Доклад на шведския мозъчен тръст СИПРИ показва, че докато военните разходи в глобален мащаб се повишават, руският военен бюджет е намалял с 20 на сто до 66 милиарда долара миналата година. Страната регистрира последния спад в тази област през 1998 година, когато беше изправена пред финансова криза.  Съединените щати остават държавата, която харчи най-много за военни цели. Следват Китай, Саудитска Арабия, Русия, Индия, Франция, Обединеното кралство и Япония, но общите им разходи не могат да стигнат тези на Вашингтон, информира bTV.    ", "date": "2018.05.02", "title": "За първи път от 20 години: Русия сви разходите за отбрана"}
{"url": "https://www.blitz.bg/svyat/daily-mail-na-prvomayskiya-miting-v-london-britantsite-izdignali-portreti-na-stalin-i-cherveni-znamena_news597614.html", "text": "Хиляди британци излезли на Международния ден на трудещите се по улиците на Лондан с акции на протест и взели участие в митинга на Трафалгарския площад. Някои от тях издигнали червени комунистически флагове и дори портрети на Йосиф Сталин, пише Daily Mail в публикацията May day! Protesters marking International Workers' Day hold rally in London's Trafalgar Square - with some marchers holding banners of STALIN. На митинг излезли работници, недоволни от условията и заплащането на труда, включително и служители от Министерството на правосъдието на Великобритания.     Според участници в митинга, връзките, които се установяват на подобни мероприятия, могат да станат „следващ етап от отчаяно необходимото ново движение против експлоатацията”.     На един от банерите, носен по време на митинга, е изобразен голям портрет на Сталин, като са цитирани думи на съветския лидер, в които той говори за „диктатура на пролетариата” и преход от капитализъм към социализъм.     Независимо, че през май традиционно се провеждат много митинги, 1 май не е свързан с Международния ден на труда чак до 20 век, припомня Daily Mail. Превод и редакция: БЛИЦ    ", "date": "2018.05.02", "title": "Daily Mail: На първомайския митинг в Лондон британците издигнали портрети на Сталин и червени знамена"}
{"url": "https://www.blitz.bg/svyat/potopt-na-veka-tmni-oblatsi-skrikha-slntseto-nebeto-se-otvori-i-v-moskva-stana-strashno-video_news597596.html", "text": "Проливен дъжд се изсипа над руската столица Москва този следобед. В някои части на града е паднала и градушка. Очевидци съобщават, че небето изведнъж се е покрило с облаци, след което е започнал „потопът на века”. Бурята продължила около 10-ина минути, след което всичко се успокоило.  Спасителните служби предупредиха, че в следобедните часове на днешния ден не е изключено над Москва да се е излее силен дъжд, да се разрази гръмотевична буря и да падне градушка и предупредиха столичани да бъдат много внимателни заради лошото време.  По-рано синоптиците отбелязаха, че не е изключено днешният 2 май да бъде най-топлият ден от началото на годината. Около 14 часа местно време термометрите отчитаха 27 градуса. Метеоролозите не изключиха до края на деня да бъде подобрен и температурният рекорд, установен през 1977 година –28 градуса и две десети. Превод: БЛИЦ    ", "date": "2018.05.02", "title": "Потопът на века: Тъмни облаци скриха слънцето, небето се отвори и в Москва стана страшно (ВИДЕО)"}
{"url": "https://www.blitz.bg/svyat/svett-e-v-shok-tova-kralitsa-elizabet-ii-li-e-senzatsionni-snimki_news597641.html", "text": "Кралицата на Великобритания Елизабет II долетя с хеликоптер, за да се запознае със своя правнук принц Луис Артър Чарлз. Третото дете на внукът й принц Уилям и съпругата му Кейт се появи на бял свят на 23 април, съобщава „Дейли мейл”. По информация на изданието, полетът от замъка Уиндзор от Кенсингтънския дворец е продължил около 40 минути.  Елизабет II е направо неузнаваема с нетрадиционния си провинциален тоалет, на който е заложила за важното събитие. Тя е облечена с карирана пола, розова жилетка и син елек над нея, а на главата си е завързала кърпа на цветя.   За майката на правнука си – херцогиня Кейт, кралицата е взела букет цветя.  Не е изключено тя да е взела подарък и за принцеса Шарлот, която днес навършва 3 годинки. Превод: БЛИЦ    ", "date": "2018.05.02", "title": "Светът е в шок! Това кралица Елизабет II ли е? (СЕНЗАЦИОННИ СНИМКИ)"}
{"url": "https://www.blitz.bg/svyat/ruska-lazerna-sistema-e-izpitana-na-boynoto-pole-v-siriya_news597451.html", "text": "В края на април в Сирия е изпитана в бойни условия руска лазерна система за управление на огъня на артилерията, което е сринало настъплението на терористите в провинция Хама. По-рано информационна агенция REX съобщи за подготовката на терористични групировки за голямо настъпление на обкръжени терористи в района на Ал-Растан и насрещно откъм провинция Идлиб с цел да се срещнат. Получените разузнавателни данни от сирийските служби и безпилотни апарати на руските ВКС дали възможност да бъдат нанесени изпреварващи масирани артилерийски и ракетни удари, както и авиационни удари по съсредоточения на противника.     В резултат на тридневните удари настъпателният потенциал на екстремистите чувствително е намален значително и предприетото настъпление е прекратено само след два часа след понесените за жива в жива сила и техника.     Много резултатна се оказала артилерийската засада срещу терористите от „Джебхат ан-Изза” и „Джабхат ан-Нусра”. В района на сирийския град Морек водещите атаката екстремисти попаднали под кръстосан огън в така наречения „огневи чувал”. Именно това пречупило вражеското настъпление.     Високата резултатност на огъня на сирийската артилерия е осигурена чрез използването на руска лазерна система за управление на артилерийския огън. Тя позволява целите да бъдат поразени още с първите снаряди, което е особено резултатно при малки групи на противника.     Експерти предполагат, че сирийската армия използвала руския комплекс за автоматизирано управление на артилерийския огън КМ-15 „Малахит”.     Времето за готовност на артилеирйската батарея за откриване на огън от момента на получаване на данни от „Малахит” до откриване на огън е не повече от 15 секунди. Комплексът позволява да се използва по всяко време на денонощието, да се определят точните координати на целите.    Превод и редакция: БЛИЦ    ", "date": "2018.05.02", "title": "Руска лазерна система е изпитана на бойното поле в Сирия"}
{"url": "https://www.blitz.bg/svyat/nevizhdana-ludost-ukhapana-ot-zmiya-indiyka-se-zarovi-v-kraveshka-tor-za-lechenie-no-umrya-ot-zadushavane_news597499.html", "text": "Жителка на Индия бе погребана в кравешка тор, за да бъде излекувана от ухапване от змия, но жената се задуши. Това пише Daily Mail. Инцидентът се случи в град Буландшахр. Жената била ухапана от змия по ръката и веднага се обърнала към съпруга си за помощ. В резултат на това двойката поискала съвет от местния змийски чародей, който предложил да излекуват жената по много оригинален начин.  Същността на това лечение била, че жертвата трябва да бъде закопана в кравешка тор. Ритуалът бил наблюдаван от селяните и от духовете, които произнесли мантри.  Но чудото не се случило и след 75 минути жената умря, тъй като се задушила. Сега 35-годишният й съпруг Девендри ще трябва да отгледа сам петте им деца. Превод: БЛИЦ", "date": "2018.05.02", "title": "Невиждана лудост! Ухапана от змия индийка се зарови в кравешка тор за лечение, но умря от задушаване"}
{"url": "https://www.blitz.bg/layfstayl/shoubiznes/godzhi-progovori-za-prvi-pt-za-intsidenta-pri-koyto-potroshi-kraka-si_news597339.html", "text": "Басистът на „Ку-Ку Бенд” Георги Милчев-Годжи за първи път проговори за инцидента, заради който се наложи да няколко месеца да пази леглото. В края на миналата година басистът счупи левия си крак и известно време отсъстваше от екран.Бях тръгнал за Враца, да купувам подарък за рождения ден на един приятел. Трябваше да му купя посуда. Искаше биволско мляко с шафран и мед”, разказа гологлавият басист по време на гостуването си в „Шоуто на Слави”.    „Спирам с колата, слизам. Беше студено, минус 2 градуса. Тръгвам със силна крачка и една малка локвичка... Аз се спънах, падна ми крака, застопори се и ме се обърна тялото. Първите 30 секунди нямаше никакви усещания за болка, но в момента, в който мръднах, разбрах, че нещата са много зле. Трябваше да кажа на жена ми, която тогава беше бременна в седмия месец. Обадих се и й казах: „Наде, мисля, че малко си навехнах крака и ще закъснея”. А то ме боли...”, добави Милчев.     Басистът веднага се обадил на колегата си Евгени Димитров. „Двамата с Емо дойдоха, вдигнаха ме с една линейка, едни хора от Русе ми помогнаха. И отидохме в ИСУЛ. Лекарката реши, че трябва да се оперирам и тръгнахме за Плевен”, каза още той.     Годжи продължава да се възстановява след инцидента и се придвижва с бастун.  С водещия дори направиха малка обиколка на студиото, помагайки си е „патериците”.    ", "date": "2018.05.02", "title": "Годжи проговори за първи път за инцидента, при който потроши крака си"}
{"url": "https://www.blitz.bg/layfstayl/shoubiznes/mikhaela-marinova-si-pribra-staroto-gadzhe_news597514.html", "text": "Певицата Михаела Маринова си прибра предишното гадже – колегата й Иво Добрев от хип-хоп дуото Пламен и Иво, с когото бе разделен над половин година, предаде \"Телеграф\". След като певицата изрита от живота си Иво, тя се залюби с малко известен колега музикант. Месеци наред бившите гаджета дори не се поздравявали, но заради съвместните им ангажименти се налагало да се търпят. Накрая точно ежедневната им работа станала причина двамата да си говорят отново и наскоро си простили и възобновили връзката си.   Михаела дори публикува снимка в социалните мрежи, на която позира с Иво. Тя се опита да прикрие лицата и на двамата, но феновете ги разкриха.   Преди да се разделят Михаела бе убедена, че Иво е любовта на живота й. Двамата дори се канеха да живеят заедно. Според запознати причината за раздяла била изневяра на Иво, но се говори, че и Михаела кръшнала. След почивката, която са си взели осъзнали, че любовта им е по-силна и решили да си простят. ", "date": "2018.05.02", "title": "Михаела Маринова си прибра старото гадже"}
{"url": "https://www.blitz.bg/stsena/eto-kakvi-gi-svrshi-dzherard-btlr-v-plovdiv-snimki_news597525.html", "text": "След като изящно се вписа в светския и спортния живот в София през миналата седмица, Джерард Бътлър вчера покори и Пловдив. Известният шотландски актьор се разходи в центъра на европейската столица, пише PlovdivTime.bg.В подлеза между Капана и Стария град той се снимал с Анжела Антонова. „Животът е велик! Срещата е случайна, поканата за снимка също. А гербът и Лъвът, така гордо позират зад нас, че снимката е шедьовър!“, написала развълнуваната пловдивчанка.  Друга пловдивска хубавица – Ralialis, се е снимала с него на площад „Стефан Стамболов“. „С любимия ми актьор“, е написала тя в Instagram. Бътлър е в България за снимките на лентата с работно заглавие „Падналият ангел“, която ще се прожектира в киносалоните през 2019 г. Другите звезди, които участват във филма, са Морган Фрийман и Пайпър Поберо. Шотландският актьор е популярен сред световната публика с ролите си в „300“, „Бърлога на крадци“, „Смъртоносен противник“, „Код: Олимп, Фантомът от Операта“, \"Код: Лондон\", \"Боговете на Египет\" и \"Рокенрола\".", "date": "2018.05.02", "title": "Ето какви ги свърши Джерард Бътлър в Пловдив (СНИМКИ)"}
{"url": "https://www.blitz.bg/layfstayl/shoubiznes/silviya-katsarova-vidyala-sm-bednost-i-bogatstvo-lyubov-i-omraza-priyatelstva-i-predatelstva-no-sega-sm-shchastliva_news597549.html", "text": "На 26 април гласовитата певица навърши 64 г. “Да, като погледна назад, пътят беше и лесен, и труден, но ми донесе и много щастие!”, споделя Силвия Кацарова. Тя се ражда като Силвер Нури, но става популярна в България като Силвия. Изпяла е някои от най-красивите песни за любов. Влюби се на 57 и се омъжи повторно. С таланта, специфичния тембър и маниер на изпълнение, повлиян от ритъм енд блус и соул, певицата има определяща роля за успеха на култовата група “LZ”. Песни като “Бяла въздишка”, “Големият кораб минава”, “Топъл дъжд” се превръщат в шлагери през 80-те, както и хитът й... с Васил Найденов “Огън от любов”. Прекарала детството си в Добрич, тя се премества с родителите си в Хасково през 1969-а, където завършва икономическия техникум. Установява се в група “LZ”, която сформира заедно с тогава бъдещия си съпруг Милчо Кацаров. Повече от три десетилетия хиляди български меломани си припяват хитовете й.   Аз съм най-обикновена жена. Да, знам, че ме обичат. Тайната на моя успех е, че съм близо до хората. Славата никога не ми е тежала, споделя певицата.   Както в комунизма, така и сега се радвам на популярността си и обичта на хората  Обичам да си пазарувам на пазара, да си говоря с комшиите и да, обичам състоянието, в което съм. Вдъхновена и спокойна, не крие радостта си от живота Силвия. За никого не е тайна, че тя се раздели с първия си съпруг Милчо Кацаров след 33 г. съвместен живот и влюбена до уши, се омъжи повторно за бизнесмена Любомир Димитров.  Началото за нея е било трудно, но тя очевидно знае как да направи истински избор. Семейството на Милчо не я приело.   Цената бе да бъда с българско име. Свекърът ми настоя и беше прав. Но родителите на съпруга ми не ме искаха, не само заради произхода.   Тогава не се гледаше с добро око на музиканти, певици. Милчо беше завършил МЕИ, инженер. Започна работа в националното радио като тонрежисьор. Записвал е с всички групи. Тогава да се разведеш или да имаш дете, без да си омъжена, беше немислимо. Обществото не приемаше тези хора. Сега се случват какви ли не неща и на хората не им прави впечатление. Но в крайна сметка ме приеха. Отгледаха ми детето. Бяха много добри баба и дядо. През Възродителния процес бях в чужбина. Родителите ми останаха тук, но сестра ми замина. Глупава беше тази история. Тогава младите бяха готови да бъдат с български имена, но управляващите сгрешиха в подхода. Да овластиш провинциални местни неграмотни хора да издевателстват над населението е пълна глупост.   Аз не вярвам в религиите. Кой бог би искал хората да се избиват помежду си? Най-красивата турска дума е любов!   Навремето съчетавахме работата и в България, и в чужбина. С Милчо Кацаров в Европа беше много тежко. Спомням си нощните клубове в Германия. Почвахме в 9 вечерта и свършвахме в 5 сутринта.  Много, много тежко. Била съм в Австрия, Дания, Швеция, Швейцария... Бяхме принудени, защото нямаше апаратура за музикантите.   Тук нямаше нищо, всичко си купувахме от чужбина  Пари се изкарваха. Имахме всеки месец по 20 концерта. Единствено не мога да си простя, че не успях да отгледам дъщеря си и това е най-голямата жертва, която съм дала на музиката. Наистина печелиш любовта на хората, но стресът, който постоянно е до теб, рефлектира в здравето. Може би тези неприятности, които имам, са от студените зали с група “LZ”, с които обикалях толкова много години. 12 години концерти по читалища, когато още имаше и режим на тока. Спираха го на 2 часа. Залите студени, гримьорните студени. Не че се оплаквам, но сега си правя равносметка, че заради това се губи здравето. Постоянно боледувах: гърло, бронхити. Когато Теди беше малка, най тежеше раздялата с нея. Това, че трябваше да живее сама с баба и дядо. Те се грижеха страхотно за нея, но все пак семейството не е семейство, когато детето не е около теб. Не можеш да усетиш празниците. Работехме много, когато бяхме млади, за да спестим. За да направим студиото, да имаме хубава апаратура.   Цената е: загубено здраве, младост, хубави семейни мигове, връща се в миналото Силвия Кацарова  След това реших да имам и самостоятелна кариера, за да ми е по-леко. А и да имаш група е много голяма отговорност. Да подсигуряваш доход на 10 души е много трудно. Нощна работа, тежка. Не е лесно да си музикант в България. Силвия Кацарова е запазила добри приятелски отношения с първия си съпруг Милчо Кацаров, след като се разведе с него и се омъжи за бизнесмена Любомир Димитров. Когато реших да се омъжа за втори път и бяха писали, че двете с нея сме много бедни, нямаме работа и затова съм намерила милионер, за да свържем двата края... ето такива глупости.   Да се влюбиш на 57 е страхотно, сякаш ти поникват крила, имаш муза...  За да покажа, че всичко е в миналото, кръстих един концерт “Живот като на кино”, защото текстът на песента отговаря на моята същност. През целия си живот срещаме приятели, предатели. Сблъскваме се с любови и раздели. Накрая, както и спомените избледняват, след като сме изпили по една чаша вино, така и животът ни е минал като на кино. Това е и моят съвет към всички. Всички да разсъждават в минало време и да повтарят, че всичко е минало успешно. Всяко нещо, което искам да ми се случи хубаво, аз го кодирам, че е минало успешно. С Любомир съм щастлива. Той не е в моя бранш и не се меси в работата ми. Правя това, което искам и както го искам. Той е в съвсем друга среда, много е спокоен. Той е силен и стилен, романтичен и нежен. С него се чувствам сигурна. Харесва ми как се облича, запален ловец е. Има голяма дружинка, много често са на лов. Аз продължавам да си правя нови песни, но медиите пускат основно старите ни парчета... А публиката винаги е била много щедра към мен. Бих искала хората да казват за мен “Добър човек беше”. И да можех да изгладя бръчките с ютия, отново да съм млада, това бих направила, ако имах магическа пръчка.", "date": "2018.05.02", "title": "Силвия Кацарова: Видяла съм бедност и богатство, любов и омраза, приятелства и предателства, но сега съм щастлива"}
{"url": "https://www.blitz.bg/svyat/nova-i-skpostruvashcha-pridobivka-za-nay-natovarenoto-letishche-v-evropa_news597462.html", "text": "Най-натовареното летище в Европа – лондонското Heathrow, е на финалната права да получи разрешение за строеж на трета писта. Цената на инвестицията е колосална – 22 млрд. USD. С пускането й в експлоатация, капацитетът на летището ще се увеличи до обслужването на 135 млн. пътници, като по този начин ще бъде достигнат броят на преминали пътници на няколко конкуренти летища. След дълги години на обсъждане, през 2016 г. британското правителство одобри инвестиционния план. Основният катализатор на процеса по изграждането на трета писта е излизането на Великобритания от Европейския Съюз.  След като напусне Съюза тя трябва да остане конкурентоспособна на авиационния пазар, а увеличаването капацитетът на обслужени пътници е един от малкото фактори, които ще спомогнат за това.  Източник: fakti.bg ", "date": "2018.05.02", "title": "Нова и скъпоструваща придобивка за най-натовареното летище в Европа"}
{"url": "https://www.blitz.bg/svyat/operatsiya-odesa-ili-kak-ruski-mafiot-v-mayami-prodade-svetska-podvodnitsa-na-kolumbiyskite-kontrabandisti-na-kokain-snimki_news597456.html", "text": "Това е съвсем истинската история на руски гангстер на име Тарзан, който притежавал стриптийз клуб в Маями, кръстен на любимия му филм - секс-комедията Porky's. Неговият антураж е включвал известен плейбой от града и кубински наркотрафикант, приближен до Пабло Ескобар. Последният до ден-днешен си остава международен беглец. Този безумен мошеник с украински произход дори купува руска военна подводница, предназначена за прочут колумбийски нарко-картел.Със сюжет като този историята има нужда от далеч по-гръмко име от това, което носи операцията по залавянето на триото - \"Операция Одеса\".  Тарзан е здрав руснак с добре поддържана козя брадичка и усмивка, която отразява едновременно гордост, но и малко недоверие в собствените качества. В същото време един от телефонните му разговори относно тази вече спомената нестандартна покупка завършва с въпроса \"Подводницата с или без ракети я искаме?\".  Цялата ситуация е много далеч от художествената измислица тип Miami Vice. Това е реалният живот и неговите реални \"Кокаинови Каубои\" - стилен свят на лоши момчета, които се хвалят с престъпните си дела и се радват на шока, който те предизвикват у обикновените хора.  Тарзан емигрира в Брайтън Бийч, Бруклин, през 1980-а и веднага решава, че за да се възползва максимално от тази чудна земя на неограничени възможности, трябва да служи на прочутата нюйоркска фамилия Гамбино. Той прилага правото, както го разбира мафиотското семейство. Палежите са му специалитет, но когато обстоятелствата го изискват - побоите също му се удават.  Определя дейността на Гамбино и своята роля в нея на \"незаконна агенция за събиране на дългове\". Въпреки това кариерата на Тарзан не трае дълго. Убийството на негов партньор му подсказва, че е време да смени попрището.  Един самолетен билет по-късно той вече е в Маями, който по онова време е съвременната Казабланка, само че наводнена от наркотици. В новия си дом Тарзан основава \"клуб за джентълмени\", кръстен на филма на Боб Кларк, което говори много за вкуса на собственика и неговите разбирания за естетика.  Заведението е луксозно и изумителния му успех се дължи на тогава новата идея да се канят порно звезди, които да участват в шоутата. Хрумването е на мениджъра на клуба - Дебелия Тони.  Скоро мястото се превръща в любимо на руските гангстери, а приходите му скачат неимоверно, не без участието на новото приятелство с екзотичния търговец на автомобили Хуан Алмейда. Не кой да е, а самият Ванила Айс запознава двамата мъже.  Точно така, изпълнителят на \"Ice, Ice, Baby\" урежда срещата между Алмейда и Тарзан, която се провежда в пълния със знаменитости яхтен клуб, където Алмейда продава яхти, луксозни коли и други стоки на богатите и известните (и на картелите). Двамата веднага стават приятели.  А когато Съветският съюз се разпада през 1990-а, те съзират възможност да направят невероятен удар. По време на пътуване до Москва Алмейда вижда, че законът и редът са напълно изчезнали, а всичко - буквално всичко - се продава. И въпреки че това дуо може да извърши само всичко, което си науми, скоро към него се присъединява и Нелсън \"Тони\" Йестър.  Мъжът е с дълбоки връзки с картела на Ескобар и има репутацията на \"наистина лошо момче\". Веднъж е заловен с 41 паспорта и има епизод на America's Most Wanted, посветен изцяло на него. Понякога казвал, че не обича да убива, но се случва, защото това е част от работата.  Тарзан и Алмейда смятат, че Тони никога няма да се съгласи да участва в \"Операция Одеса\", но последният прави именно това. Неговата история е \"Белязания\", но пренесена в реалния живот, и тримата веднага усещат, че са от една порода.  Тяхното партньорство води до сделка за закупуването на два руски хеликоптера \"Камов\", чиито ротори им позволяват да превозват огромни товари и ги прави идеални за наркобароните, които трябва да местят тонове кокаин. Проблемът не е закупуването на хеликоптерите, а изкарването им извън пределите на Санкт Петербург - препятствие, което принуждава Алмейда да се направи на Ескобар пред местните руски мафиоти.  Успехът на начинанието прави триото известно в Колумбия и така се стига до следващия план - закупуването на руска подводница.  \"Операция Одеса\" успява да продаде подводницата за 35 млн. долара на колумбийски нарко-картел, отново с цел с нея да бъде транспортиран кокаин от Южна Америка към САЩ и Канада.  Тарзан свършва в затвор в Панама, но успява да избяга, да стигне до Коста Рика и след това през Куба заминава за Москва, където живее и досега. Не е сигурен дали би повторил цялото това приключение наново, но е категоричен, че не съжалява за нищо.  Неговото обобщение е, че в този живот някои стават професори, други - престъпници и не можем да променим това.  Източник: webcafe.bg ", "date": "2018.05.02", "title": "\"Операция Одеса\" или как руски мафиот в Маями продаде съветска подводница на колумбийските контрабандисти на кокаин (СНИМКИ)"}
{"url": "https://www.blitz.bg/svyat/tya-se-rodi-s-ogromno-rodilno-petno-i-se-sramuvashe-ot-sebe-si-no-sega-e-khit-v-mrezhata-snimki_news597458.html", "text": "24-годишната Лорена Боланос от Мексико е родена с огромно родилно петно, което и сега покрива половината от тялото й. Дълго време тази особеност не позволява на момичето да живее нормален живот, но сега се е научила да приема себе си, пише BuzzFeed. Лорена разказва, че от детство хората около нея са й се подигравали. Веднъж отишла на пързалката и една непозната жена се обърнала към персонала с молба да я изгонят оттам. И Лорна дори не се изненадала - много хора приемали белега й за опасна и заразна болест. А съучениците подигравателно наричали момичето \"бисквитка с шоколад\".  \"Не изглеждах като други деца, но най-важното - аз самата се смятах за грозна\"  Докато учи в колежа, Лорена изпада в дълбока депресия и осъзнава, че е време да промени живота си радикално.  \"Реших, че е време да се променя - не можеш да живееш с постоянно чувство на срам спрямо себе си\", казва Лорена.  Момичето накрая осъзнало, че не може да спре другите да я гледат и да пускат коментари. Но да промени отношението си към това - може. Сега тя има страница в Instagram с хиляди последователи и не се страхува от подигравателни коментари.  Наскоро Лорена участва в проекта Underneath We Are Women, възпяващ разнообразието на женската красота. Девойката се снима по бельо, смело показвайки родилното си петно. Тя се надява, че това ще помогне на други особени хора да приемат и обичат външния си вид.  \"Искам да докажа, че приемането на себе си е първата стъпка по пътя към щастието\", споделя Лорена. Превод и редакция: БЛИЦ", "date": "2018.05.02", "title": "Тя се роди с огромно родилно петно и се срамуваше от себе си, но сега е хит в мрежата (СНИМКИ)"}
{"url": "https://www.blitz.bg/svyat/v-armeniya-lidert-na-opozitsiyata-otpravi-priziv-za-protesti_news597459.html", "text": "В Армения се очаква да започнат прояви на гражданско неподчинение, за каквито призова лидерът на опозицията Никол Пашинян - обща стачка, блокиране на пътища, железопътни гари и летища. Това стана, след като парламентът отхвърли кандидатурата на Пашинян за премиерския пост, макар да беше единствена. \"Ще се борим до самия край! Ще се борим, докато Никол Пашинян стане министър-председател!\", заяви един от симпатизантите на Пашинян  пред Ройтерс, събрали се в центъра на арменската столица Ереван.   \"Народът е разстроен, но това не е краят, а само началото.! Хората ще се обединят, а и още ще се присъединят!\", добави от привържениците му.  Междувременно беше съобщено, че Никол Пашинян отново ще бъде издигнат от фракцията \"Елк\" за поста министър-председател на следващото заседание на парламента на 8 май. Това съобщи официалният му представител - говорителят на партията \"Граждански договор\" Тигран Авинян.   Лидерът на опозицията Никол Пашинян, получи 45 гласа от необходими 53 в 105-местното народно събрание на страната. Против Пашинян гласуваха представителите на управляващата Републиканска партия.  Вотът се проведе по време на извънредна сесия на парламента, която беше наблюдавана от над 20 000, събрали се в центъра на Ереван пред огромен екран, на който се излъчваха дебатите. Според конституцията на Армения, след седем дни трябва да бъдат проведени нови избори за премиер. За да бъде избран кандидатът трябва да получи най-малко една трета от гласовете на депутатите. Ако ръководителят на правителството не бъде избран за втори път, парламентът ще бъде разпуснат.  Предишният премиер и бивш президент Серж Саркисян подаде оставка на 23 април след масови протести срещу избирането му за министър-председател на 17 април.  Източник: БНР ", "date": "2018.05.02", "title": "В Армения лидерът на опозицията отправи призив за протести"}
{"url": "https://www.blitz.bg/svyat/farsnews-v-deyr-ez-zor-nazryava-zhestoka-bitka-mezhdu-kyurdite-i-siriyskata-armiya_news597415.html", "text": "Информационният портал FarsNews Agency съобщи, че сирийската армия след сполучливата операция в неделя на източния бряг на река Ефрат вече прехвърля значителни сили в освободените селища Ал-Хусейния и Салхиях. Сирийските демократични сили (СДС), неотдавна претърпели поражение край Ал-Джия и Джейнена, съсредоточават сили в района. Farsnews твърди, че кюрдите съвместно с американски войски изпратили в района голяма военна колона.     „Сега назрява жестока битка между двете страни в региона” – пише Farsnews.     БЛИЦ припомня, че по-рано сирийската армия върна под свой контрол селищата Хувейджат ал-Маиишия, Шамра ал-Хисан, Ал-Джия и Джейнена, изтиквайки кюрдите на изток в провинцията. Те бяха окупирани от проамериканските сили под предлог за борба с ИД. Всъщност радикалите от СДС тероризират местното население, възпрепятствайки освободителните операции на правителствените войски. САЩ подстрекават кюрдите към конфликт с арабското население, бомбардирайки жилищни квартали.     Операцията на сирийската армия стана възможна след като руски сапьори прокараха мост през реката, сега по него на източния бряг на реката преминава военна техника.     За сега от страна на САЩ не е постъпвал ултиматум сирийската армия да не преминава Ефрат, възможно е да има договорка с Русия.    Превод и редакция: БЛИЦ    ", "date": "2018.05.02", "title": "Farsnews: В Дейр ез-Зор назрява жестока битка между кюрдите и сирийската армия"}
{"url": "https://www.blitz.bg/obshtestvo/po-4-lv-na-kvadrat-plashchat-grantadzhii-za-imot-na-ppa-na-sofiya-gnezdo-na-protestri-razturvat-s-podpiska-snimki_news597472.html", "text": "Подписка за превръщането на Червената къща в музей на патриарха на българската скулптура Андрей Николов е внесена от общественици, интелектуалци, творци, министри и депутати в Министерството на културата и Националната художествена галерия. Въпросната сграда е на ул. “Любен Каравелов” 15. През последните близо 20 години тя е стопанисвана от фондация “Гъливер клиринг хауз” и се прочу като средище на протестъри. Оказа се, че фондацията от 2013 г. плаща по 4 лева за квадратен метър на месец за къщата на пъпа на София, предаде , позовавайки се на шефа на Националната художествена галерия Слава Иванова, която отговаря за имота. Според наемателите – фондацията “Гъливер клиринг хауз”, мястото е “културно средище”, но това не изпълнява волята на дарителите, имотът да се превърне в музей на скулптура Андрей Николов. Къщата е паметник на културата от национално значение.  Един от инициаторите подписката – председателят на Федерацията за защита на потребителите Емил Георгиев заяви, че инициативата е получила голяма подкрепа.  “Не е ясно къде е сбирката от скулптури на Андрей Николов в момента”, коментира Георгиев. Той твърди, че сградата се ползва основно от “протестъри и грантаджии”, които правят своите сбирки там. Георгиев обяви, че наемателите получават пари от “Америка за България”. Тя финансира редица неправителствени организации, стоящи зад протестите срещу всяко българско правителство през последните 10-15 години.  Сегашният петгодишен договор за наем с “Гъливер клиринг хауз” изтича през юни. Преди сегашният договор е имало друг, с който всъщност Червената къща е дадена на фондацията. Той е подписан през 2000 година от тогавашния министър на културата Емма Москова, която без търг и конкурс харизва имота. Единственото условие е наемателят да ремонтира сградата.  Срещу реконструкцията, реставрацията и оборудването на зданието с площот 965.78 кв. м. “Гъливер клиринг хаус” имат право да го ползват 10 години, след което трябва да започнат да плащат наем. От фондацията твърдят, че ремонтът е струвал 746 000 лева. Обърнато в наем, това прави по 6.45 лева на квадратен метър месечно за първите 10 години.  През 2011 година договорът с “Гъливер клиринг хаус” изтича и Министерството на културата и НХГ обявяват конкурс за наемател, който да плаща по пазарни цени.  Тогава от фондацията започват кампания, с която внушават, че държавата иска да им отнеме имота, който те са превърнали в място, където развиват културни дейности.  След редица спорове и твърдения, че исканият наем е твърде висок, все пак договорът е сключен с фондацията, която продължава да ползва сградата като център за “култура и дебат”.  “Днес е национален празник, а в момента пътувам и не мога да отговарям по телефона, изпратете ми имейл с въпросите си”, отговори Цветелина Йосифова съосновател и председател на Съвета на учредителите на фондация “Гъливер клиринг хауз”. След това заяви, че няма възможност да отговори на въпросите до редакционното време. Досие  Кой е  Андрей Николов   Андрей Николов е един от най-именитите български художници и е наричан патриарх на българската скулптура. Роден е на 29 април 1878 г. във Враца в бедно семейство на обущар. Учи в първия випуск на новосъздаденото в столицата Държавно рисувателно училище. Преподавателят му Борис Шатц препоръчва Андрей да бъде изпратен да учи с държавна стипендия в Париж. Там той веднага се записва в ателието на известния скулптор Антоан Мерсие. Така българинът се оказва в кръга на най-изявените европейски творци. В началото на Първата световна война Николов е командирован от Министерството на културата в Рим, където заминава със семейството си. От 1915 до 1926 г. излага творбите си в Годишната римска изложба. През 1922 г. е избран за член на журито на изложбата.  Александър Стамболийски го посещава в Италия. Впечатлен от работата му, приканва Николов да се завърне в България. Той приема и става преподавател в Художествената академия в София от 1931 до 1940 г. Умира през 1959-а година. Академик Светлин Русев:  Нормално е къщите на творците да бъдат техни паметници   Червената къща все пак си извоюва място в културния живот на столицата. Сградата на ул. “Любен Каравелов” 15 е строена от скулптура Андрей Николов за негово ателие.  Преди години имаше дело, което беше водено от един новоизлюпен наследник, но на делото никой не беше отишъл – нито от министерството, нито от галерията и поради тази причина наследникът беше спечелил. След това Червената къща му беше предоставена на въпросния наследник, който известно време се разпореждаше с нея  Нещата се пропукаха и не знам до каква степен тенденциозно или не, къщата беше съвсем занемарена. Когато фондацията “Гъливер клиринг хауз” се нанесе в Червената къща бе направен много сериозен ремонт, но условието беше, там да има и музей на Андрей Николов. Аз самият с Ники Бошев, а Весела Ножарова беше уредник, подредихме работи на Андрей Николов, преди изобщо да започнат функциите на Червената къща. Весела Ножарова беше един от първите служители на Червената къща. Тогава беше отделено едно пространство, където бяха изложени скулптори на Андрей Николов. След това разбрах, че Националната галерия ги е прибрала, че нямало кой да ги пази. До онзи момент имаше знак, че това е все пак ателието на Андрей Николов  Основната драма е, че имаше решение за няколко къщи-музеи. Тогава аз вече не бях в Националната галерия, но наследниците настояха аз да направя експозицията със специално разрешение на министерството. Преди промените аз организирах тази експозиция, но след това абсолютно всичко се занемари. Докато бях директор на Националната галерия идеята беше на следващетап да бъде направено ателието на Андрей Николов в къща-музей. Нормално е ателиетата, където са майсторили и Иван Лазаров, и Андрей Николов, да бъдат паметници на тези автори. Щедрост  Задгранични спонсори има фондацията  Проверка показа, че наемателят “Гъливер клиринг хауз” е получател на грантове от “Америка за България” за Червената къща. Има траншове от 49 867 евро и 167 150 лева.  Отделно фондацията получава пари от други международни НПО: 43 317 лв. от Тръста за гражданско общество в Централна и Източна Европа, 24 575 лв., от американския “Джърман Маршал фонд”, 277 000 лв. от Институт “Отворено общество”.  Основатели на “Гъливер клиринг хауз” са Цветелина Йосифова и Десислава Гарилова. Втората е жена на политинженера и създател на Центъра за либерални стратегии (ЦЛС) Иван Кръстев, близък до Иво Прокопиев. А шеф на консултативния съвет на фондацията е адвокатът Йонко Грозев, който работи в ЦЛС. Подкрепа  Министри  се включиха в кампанията  Кралев и Ангелкова са в подписката  Министърът на туризма Николина Ангелкова и колегата й от спортното ведомство Красен Кралев също са се включили в кампанията за превръщането на Червената къща в музей. Освен тях подписи са положили депутатите Данаил Кирилов, шеф на правната комисия, Десислава Атанасова, Волен Сидеров, председател на ПГ на “Обединени патриоти” Десислав Чуколов, Даниела Савеклиева, Тома Биков, Красимир Велчев, зам.-председател на парламентарната група на ГЕРБ, доскорошния началник на парламента Димитър Главчев и други. ", "date": "2018.05.02", "title": "По 4 лв. на квадрат плащат грантаджии за имот на пъпа на София! Гнездо на протестъри разтурват с подписка (СНИМКИ)"}
{"url": "https://www.blitz.bg/ikonomika/britanskoto-pravitelstvo-s-vazhno-reshenie-za-danchnite-ubezhishcha_news597455.html", "text": "Правителството прави обратен завой по въпроса за данъчните убежища, пише британският вестник The Independent, цитиран от \"Фокус\" Борците против корупцията се поздравяват с голяма победа следа като правителството беше убедено да прекрати практиката на трупане на мръсни пари в така наречените данъчни убежища – Британските Вирджински острови и Каймановите острови. Имената на супер-богатите, които „перат“ парите си в тези убежища ще бъдат публикувани, което се счита за отстъпление от досегашната политика на министрите.  Премиерът Тереза Мей се опита блокира публичното оповестяване, но беше принудена под натиска на собствената си партия. Обратният завой може да бъде разглеждан и като последствие от отравянето на бившия руски шпионин Сергей Скрипал, което доведе до възмущение срещу поведението на корумпираните олигарси.  ", "date": "2018.05.02", "title": "Британското правителство с важно решение за данъчните убежища"}
{"url": "https://www.blitz.bg/svyat/senzatsionno-zhena-se-vrna-ot-3800-ta-godina-i-pokaza-snimka-napravena-v-bdeshcheto-video_news597454.html", "text": "Жена на име Бела заяви във видеоклип, публикуван в YouTube, че е пътувала във времето и е успяла да достигне до бъдещето. Между другото, има много такива признания в мрежата, но този случай бе отразен от голям брой западни издания. И така, по време на разказване на историята си Бела показва интересна снимка селфи, за която тя твърди, че е запечатала светът на предполагаемите бъдещи земни жители. Самата жена била изпратена с помощта на специално устройство до 3800 г., където фотографирала \"мъртвия свят\" и се върнала, пише британския \"Експрес\".  Бела очаквала да види света с най-новите технологии, но се оказала в ужасни времена. Всички сгради били разрушени, труповете на хората и останките от роботи лежали по улиците.  По време на своето пребиваване в бъдещето жената разбрала, че всичко ще бъде унищожено от роботи. Те ще имат човешки черти на лицето, метални скелети и силиконови ръце. Роботите ще бъдат безпощадни.  Учените, разбира се, не приемат сериозно думите на Бела, тъй като, според тях, хората в момента нямат технология за придвижване във времето. Превод и редакция: БЛИЦ     ", "date": "2018.05.02", "title": "Сензационно: Жена се върна от 3800-та година и показа СНИМКА, направена в бъдещето (ВИДЕО)"}
{"url": "https://www.blitz.bg/svyat/pentagont-porcha-100-novi-raketi-tomakhouk_news597441.html", "text": "Американският портал armyrecognition.com съобщи, че Министерството на отбраната на САЩ е сключило договор с компанията \"Рейтън\" за доставката на 100 крилати ракети \"Tomahawk\" Блок IV Общата сума на договора е малко над 143 милиона щатски долара. По този начин една крилата ракета струва около един и половина милиона долара. Срокът за доставянето на ракетите на войските е до август 2020 г. Поръчката е направена непосредствено след масирания удар на Съединените щати, Великобритания и Франция в Сирия на 14 април.  Tomahawk Block IV е най-новата модификация на крилатата ракета. Основната разлика от предишните модели е, че тя има способността да наблюдава движението на целта в реално време и способността да променя целта след пускането на ракетата. Тази модификация има по-икономичен двигател, който позволява да се увеличи обхватът му до 1850 километра. Превод и редакция: БЛИЦ", "date": "2018.05.02", "title": "Пентагонът поръча 100 нови ракети \"Томахоук\""}
{"url": "https://www.blitz.bg/svyat/avstraliyski-neonatsist-dezertira-ot-ukrainski-batalon-v-donbas-snimki_news597443.html", "text": "Австралийският неонацист Итън Тилинг напусна Донбас само два месеца след като се включи в боевете на страната на Киев. Причина за това са тежките условия на службата и недостиг на храна. Своята история той разказа пред австралийския канал ABC. Бившият австралийски военен Итън Тилинг възприемал участието си в истинските военни действия като един вид иницииращ обред за посвещение като истински мъж. Вдъхновен от клиповете за \"Грузинския легион\", в който има чуждестранни наемници, които пристигали в Донбас, 23-годишният Тилинг решил да отиде в източната част на Украйна. По този начин той се присъединил към \"хилядите ултранационалисти, които се стичат в Донбас от целия свят\", отбелязва телевизионният канал.  Но романтичните очаквания на неонациста бързо се изпарили. За него, по собственото му признание, било пълна изненада да вземе участие в \"окопна война в стила на Първата световна война\".  Още по-голямо разочарование в него предизвикали условията на фронта: дрехите не били достатъчно топли, а от оскъдната дажба запомнил само \"безвкусните бисквити и хлябът\".  Австралиецът също така разказал за дисциплината на колегите, които постоянно употребяват алкохол, а понякога и наркотици.  Итън Тилинг: \"Те се забавляваха през нощта с включени фенери, пееха през нощта, поставяха заредените оръжия срещу своите колеги войници.\"  В резултат на всичко това австралиецът загубил 10 килограма и започна да изпитва проблеми с психиката. Когато батальонът бил заплашен от остър недостиг на вода и храна, Тилинг решил да завърши мисията си и да си тръгне към своята родината. На всички, които желаят да се включат в подобна авантюра, той препоръчва да се замислят внимателно, преди да вземат окончателно решение. Превод и редакция: БЛИЦ", "date": "2018.05.02", "title": "Австралийски неонацист дезертира от украински батальон в Донбас (СНИМКИ)"}
{"url": "https://www.blitz.bg/svyat/potresavashcha-zhestokost-dzhikhadistite-prevrnakha-voynik-v-zhiva-aviobomba-snimki-18_news597447.html", "text": "Членовете на терористичната организация \"Ислямска държава\" екзекутираха войник на сирийската правителствена армия като привързали към главата му експлозив и след това го хвърлили от сграда, съобщава \"Мирър\". Според информацията, ужасяващият инцидент се е случи в тренировъчния лагер на джахаджистите в Ярмук, разположен на юг от Дамаск. Чрез тази екзекуция екстремистите симулирали бомбардирането на позициите на \"Ислямска държава\" от руски и сирийски самолети.  Как сирийският войник попаднал в ръцете на ислямистите не се съобщава.  През 2016 г., преди отстъплението от околността на иракския град Мосул, джихадистите от ИД екзекутираха около 300 бивши иракски полицаи. Телата им бяха открити в няколко масови гробове.  През април същата година, след освобождаването на Палмира от ръцете на терористите, бяха открити масови гробове на жертвите на ИД. Тогава сирийските военни разкопаха гроб, където бяха намерени 42 тела.  Съобщава се, че по време на окупацията на Палмира от терористи от ИД от май 2015 г. са били убити около 280 души. Екстремистите също така провеждали демонстрационни екзекуции, а видеозаписите от тях след това са публикувани в Интернет. Превод и редакция: БЛИЦ", "date": "2018.05.02", "title": "Потресаваща жестокост! Джихадистите превърнаха войник в жива авиобомба (СНИМКИ 18+)"}
{"url": "https://www.blitz.bg/svyat/britanski-iztrebiteli-shche-patrulirat-nad-cherno-more_news597448.html", "text": "Британски изтребители Typhoon, базирани в Румъния, се присъединиха към мисиите на НАТО за патрулиране на въздушното пространство над Черно море, съобщава на уебсайта на Британските военновъздушни сили. Акредитацията за това е получена в авиобазата Михаил Когалничану в южната част на Румъния.  Според британския посланик в страната Пол Брамъл, благодарение на такива мисии, НАТО ще има възможността \"бързо и ефективно да се противопостави на потенциалната агресия или заплаха за алианса или неговите членове\". Превод и редакция: БЛИЦ", "date": "2018.05.02", "title": "Британски изтребители ще патрулират над Черно море"}
{"url": "https://www.blitz.bg/svyat/kradets-potroshi-porshe-v-politseyska-kola-vizhte-kakvo-se-sluchi-sled-tova-video_news597449.html", "text": "Местен жител на Торонто заснел на видео опита за залавянето на похитител на спортен кабриолет Порше. За да задържи престъпника, полицейски автомобил спрял движението по пътя, а след това, когато нарушителят го ударил, блокирал откраднатото превозно средство. Крадецът с много големи усилия и затруднения успял да се измъкне от колата, чиято врата не се отваряла поради плътно застаналия полицейския автомобил. После беглецът се опитал да се скрие, прескачайки оградата по пътя.  Както съобщава от чуждестранните медии, престъпникът скоро бил задържан от служителите на реда и е малко вероятно той да излезе на свобода в близко бъдеще. Превод и редакция: БЛИЦ     ", "date": "2018.05.02", "title": "Крадец потроши Порше в полицейска кола, вижте какво се случи след това (ВИДЕО)"}
{"url": "https://www.blitz.bg/svyat/cnn-sobshchi-tochnoto-myasto-na-predstoyashchata-sreshcha-mezhdu-donald-trmp-i-kim-chen-un_news597445.html", "text": "Лидерът на КНДР Ким Чен ун се е съгласил да се срещне с американския президент Доналд Тръмп в село Панмюнджон в демилитаризираната зона на границата между двете Кореи, съобщава CNN като се позовава на неназован източник. Източникът на тв канала пояснил, че този вариант е бил предложен от президента на Република Корея Мун Чже Ин по време на срещата на 27 април. Един от важните аргументи за това е фактът, че всичко необходимо за срещата е вече подготвено в Панмюнджон.  CNN твърди, че някои събития по време на срещата могат да се проведат на севернокорейската част на границата.  По-рано Тръмп обеща да определи скоро датата и мястото на срещата с Ким, съобщава Ройтерс. По време на разговор с журналисти той каза, че това събитие ще се случи през следващите три до четири седмици.  Както  БЛИЦ  вече ви информира,  , че \"много страни се обсъждат за нашата среща, но няма ли \"Домът на мира\"на границата на Северна и Южна Корея да бъде по-представително и важно място, отколкото трета страна?\", се казва в съобщението.  Този дом или къща се намира в село Панмюнджон.  По-рано имаше слухове, че Тръмп и Ким могат да се срещнат в Сингапур или в Монголия.  В началото на април Вашингтон и Пхенян имаха тайни разговори за подготовката на среща между лидерите на двете държави. Те бяха организирани от бившия директор на ЦРУ, държавния секретар на САЩ Майкъл Помпео. Превод и редакция: БЛИЦ    ", "date": "2018.05.02", "title": "CNN съобщи точното място на предстоящата среща между Доналд Тръмп и Ким Чен ун"}
{"url": "https://www.blitz.bg/intsidenti/zemetresenie-razlyulya-grtsiya_news597450.html", "text": "Земетресение с магнитуд 4,1 по скалата на Рихтер е било усетено снощи в Гърция, предаде Ройтерс, цитирана от БНР. Епицентърът му е бил на дълбочина 9,4 км, като трусът е регистриран на 29 км североизточно от Атина.  Според гръцките власти, към момента няма данни за пострадали или нанесени сериозни щети.  ", "date": "2018.05.02", "title": "Земетресение разлюля Гърция"}
{"url": "https://www.blitz.bg/intsidenti/lv-napadna-brutalno-sobstvenik-na-priroden-park-pred-uzhasenite-ochevidtsi-snimkivideo-18_news597452.html", "text": "В ЮАР лъв атакува собственика на парк с дива природа Майк Ходж, докато той проверявал обстановката на мястото, в което живеел хищникът, сообщава \"Дейли Мейл\". По информация на изданието, мъжът, който е роден във Великобритания, но се преместил в ЮАР през 2003 г., в момента се намира в болница. Съобщава се, че е получил наранявания на шията и челюстта. Както са заявили приятели на семейството, съпругата и дъщерята на мъжа са до него в лечебното заведение. Установяват се обстоятелствата около инцидента. Представител на полицията, лейтенант-полковник Моаше Нгопе е изяснил, че британецът е ранен в шията и челюстта, но той се възстановява.  Съобщава се, че след нападението животното е убито. Паркът засега е затворен. Превод и редакция: БЛИЦ     ", "date": "2018.05.02", "title": "Лъв нападна брутално собственик на природен парк пред ужасените очевидци (СНИМКИ/ВИДЕО 18+)"}
{"url": "https://www.blitz.bg/intsidenti/katastrofi/virtuoz-zad-volana-napravi-smrazyavashcha-krvta-kaskada-i-sled-5-metrov-polet-i-se-prizemi-kray-koritoto-na-reka-yantra-snimki_news597591.html", "text": "Лек автомобил е излетял от пътното платно и е паднал от 5-метрова височина на брега на река Янтра във Велико Търново. Инцидентът станал около 16,10 часа в сряда в квартал “Чолаковци” в старата столица. Секунди преди злополуката, колата се е движила с висока скорост и на остър завой, водачът изгубил управлението. Возилото излетяло от пътното платно, скъсало мантинелата и се озовало на метри от водата, пише \" \".   Очевидци незабавно подали сигнал на телефон 112 и на място пристигнали полицаи и огнеборци.  50-годишният шофьор бил невредим, а катастрофиралата кола ще бъде изтеглена с кран.  ", "date": "2018.05.02", "title": "\"Виртуоз\" зад волана направи смразяваща кръвта каскада и след 5-метров полет и се приземи край коритото на река Янтра (СНИМКИ)"}
{"url": "https://www.blitz.bg/intsidenti/katastrofi/vzrasten-shofor-pomete-baba-na-peshekhodna-pteka-v-plovdiv_news597558.html", "text": "\"Фолксваген\" помете баба на пешеходна пътека в Пловдив. Сигналът за инцидента, който е станал на бул. \"Никола Вапцаров\", е подаден към 13.40 часа днес, съобщиха от полицията в града под тепетата. 77-годишната жена е била блъсната от лек автомобил, управляван от 70-годишен водач.  Пострадалата е откарана в болница за прегледи. По първоначални данни няма сериозни наранявания. ", "date": "2018.05.02", "title": "Възрастен шофьор помете баба на пешеходна пътека в Пловдив"}
{"url": "https://www.blitz.bg/svyat/otkrikha-moshchite-na-rimski-papa-v-konteyner-za-smet-v-london_news597564.html", "text": "Гравирана кутия с фрагменти от човешки кости е бил открит в контейнер за смет в Лондон. Предполага се, че тленните останки принадлежат на канонизирания папа Климент I, съобщават британските медии. Предполага се, че светият отец е починал около 99 година и е бил вторият или трети римски папа след апостол Петър. Към момента боклукчийската компанията, открила мощите, се опитва да открие кой ги е изхвърлил.  Все още няма официални коментари около ценната находка. По случая се води разследване.  Историк от Университета в Оксфорд разказа пред пресата, че подобни реликви са били широко разпространени през XVI век. Тогава хората непрекъснато са намирали човешки  останки и са ги представяли за мощи на някой светец. Превод: БЛИЦ       ", "date": "2018.05.02", "title": "Откриха мощите на римски папа в контейнер за смет в Лондон"}
{"url": "https://www.blitz.bg/svyat/16-godishnata-merilin-monro-bila-ludo-vlyubena-po-vreme-na-prvata-si-svatba-snimki_news597494.html", "text": "Холивудският секссимвол Мерилин Монро успява да вземе своята доза любов и бракове, въпреки че си отива от този свят едва 36-годишна. До смъртта си иконичната блондинка има зад гърба си три развода.Първия си брак тя сключва през юни 1942 г. - по-малко от месец след като навършва 16. Името на щастливеца е Джеймс Доуърти. Това пише vesti.bg.  Семейството на момчето живеело в близост до Грейс Годдарт, приятелка на майката на Мерилин, тогава все още Норма Джийн. След като майка ѝ многократно е приемана в психиатрични клиники, Норма заживява със семейство Годдарт. На тях обаче им се налага да се преместят и не могат да вземат момичето със себе си. Тогава Грейс предлага на Джеймс да се ожени за Норма, за да не се налага тя да се мести от едно приемно семейство в друго. „Решихме да се оженим, за да не я пратят в дом, но въпреки това бяхме влюбени“, разказва след години Джеймс. Младата двойка заживява заедно в малка къща, а Норма поема ролята на любяща съпруга и домакиня. Младоженците изживяват първите две години от брака си в пълна идилия, според разказите на Доуърти. „Бяхме лудо влюбени. Чувствах се като най-големия щастливец на света. Сякаш меденият ни месец продължи година“, споделя той. През 1943 г. Джими е привикан на служба към Морската пехота Въпреки че Норма редовно пишела писма на съпруга си, съвсем скоро се отегчава от отсъствието му. Тя си намира работа във фабрика за самолети, където проверявала парашутите и подготвяла самолетите преди полет. Норма подава документи за развод, докато Джеймс още е на мисия от другата страна на оекана през септември 1946 г. „Бях на кораб в река Яндзъ напът към Шангхай, когато получих документите за развод “, споделя Джеймс в интервю през 2002 г. „Искаше да подпише договор с „Фокс“ и според него тя не можела да бъде омъжена, не искали бременна звезда“, казва 28 години по-рано в друго интервю от 1984 г. той. След като се връща от мисия Джеймс се опитва да разубеди Норма, но не успява. Така след четиригодишен брак двойката се разделя.", "date": "2018.05.02", "title": "16-годишната Мерилин Монро била лудо влюбена по време на първата си сватба (СНИМКИ)"}
{"url": "https://www.blitz.bg/lyubopitno/7-pravila-tochno-da-formulirate-zhelaniyata-si-taka-che-da-se-sbdnat_news597516.html", "text": "Торнадото от мисли, които се въртят в главата ни, не могат да бъдат зафиксирани от Вселената като наше желание. Затова желанията трябва да се формулират правилно и тогава те по-бързо и точно се сбъдват.ПРАВИЛО 1  Желанието трябва да се запише  Колкото и да е странно, но това действително е проблем. „Искам да имам свой дом“ – правилно ли е написано? Оказва се, че принципно не е коректно! Проблемът е, че такова желание се изпълнява винаги, но въпросът е кога. Тоест желанията без точни срокове са безсмислени. Затова идва ред на следващото правило. ПРАВИЛО 2  Желанието трябва да има дата или период на изпълнение  Например „През март 2018 г. ще си купя голям LCD телевизор“. Ако напишете „Ще си купя телевизор“, това ще е погрешно, защото написаното ще се сбъдне, но не в периода, когато ви е нужно. Тогава запомнете поредното правило. ПРАВИЛО 3  Правилното желание винаги се пише в сегашно време  С други думи, вместо „Ще отида на почивка на Гърция“, трябва да се ето на вашите мисли в реалността се усилва.  Друга често срещаща се грешка: „Не искам да бъда беден“. Отново погрешна формулировка! И за това си има основателни причини. Първата: Вселената не възприема частичката „не“ или които и да е други отрицателни думи. Вие казвате: „Не искам да бъда беден“, а тя, Вселената, игнорирайки частицата „не“, получава посланието „Искам да бъда беден“. Другата причина е, че обикновено привличаме към себе си това, за което мислим. И казвайки: „Не искам да бъда беден“, ние автоматично мислим за бедността, а произнасяйки: „Искам да бъда богат“ – за богатството. Затова не забравяйте и следващото правило. ПРАВИЛО 4  Забранява се използването на частицата „не“ и на всякакви други отрицания  Още една важна забележка: при писането на желанието трябва да се използват повече подробности за това, за което мечтаете. Оттук произтича следващото правило. ПРАВИЛО 5  Повече подробности и емоции  Ако става дума за пътуване до Гърция, с няколко думи опишете плажа, хотела. Ако мечтаете за нова кола, посочете основните й характеристики. Обезателно опишете чувствата, които ще ви завладеят, когато желанието ви се изпълни.  Освен това е много важно изпълнението на вашето желание да не причини вреда на други хора. И тогава се формира поредното правило. ПРАВИЛО 6  Всяко написано желание трябва да завършва с фразата амулет  „Нека това или нещо по-хармонично влезе в живота ми, донесе радост и щастие на мен и на всички, за които се отнася това желание“. Обърнете внимание на формулировката „или нещо по-голямо“. Желаейки нещо конкретно, не е нужно да ограничавате Вселената в нейните усилия да ви помогне. Може би нашият свят ви смята за достоен да почивате не в Гърция, а на Лазурния бряг или на Хаваите.  И така, желанието е ясно формулирано и записано. Всичките 6 правила са спазени точно. Какво следва? Трябва спокойно да оставите желанието си на Вселената и почти да забравите за него. Тревогите и натрапчивите мисли само ще пречат за неговото изпълнение. Затова има още едно правило. ПРАВИЛО 7  Не зацикляйте върху мечтата си, а я оставете, но действайте!  Това не означава, че можете да легнете със скръстени ръце и да чакате мечтата ви да бъде реализирана. Не, не и още веднъж категорично не! Под лежащ камък вода не тече. Вселената може да ви предостави възхитителни възможности, но без вашите действия и усилия няма да се претворят в желания резултат.  инфо: popantofi.com ", "date": "2018.05.02", "title": "7 правила точно да формулирате желанията си, така че да се сбъднат"}
{"url": "https://www.blitz.bg/obshtestvo/signal-do-blits-shofor-katastrofira-na-magistrala-lyulin_news597444.html", "text": "Водач на лек автомобил е самокатастрофирал на магистрала \"Люлин\" в посока към Перник, съобщи очевидец на инцидента пред БЛИЦ. При произшествието шофьорът е пострадал и е бил транспортиран в болница.  На мястото на инцидента има полицейски екип.  На   БЛИЦ очаква новини, снимки и видео от своите читатели в цяла България и по света!         ", "date": "2018.05.02", "title": "Сигнал до БЛИЦ: Шофьор катастрофира на магистрала \"Люлин\""}
{"url": "https://www.blitz.bg/svyat/tseliyat-svyat-poludya-po-tazi-seksi-avtomontorka-ss-sigurnost-shche-ostavite-v-rtsete-y-ne-samo-kolata-si-sled-kato-vidite-tezi-snimki-18_news597568.html", "text": "Красива филипинка е най-сексапилният автомонтьор в света. Броят на последователите на красивата Тантин Менесес в Инстаграм расте с всяка минута, а интернет потребителите не спират да се възхищават на външността на младата дама. Момичето не може да се похвали с титли от конкурси за красота, защото е заета с други неща.  В момента Тантин завършва образованието си и не спира да работи в сервиз в Пампанга. Превод: БЛИЦ    ", "date": "2018.05.02", "title": "Целият свят полудя по тази секси автомонтьорка! Със сигурност ще оставите в ръцете й не само колата си, след като видите тези СНИМКИ (18+)"}
{"url": "https://www.blitz.bg/obshtestvo/shok-blagoevgradski-lekar-si-ptuvashe-v-taksi-kogato-ot-kilometrazha-izskochi-zmiya-snimka_news597518.html", "text": "Благоевградски лекар се вкара в истинско премеждие, пътувайки с таксиметров автомобил, нает в района на Седмо училище в Благоевград вчера. Истинска змия се появила зад километража на колата, таксиджията изпаднал в шок и последвал луд екшън. Това предаде struma.com. \"Качих се в такси, марка Дачия, но не видях на коя фирма е. Наех го от пиаца в района на Седмо училище, трябваше да пътувам до кв. Струмско. На кръстовището на бул. \"Васил Левски\", където колата трябваше да завие, изведнъж шофьорът започна да криволичи, насам-натам, като луд. Попитах го \"Какво правиш, бе момче\", а той, пребледнял ми казва тихичко: \"Има змия на таблото пред мен\", Каква змия бе?! Изричайки тези думи, видях влечугото да се показва зад километража на таблото. Накарах шофьора да спре, той отвори врата и избяга настрани панически, а змията бързо се шмугна под капака на колата, показваше се само опашката. Хванах я, бутнах я на земята и я смазах\", разказва лекарят, който пожела да не се съобщава името му, но предостави снимка на змията, която занесъл в къщи за спомен.  Той разказа всичко това през смях след спомена за паническите ходове на шофьора, но и ужасен от видяното. \"Змията не е голяма, но, като се показва на метри от лицето ти е наистина страшно, затова момчето, което караше буквално трепереше, не може да пусне волана, за да не направи катастрофа, в същото време влечугото е близо до него, абе ужас, истински ужас\", каза докторът.  Въпросът е как тази змия се е озовала в колата и колко ли време е било влечугото в таксито?!          ", "date": "2018.05.02", "title": "Шок! Благоевградски лекар си пътуваше в такси, когато от километража изскочи... змия (СНИМКА)"}
{"url": "https://www.blitz.bg/intsidenti/pozhari/magazin-v-shumen-izbukhna-v-plamtsi-rayont-e-ottsepen-ot-politsiya-snimkivideo_news597587.html", "text": "Магазин, намиращ се на шуменския булевард „Мадара“ срещу Тютюневия комбинат, се запали този следобед. На мястото на пожара се намират 2 противопожарни екипа, но огънят се разраства. Огнеборците правят организация да включат щранговете си към хидранти в Тютюневия комбинат.  Полицаи спряха движението по бул. „Мадара“, съобщава shum.bg.  В запалилия се магазин се продават печки, камини, велосипеди, домашни потреби, електроуреди и други стоки за бита.  Няма пострадали хора, казаха огнеборци. Огънят обаче е унищожил всичко в магазина и в склада му.      ", "date": "2018.05.02", "title": "Магазин в Шумен избухна в пламъци, районът е отцепен от полиция (СНИМКИ/ВИДЕО)"}
{"url": "https://www.blitz.bg/intsidenti/katastrofi/loshi-novini-za-blizkite-na-staritsata-koyato-be-pometena-ot-vzrasten-shofor-na-peshekhodna-pteka_news597625.html", "text": "Възрастната жена, която бе блъсната днес от \"Фолксваген\" в пловдивския квартал \"Кючук Париж\" е починала. За това съобщиха от УМБАЛ \"Свети Георги\". 77-годишната старица не е имала външни кръвозливи. На място е установено, че е получила тежка фрактура на таза, както и на едната предмишницата, пише \"Марица\".   Жената бе ударена на пешеходна пътека. Районът на катастрофата остана отцепен. Инцидентът стана на зебрата до първото обръщало на булеварда от „Македония“ в посока „Нептун“. От полицията съобщиха, че сигналът за инцидента е получен към 13.40 ч. Жената е блъсната от \"Фолксваген\" със 70-годишен водач.   ", "date": "2018.05.02", "title": "Лоши новини за близките на старицата, която бе пометена от възрастен шофьор на пешеходна пътека"}
{"url": "https://www.blitz.bg/politika/sled-byagstvoto-na-pelov-i-radoslav-kolev-otstranikha-zam-shefa-na-sofiyskiya-zatvor_news597586.html", "text": "Във връзка със започналите дисциплинарни производства с моя заповед и с цел да бъдат съхранени и обезпечени доказателствата временно съм отстранила от работа заместник-началника на Софийския затвор. Информацията, която е събрана в хода на тази проверка доказва, че има много тежки нарушения. Това каза министърът на правосъдието Цецка Цачева в отговор на въпрос на заместник-председателя на ПГ на „БСП за България“ Крум Зарков във връзка с бягството на двама затворници от Софийския затвор. „В деня на бягството бе разпоредена проверка, която се случи на 12 април, относно фактите и обстоятелствата довели до това дръзко нарушение. Искам няколко думи да кажа по отношение на доклада от проверката. 12 лица са индивидуализирани като допуснали нарушения на носенето на службата, както и такива, които са на ръководни позиции по отношение на организацията на самата охрана“, каза Цачева, цитирана от \" \".   Тя поясни, че очаква и друг доклад. “Информирана съм, че много прецизно се изследват заглушителните устройства, които вече са въведени в затвора в Белене, и възможността да бъдат използвани и в други места за лишаване от свобода”, допълни Цачева. ", "date": "2018.05.02", "title": "След бягството на Пелов и Радослав Колев: Отстраниха зам.-шефа на Софийския затвор"}
{"url": "https://www.blitz.bg/politika/palavata-deputatka-na-mareshki-progovori-za-skandalnite-si-snimki_news597598.html", "text": "Не съм работила като модел. Участвала съм от интерес при познати фотографи, но не са ми плащали за това нещо. Това заяви най-новото попълнение в Парламентарната група на „Воля” – красивата депутатка Елена Аксиева. 32-годишната дама влезе в парламента на мястото на Нина Миткова, която подаде оставка преди време по лични причини.  „Най-близо до сърцето ми е ролята на бизнес дама”, каза още тя пред bTV.     Около името на Аксиева се зашумя, след като в медиите се появиха нейни секси снимки с еротичен привкус. 32-годишната майка на две деца обаче не смята, че в подобни снимки има нещо срамно. „В днешно време кой не се е снимал”, попита тя.  „Влязла съм в парламента с ясна цел. Смятам, че имам правото да се меся в политиката и да помагам за неща, които ме вълнуват като човек”, подчерта Аксиева.      ", "date": "2018.05.02", "title": "Палавата депутатка на Марешки проговори за скандалните си СНИМКИ"}
{"url": "https://www.blitz.bg/politika/pirinski-bez-sotsialni-investitsii-evropeyskiyat-proekt-e-pod-vpros_news597607.html", "text": "Днес след представянето на Многогодишната финансова рамка (МФР) за периода 2021-2027 г., в Европейския парламент бе обсъден Доклад за дейността на Европейската инвестиционна банка (ЕИБ) за 2016 г. От името на Групата на социалистите и демократите евродепутатът Георги Пирински подчерта, че в светлината на съкратените разходи за кохезия по проекта за МФР, отговорността на Банката рязко се повишава по отношение на кохезионната политика и то на първо място в сферата на социалните инвестиции. За отчетната 2016 г. по линия на Европейския фонд за стратегически инвестиции делът на социалния сектор е едва 4% от общия обем, а по линия на Банката като цяло - по-малко от 6%.  Пирински изтъкна, че Банката е длъжна своевременно да разработи и предложи нови типове финансови инструменти, които да осигурят мобилизирането на необходимите ресурси за инвестиции преди всичко в човешки капитал, здравеопазване, култура и други социални сфери. Необходимостта от такъв приоритет в дейността на Банката се диктува и от нуждата да се осигури реално изпълнение на Европейския стълб на социалните права, както и да се противодейства на растящите неравенства и бедност, като при това се постигне необходимото географско пренасочване на инвестициите към крайно нуждаещите се страни и райони.  В заключение Пирински отбеляза, че без мащабни социални инвестиции бъдещето на европейския проект се очертава като твърде проблематично.    ", "date": "2018.05.02", "title": "Пирински: Без социални инвестиции европейският проект е под въпрос"}
{"url": "https://www.blitz.bg/kriminalni/turskata-politsiya-zalovi-kheroin-za-blizo-2-mln-dolara-skrit-v-dini-snimki_news597546.html", "text": "Полицията в Турция залови 65 кг хероин, скрит в дини. Задържани са двама души в източния окръг Ван край границата с Иран, предаде \"Дейли сабах\".Специално обучено куче е открило наркотика. Стойността на хероина е 1,7 милиона долара.   Дрогата е била разпределен в 126 пакетчета, натъпкани в плодовете. Заподозрените се опитали да прикрият следите от разрязването на дините с тиксо. Превод: БЛИЦ  ", "date": "2018.05.02", "title": "Турската полиция залови хероин за близо 2 млн. долара, скрит в дини (СНИМКИ)"}
{"url": "https://www.blitz.bg/politika/karakachanov-prizna-zashcho-pokani-ninova-na-po-bira_news597484.html", "text": "Вчера бе празник, но с Горанов и Томислав Дончев имахме от сутринта още една среща. Идеята бе да обсъдим чисто финансовите аспекти на два проекта за модернизация на армията, които следващата сряда трябва да бъдат гласувани. Това заяви вицепремиерът и министър на отбраната Красимир Каракачанов в ефира на Нова тв. \"Ако бях някъде на празник или бира, нямаше да мога да им отговоря вчера. Съжалявам, че не можах да присъствам и на тържествата в Копривщица. 1 май е и годишнина от Априлското въстание все пак, не само Ден на труда\", добави той.  \"В края на краищата на опозицията това й е работата - по всеки повод да иска оставки. Подразнихме се, разбира се. Още в петък вечер трябваше да съм в Копривщица или на други места, за които имах покани\", каза още Каракачанов.  Запитан защо е казал, че е байганьовско да се критикува властта, той отвърна: \"Казах, че не трябва да се прави по байганьовски. Разбирам да кажат, че за година управление на Орешарски са свършили това и това... Те не питат. Разбирам, когато критикуваш, да кажеш кое не ти харесва и как може да стане. А когато ти не си направил нищо и всяко твое управление е свързано с провал, да говориш колко си велик и ще оправиш нещата, ми изглежда чисто политически\".  \"Винаги съм казвал, че политиците трябва да търсят обединение в българския национален интерес, а не това, което ги разединява. Разбирам да кажат така: \"Когато ние управлявахме по време на тройната коалиция или Орешарски, доходите бяха по-високи отколкото сега\", каза още вицепремиерът.  \"Факт е, че българските доходи са най-ниски, но правителството опитва да вземе мерки. Виждате, че не с толкова бързи и радикални мерки, доходите се увеличават. Последната година има увеличаване на доходи на полицаи и военни - за БСП това не са български граждани ли? БСП отново бяха против да се дават още средства за сектор сигурност! Това не са български граждани ли или граждани са само избирателите? Айде стига с тези партизански подходи\", добави той.  \"Като ни критикувате, когато 2016 г. предложих в бюджета за 2017 г. да се заложи сумата за минималната пенсия 300 лева, БСП ги нямаше половината в залата. Услужливо си излизаха. Човек като критикува, трябва да каже: \"Аз го правех по-добре от вас\", каза още Каракачанов.  \"Не са ни важни магистралите, не са ни важни парите за учителите, не са ни важни парите за полицаите... За това  \", допълни той.", "date": "2018.05.02", "title": "Каракачанов призна защо покани Нинова на по бира"}
{"url": "https://www.blitz.bg/daydzhest/da-preklonim-glavi-pred-geroite-i-zhertvite-na-batak-snimki_news597540.html", "text": "От исторически документи и преданията на поколенията Батак се създава от непокорни родолюбиви българи, бягащи от турските насилници. Още от самото си създаване батачани се утвърждават като будно, родолюбиво и патриотично настроено население.От исторически документи и преданията на поколенията Батак се създава от непокорни родолюбиви българи, бягащи от турските насилници. Още от самото си създаване батачани се утвърждават като будно, родолюбиво и патриотично настроено население.  Връх на проявено родолюбие и готовност за саможертва в името на свободата на родината е въстанието на батачани срещу турското робство. Вдъхновени от обхваналото цялата страна по онова време въодушевление за освобождаване от турското робство, батачани, желаейки от сърце своята свобода, активно се включват в борбата, като дават мило и драго.   Преди Априлското въстание през 1876 г. революционните идеи на Апостола на свободата Васил Левски намират широк прием сред родолюбивите и будни батачани. Отец Кирил, който по онова време е “Старец” и духовен баща на Васил Левски в Рилския манастир, му помага при престоя и бягството му от манастира. Хайдутинът революционер Тодор Банчев го съпровожда из Пазарджишко при изграждането на революционните комитети в района. Петър Горанов се среща с Левски през 1869 г. на първото заседание на пазарджишките първенци, състояло се в дома на Никола Ръжанков. Стефан Илич, син на Илия Парапулов от Батак и член на Пловдивския революционен комитет, основан от Левски, радушно го посреща в Цариград през 1869 г., а по-късно и през 1871 г. С Апостола на свободата се среща в Пазарджик и Ангел Керелов.  През 1869 г. в дома на Петър Горанов се провежда заседание на баташките първенци, на което се изгражда и баташкият революционен комитет. Под ръководството на Панайот Волов револвера, камата и кръста целуват избраният за председател Петър Горанов, Трендафил Керелов и синовете му Стефан, Ангел и Петър, Тодор Попнейчев, Вранко Паунов, Иван Божин, Петър Банчев, Стоян Стойчев и други. Волов заклева баташките войводи и си заминава, но батачани оставят трайни следи в съзнанието му. При първата му среща с Бенковски и Захари Стоянов заявява:  Най-решителни   и най-разпалени   юнаци са батачани!  Под влиянието на Баташкия революционен комитет през 1876 г. се изгражда революционен комитет в село Ковачевци, чийто председател и активен деец е Никола Ковачевски, ученик, учител и възпитаник на батачани. Членът на баташкия комитет Тодор Попнейчев помага да се изградят революционни комитети в Сатовча, Долен и други села в Неврокопско и Разложко.  В Първото Велико народно събрание, свикано на Оборище, от Батак присъства Петър Горанов. Тук, където се решава съдбата на България, след отказа на по-голямата част от присъстващите представители от цялата страна да подпишат пълномощията на апостолите, Бенковски заявява:  Аз отивам в Батак   да вдигам въстание!  Най-разпаленият апостол на въстанието знае, че в Батак има едно сплотено население, което гори с неговия борчески огън за свобода.  На Оборище Батак е определен за един от най-големите въстанически центрове. Съгласно решенията на Военната комисия, в горите край Батак трябва да се съберат хората от всички селища на юг от река Марица - от Перущица до Костенец и дванадесетте села от Разложко. (Член 28 на протокола и решенията от 17.04.1876 г.). В своите показания пред турските власти един от участниците на Оборище - Стоян Заимов, посочва, че Батак бил определен за пети революционен център в страната. “Ние знаем - казва той, - че на пет места в България щеше да има пет центъра.” И след като изброява четирите центъра, посочва петия - село Батак в Родопите.  Батачани се заемат изцяло с подготовката за предстоящото въстание.   Най-бедните,  за да се снабдят   с пушки или пищов,  продават единствената   си крава или вол  Десет дни преди въстанието е изпробвано и първото черешово топче. Неговият майстор Георги Цурев се заема да отлее и метален топ. Под зеленото знаме с везания български лъв в стройна организация се включват доброволно над 1100 напети батачани. Вместо заловеното от турците кърваво писмо в Батак пристига калпакът с лъвче, изпратен на Петър Горанов от Никола Ръжанков. Той е възприет като един достоверен знак за началото на бунта. Същата вечер (21 април 1876 г.) на извънредно заседание революционният комитет взема съдбоносното решение да се въстане срещу вековното робство. Още докато трае заседанието на комитета в къщата на Горанов, няколко нетърпеливи батачани грабват оръжието и навързват няколко турци, намиращи се по това време в баташките ханове. Пред дома на войводата Петър Горанов се събира почти цялото разбунтувано население на Батак. Тази нощ батачани се надигат от тъмнината на петвековното робство и осъмват свободни. Двадесет и втори април 1876 г. е първият от дванадесетдневната баташка свободна република.  Вестта за въстанието в Батак бързо се разнася из Родопите и Македония. Подплашени за съдбата си, бейовете от селата на Чепинското корито молят батачани за преговори.  На 25 и 27 април   се провеждат две  сторически срещи  Турските представители идват с наведени глави и падат на колене пред батачани. Поздравявайки войводата, те заявяват, че нямат нищо против въстанието и че покорно ще приемат всяко ново положение, стига да не се закачат техните села и челядта им. На пратениците Петър Горанов отговаря: “Батачани са въстанали само срещу турското правителство, което еднакво притеснява християни и друговерци, а не срещу мирното мюсюлманско население”. В тези думи прозират мисли от идеите на Левски, приложени на дело в Априлската епопея. Този отговор привлича вниманието на тогавашния младотурски вестник “Йени Истамбул“, а турският анкетьор го цитира в доклада си за Априлското въстание пред Великата порта. Жалкото е това, че тези негови думи са забравени по-късно от турците не само по време на потушаването на въстанието, а и след това до края на Руско-турската освободителна война.  На тридесети април Батак е обкръжен от осемхилядна турска башибозушка войска, състояща се от турци и помаци от околните на Батак селища. За потушаването на въстанието тук се събират отряди от Девинско, Чепинско, Серския и Драмския санджак, Пазарджишкия и Пещерския район и петият от Барутинско начело с Ахмед ага Барутанлията, на който е поверено да командва всички отряди. Интересно е това, че когато той почива, барутинци не желаят да го погребат. Тогава Ангел Керелов, един от известната Керелова фамилия, работещ по това време в Барутина, организира неговото погребение.   Преди да почине, Ахмед ага иска прошка от Ангел Керелов за извършените от него зверства в Батак   Тогава той го опрощава. Това е изключителен пример за добротата и голямата човечност на батачани.   На предложението на турците да се предаде оръжието за два часа, въстаниците отговарят:  “Батачани не са вече рая. Те са се отказали окончателно от онова подло правило, че покорна глава сабя не я сече. Затова са провъзгласили свободата с оръжие в ръка и за нея са готови да пролеят и последната си капка кръв”. Те не знаели, че на другите места въстанието вече е било потушено и се надявали на помощ отвън, която обаче не пристига. Първите нападателни опити на врага от юг и запад са спрени. В тези сражения много от защитниците загиват, но и турците дават значителни жертви. Това внася смут сред турските войски и те побягват назад.   Идват нови подкрепления и турските орди отново настъпват срещу смелите въстаници. Бойчо, останал случайно жив въстаник, си спомня: “При първото настъпление турският байряктарин паднал убит, байряка се взел от втори, който също паднал убит, третий и четвъртий байряктаре станали и те жертва от куршумите на въстаниците”. Няма друг познат на историята случай, когато на позициите на въстаниците от Априлското въстание да паднат последователно покосени от въстанически куршуми четирима турски байрактари за толкова кратко време. Това е показател, че огневата подготовка на баташките въстаници е била доста добра.   На първи май независимо от упоритата съпротива батачани започват да отстъпват. С пушки, пищови, саби, ножове, брадви, вили, камъни, дървета и изобщо с каквото им попадне, въстаниците и цялото останало население защитават геройски всяка педя свое родно място.  По-голямата част от защитниците загиват, защитавайки се храбро до последен дъх. Други около триста въстаници, след като били пленени, отказват да се потурчат. Тогава озверелите башибозуци ги извеждат извън Батак и по най-варварски начин ги изклали на една поляна.  На втори май   около двеста девойки,   жени и деца са изгорени живи  в баташкото светилище - училището “Кирил и Методий”  Последна крепост на Баташкото въстание е църквата “Света Неделя”, в която се сбират останалите живи въстаници около над хиляда души. Търпейки неописуеми мъки, тези последни баташки герои - мъже, жени и деца, се борят с обкръжилите ги плътно от всички страни турци. Когато им свършват патроните, турците насила ги извеждат един по един от черквата и безмилостно ги заколвали на дръвник над Сара река. Така зловещо на 17.05.1876 г. приключва голямата самоотвержена борба на батачани за силно жадуваната от тях свобода.  Безсилни са думите да предадат величието на неповторимия подвиг и героичната борба на всички батачани. Когато селото е вече купища развалини и димът от пожарите се издига до небесата, изпадналите в умопомрачение неконтролирани тълпи на жестокия башибозук не пожалват и останалите единици живи батачани. Те беснеят на всички страни с дива ярост. С вдигнати ятагани и ножове, настървени и злобни, те започват последната опустошителна, варварска, с нищо необоснована сеч, без да се съобразяват с пол и възраст.  Тук героите не са единици,   тук герой е целият народ!  В народната памет са останали много драматични спомени от героизма на населението в неравната бран.  “... Свали си златните обеци, мари, заповядал един разпенен турчин на младата булка Цветана Тренова. Понеже се забавила, той й отблъснал ръцете. Хванал ухото й с лявата ръка, а с дясната, в която държал окървавен ятаган, с един замах отрязал ухото й. После спокойно откопчал от още тръпнещото ухо златната обица. След това с нов замах от долу на горе със същия ятаган разпрал корема й. Извадил плода на нейната седеммесечна бременност и го разсякъл на две, като казал, че такова упорито баташко потекло повече не бива да се ражда и да живее на белия свят. Обърнал се и оставил младата жена да издъхне в неимоверни мъки...”.  “... Потурчи се, извикали десетина турци на интелигентния момък Никола Поптодоров, като опрели в тялото му голите си окървавени ятагани:  - Аз не променям бащината си християнска вяра за вашата кучешка - заявил той твърдо и презрително.  - Приеми, макар и да е кучешка вярата ни, и ще те оставим жив! - казали те.  - Аз предпочитам да умра българин, а не да живея като куче с милостиня - отговорил твърдо той.  После още по-твърдо и мъжествено понесъл мъчителната и отвратителна смърт...”  “ ... Когато загинал мъжът на Лаза Богданова, известна хубавица в Батак, убиецът на мъжа й казал:  - Ще те взема за жена да ми красиш харема и така ще останеш жива.  - Добре - отговорила тя, - но аз трябва по-напред да видя твоята кръв. Извадила бързо малък нож, скрит в пазвата й, и го забила в сърцето на прелъстителя турчин. Тогава останалите наблюдаващи отстрани тази случка стръвно я насекли на парчета...”.  “... Сражавайки се с цяла тълпа турци, за да защити четирите си деца и бременната си жена, стотникът Иван Божин убил шестима от нападателите й, но бил съсечен с брадва от засада в гръб от един турчин. Тогава озверената му жена изтръгва окървавената брадва от ръцете на убиеца на съпруга и го съсякла. Освирепелите турци набързо убили смелата жена. Те изваждат нероденото дете от утробата и го разнасят на маждраци покрай все още защитаващите се с последни сили геройски баташки огнища...”.  Най-жестоко обаче е убийството на кмета на Батак Трендафил Керелов. Той е жестоко измъчван. С извадени очи и зъби е изгорен жив и опечен на ръжен. Преди да го сложат на огъня, съсекли пред очите му най-малкия му син Петър. Докато трае това, синът на Ахмед ага взема от гърба на снаха му Босилка детето й и го насича на парчета пред нея. Това си спомнят другите жени, присъствали там.    Може да се посочат още много примери за геройското поведение на батачани, но считам за уместно да споделя, че и тези са достатъчни. Важното е, че след жестокото потушаване на въстанието в Батак остават изпепелени над седемстотин къщи и труповете на над пет хиляди мъже, жени, старци и деца.  Иван Вазов, посетил наскоро след потушаването на въстанието Батак, е писал:  “... жертва изкупителна за доброто на цял народ. Хеопсовата пирамида   би била малка   за паметник на Батак”  През 1876 г. името на Батак се понася като призив на борба за свобода по митингите в Англия, Русия и другите европейски страни. Той става символ на борбата на прогресивните сили. Името му произнасят с уважение работниците от Манчестър, Лондон, Петербург и Москва.   “... Аз видях най-страшните работи в света (пише американецът Макгахан в своята кореспонденция до английския вестник “Дейли нюз” след посещението си в Батак на втори август 1876 г.). В зверствата на света има една точка, от която по-нататък не може да се иде. Турците и тая точка са надминали в Батак. Трябва да се привлече вниманието на европейските правителства върху един дребен факт, тъй дребен, че правителствата съвсем не го забелязват. Ето този факт: Избива се един народ. Къде? В Европа. Има ли свидетели? Не. Има един свидетел - целия свят. Правителствата виждат ли го? Не...”  Това писмо изиграва повратен момент в политическата кариера на много приятели и неприятели на България. То преобръща политическите умове и спечелва човешките сърца в името на българската свобода. Един биограф на Макгахан го нарича: “Писмото, което предизвика Руско-турската война”.  Виктор Юго пише по повод на Априлското въстание ”... Жителите на едно населено място, например Батак, в няколко часа са били намалени от 9000 на 1300 души. Кога ще се свърши мъченичеството на тая малка, но героична нация?!”. В лицето на Батак той вижда героичната българска нация и призовава европейската съвест за хуманизъм и борба за освобождение на поробения народ на тази нация.   Априлското въстание намира най-широк отзвук и сред руския народ. В Русия се разпалва истинско народно движение, което донася свободата на България от петвековното робство. Начело на тази борба застават Достоевски, Тургенев, Аксаков и много хора от всички слоеве на руското общество.  В книгата си “Записки на революционера” Кропоткин пише “... Ние четем кореспонденциите за турските зверства в България. Ние плачем при четенето и отиваме да се записваме в отрядите на армията като доброволци”.  Години след въстанието Батак представлява грозна картина от останките на пожарищата, кладите и руините, следите на които не се заличават цели десетилетия. Възстановяването му започва веднага след въстанието. Останалите живи батачани се завръщат в старите си родни огнища и започват борба за нов живот.  Никой не може да отрече големия принос на батачани за извоюваната свобода на България.    ", "date": "2018.05.02", "title": "Да преклоним глави пред героите и жертвите на Батак! (СНИМКИ)"}
{"url": "https://www.blitz.bg/obshtestvo/stoyan-venev-palav-khudozhnik-na-skandalni-risunki_news597556.html", "text": "Навремето, седемдесетте години на миналия век, съм виждала с пъргава стъпка 70-годишния тогава художник Стоян Венев (1904 - 1989) да се отбива при колегите си в редакцията на вестник “Стършел” в Полиграфическия комбинат. Посрещаха го с крайно уважение и радост, че класикът ги е удостоил да се отбие. Ако освен навестяването на редакцията носеше и карикатура, стършелите изразяваха гласно радостта си. По някое време всички дружно се качваха на таванския етаж, където беше ателието на карикатуристите. Там винаги имаше вино за сипване и започваше големият лаф. Венев говореше по-тихо, затова се скупчваха около него, за да чуят пикантна история. Но винаги се оказваше, че не е за “дамски уши”.   Това се сетих първо, когато видях новата изложба “Еротиката на Стоян Венев” в галерия “Васка Емануилова” (бул. “Янко Сакъзов” 15 в парка “Заимов”), където без никакви задръжки художникът е рисувал сексуални сцени, често до ръба на порнографията   Именно за това “секретно творчество” на големия ни художник Стоян Венев разказва непечатаният досега ръкопис на писателя Богомил Райнов (1919-2007), който е послужил като увод към каталога на изложбата “Еротиката на Стоян Венев през погледа на Богомил Райнов”. Защото през 60-те години големият ни ерудит, писател, изкуствовед и колекционер Богомил Райнов започва да пише монография за художника и ходи всяка седмица в ателието му. От дума на дума стигат и до рисунките му на голи тела, а после той си признава, че рисува и други, “по-срамотни изображения”. Знаело се, че още след като завършва Художествената академия, Стоян Венев показва на една изложба творби, които излизат извън рамките на позволеното в ония времена. По тая причина биват свалени от изложбата, конфискувани и той трябва да плати тлъста глоба.   По повод на еротичните си рисунки Стоян Венев казва, че е правил стотици. Пълнел ги в един сандък и после често ги изгарял, защото какво ще стане, ако ги видят дъщерите му или жена му. Богомил Райнов му предлага наместо да ги изгаря, да му ги дава. Така Стоян Венев започва да му заделя често от рисунките, с уговорката да не ги разнася и показва из София. Докато един път му отделя цели 150 моливни рисунки.   Художникът му разказвал за своите терзания, как понякога нощем, като се сетел за еротичните си рисунки, казвал си: “Ще взема да хвърля петалата и щерките ще вземат да тършуват, па ще ги намерят”.  Затова на един тефтер с еротични рисунки художникът бил написал: “Не учи баща си как се правят деца” Не учи баща си, ама не му се иска да ги намерят. Така след време стигнали до споразумение. Венев се съгласява с увещанията на Богомил Райнов и сделката е сключена. Заплатено е и голямата колекция на Богомил Райнов се попълва с “целия архив” на Венев, който увили в три пакета.   Когато двамата разговарят по повод на тази му серия от рисунки, Венев смятал, че това е празна и дори срамна работа, а не творчество със своя художествена стойност. Тия сюжети го привличали, но отначало нямало къде да ги прави, понеже около него все имало хора, пък и жената и децата. Едва когато се настанил в новото си ателие в квартал “Изток”, започнал спокойно да ги рисува. “Тук не давам никой да ми рови.” Даже когато се наложило да отиде в болница, казал строго на жена си да не му ровят с дъщерите в ателието.  Богомил Райнов пише още в тези свои записки, че интензивното еротично чувство у Венев не успява напълно да унищожи чувството за съмнението, че това, което прави, не е “баш това, дето трябва да се прави”. Когато един път отишъл в ателието му, там се отбила една съседка - унгарка, и той тутакси познал, че именно тя е първообразът на някои от по-късните му рисунки.   “Венев имаше склонност към едрите и заоблени модели. Казваше: “На едно кльощаво тяло какво ще му рисуваш”. Казвал му още, че не си пада по френските мурафети, а си пада по селските булки. Затова и на доста от рисунките в изложбата виждаме в еротични пози как селският поп прелюбодейства с палава селска мома или закопняла булка.", "date": "2018.05.02", "title": "Стоян Венев - палав художник на скандални рисунки"}
{"url": "https://www.blitz.bg/obshtestvo/kultura/porochni-zheni-i-ubiytsi-sbuzhdali-vdkhnovenieto-na-yovkov_news597550.html", "text": "Всеизвестно е, че Йовков не бил човек на компаниите, не обичал да “бистри” с колеги и приятели ни политиката, ни злобата на деня. Съвременниците му го намират за саможивец и на масата му в кафе-сладкарница “България” не смеел да седне никой без покана. Той идвал в това луксозно заведение не само заради уюта и добрата кухня, но и заради вестниците - наши и чужди, които собственикът предоставял всяка сутрин. С особено любопитство и внимание четял криминалната хроника от газетите, съобщенията за битови драми, за кавги, сбивания, убийства поради ревност или алчност... Кой е Индже войвода, този пленителен образ   в разказа на Йовков? Документалните извори за него са оскъдни. Известно е, че той става литературен герой на самия Пушкин (малката и недовършена повест “Кърджали”). Роман със същото заглавие издава и прочутият полски генерал и политик Михал Чайковски (известен още като Садък паша), също запленен от величавата драматична фигура на Индже. Но и той пише по устни разкази и предания.     Индже всъщност се казва Стоян, роден е между 1755-1760 г. За негово рождено място спорят Сливен, с. Попово (Карнобатско), Жеравна, с. Доганджик (Лозенградско)... Предположенията, че бил еничарин, не са правдоподобни, според някои, не само защото еничарството е преустановено като практика по това време, но и защото няма данни да е приел исляма. Може би е бил свързан с войнуците (военизирано християнско население) или доганджиите (специализирани военни части за обучаване на ловни соколи). Със сигурност след 1792 г. той се присъединява към кърджалиите. Наистина ли Индже в един момент от свиреп насилник и убиец се превръща в закрилник на християните и главно на сиромасите? Това е въпрос, на който не може да се отговори еднозначно, но тъй или иначе в промяната му няма намеса красавица на име Пауна. Това, което е сигурно:  песните и преданията   за неговите набези   като разбойник   и насилник са повече  и по-убедителни от тези, в които той се възхвалява като народен закрилник и борец за свобода.   Обезлюдяването на много селища в Източна Тракия е в пряка връзка с престъпленията на Стоян-Индже. Изселници в Молдова, Цариград и другаде са запазили песни и спомени за кървави кланета и погроми, свързани с името на Индже и неговите главорези. Прототипът на Йовковия герой със сигурност е бил на служба в молдовския княжески двор в Яш, където се издига до гвардейски командир - след 1806 г. Доверието, което му гласуват там, свидетелства в полза на неговата промяна. Жени се за Екатерина, има син и след време се премества в Бесарабия.  Истинският Индже   загива в ръкопашен  ой в битка при Скулен,   на десния бряг на р. Прут, през 1821 г., юни, където се сражава със своите хора срещу много по-силна турска войска. Противоречива и драматична личност, но много далеч от романтичния образ на Йовковия герой.   Шибил, или Мустафа Шибил (живял някъде в средата на ХIХ век), също е много различен от снажния, напет хубавец, описан от големия наш писател.   Прототипът на Шибил е турски циганин, обирджия по пътищата, разбойник Да, има любовна история, но избраницата му се нарича Дженда, а не Рада, както става ясно от песента: Джен­да на пъ­тя сто­е­ше,  бя­ла къ­де­ля пре­де­ше.  Му­с­та­фа иде от­до­лу,   але­на ко­ня яз­деше.   Панайот Хитов в книгата си “Как станах хайдутин” описва подробно неговата история. Шибил върлувал десет години в района Бургас-Сливен-Котел-Елена и населението поревало от него. Няколко пъти влизал в затвора и накрая решил, че му е време да остави този занаят. Подкупил местните власти, те го пуснали и той заседнал в Градец, където заживял охолно и честито. Дженда била дъщеря на местен големец - Върбан чорбаджи, била омъжена и имала четири деца. Но става жена на Шибил, за срам и ужас на близките си. Разхождала се с няколко реда алтъни на врата. Краят на Шибил е не по-малко любопитен и трагичен от този в разказа на Йовков. Мустафа Шибил се похвалил някъде, че големите конаци на сливенския аянин са построени с негови пари. Дошло това до ушите на аянина и той решил да го погуби. Използвал за целта доверено лице на бившия разбойник, някой си Иса от село Пашакьой. Този Иса го подмамил да отиде до воденицата на Градец, а там, от засада, го застреляли още щом слязъл от коня. Лично Иса му отрязал главата и я занесъл в Сливен в дисагите си. Тялото на Шибил на бърза ръка било погребано наблизо в плитък гроб. Дженда научила за това чак след четири дни, когато върху гроба вече имало грамада от камъни, хвърляни от местните хора по стар обичай с грозно проклятие. Писателят Цончо Родев в историческия си роман “Бурята” пише: “Който пътник минеше, бе хвърлял там по камък и бе изричал: “Проклет да е Шибиля!”.   Женда била удушена наскоро след това от свои съселяни, които не можали да й простят, че се е повлякла подир ненавистния разбойник. Според изследването на сливенката Щилияна Василева грамадата близо до новия път от Петолъчката до Котел е просъществувала като “Шибилевата погромнина” допреди 40 години, но днес вече е заличена.  Йовковата драма “Албена” също е написана по действителен случай   от 1904 г., в който жената се е казвала Яна, от село Мусубей (днес Долен извор). Йовков е бил свидетел на случилото се като учител в това село преди Балканската война. Куцар се наричал всъщност Петко, а истинското име на Нягул било Иван Опря - румънец, ратай на кмета. Яна имала две деца - Марко, на 8-9 години, и Петко, на 3-4 г. Иван, който бил любовник на Яна, след предварителна уговорка влязъл през нощта в къщата и убил Петко  Яна му съдействала, като го повикала, когато мъжът й заспал, и хвърлила върху лицето на жертвата престилката си. После двамата се опитали да прикрият престъплението, като сложили на главата на Петко калпак, за да не се вижда раната. Малкият син на Яна навярно е детето, което е издало майка си при разпита. След отвеждането на Яна децата останали при баба си. След време Марко бил прибран от семейство в село Пчеларово, за да пасе овцете им. По време на Първата световна война наблизо има сражение (т.нар. “Добричка епопея”, 1916 г.) и овчарчетата намерили в местността снаряд. Той избухва в ръцете им и така големият син на Яна загива. Малкият син Петко бил осиновен от Митьо Киров, заможен земевладелец от с. Загорци. Осиновителят му се грижи добре за него. Когато става време за войнишка служба, той му купува кон и го изпраща с него,за да остане в кавалерията в Добрич. Когато момъкът се заженва, осиновителят му дава земя в с. Загорци и го подпомага. Петко имал три деца и си купил къща в Добрич. Тук за пръв път със семейството си заедно той има възможността да гледа, на сцената на добричкия театър, пиесата “Албена”. Според спомени на негови близки, той плакал по време на цялото представление. По характер бил труден човек - работлив, но затворен и неразговорлив. В семейството му се пазели да не споменават за родителите му, защото той се разстройвал и псувал.   Яна била отначало в шуменския, а после в сливенския затвор. Според някои починала в затвора, след като родила дете от Иван, а според други излязла жива и здрава оттам през 1940 г. и тръгнала да издирва децата си с куфар, пълен с подаръци. ", "date": "2018.05.02", "title": "Порочни жени и убийци събуждали вдъхновението на Йовков"}
{"url": "https://www.blitz.bg/kriminalni/zhalba-za-domashno-nasilie-izdala-brutalniya-iznasilvach-vladimir_news597475.html", "text": "Жалба за домашно насилие е станала повод да бъде разпознат изнасилвачът от \"Кючук Париж\", предаде \"Марица\". Дни преди миналата Коледа 32-годишният Владимир Петков смрази от страх южния квартал на Пловдив, след като за кратко време нападна и изнасили две млади жени в автомобилите им.По словесното описание, дадено от жертвите, полицията изготви приблизителен портрет на насилника. Но издирването му не даде желания бърз резултат.   Няколко дни след второто нападение обаче в Първо районно бил подаден сигнал срещу Петков за домашно насилие от жената, с която живеел в апартамент на бул. „Александър Стамболийски“. По-обстойната проверка по жалбата навела служителите на реда на заключението, че е възможно именно той да е извършителят на зверствата от последните две седмици.  Затова ченгетата приложили хитър трик. Изпратили полицай, който да позвъни на вратата, под предлог че прави проверка по оплакването за домашно насилие. Когато жената на Владимир отворила вратата, полицаите нахлули в жилището и спипали изнасилвача в спалнята, където на леглото той си играел с 6-годишния си син. Направените след това ДНК тестове доказали категорично, че именно той е извършителят на двете гнусни престъпления от 7 и 20 декември.   Историята по разпознаването на насилника започва няколко месеца по-рано, след като той излиза от затвора. Лежал е там също за изнасилвания, които е извършвал в района на град Стрелча. От разследванията по тях органите на реда разполагали и с негова ДНК проба, която след това сравнили с взетата след ареста му под тепетата.   След като излязъл на свобода, Петков бил длъжен да мине през Районното в Кючука, за да се регистрира. Именно тази среща помогнала на криминалистите да го разпознаят по-късно по схематично нарисувания портрет, който беше разпространен и по медиите.   Междувременно Владимир Петков успял да започне работа във фирма за климатици на Асеновградско шосе, а пред хората се представял за примерен глава на семейството. Въпреки това обаче жалбата за домашно насилие сочи, че нравът му не е бил променен след престоя зад решетките.   Работата по изясняването на двете изнасилвания в Пловдив все още продължава. След залавянето му от прокуратурата открехнаха завесата за двете изнасилвания, извършени по идентичен начин.   Първото потресе квартала около бул. „Ал. Стамболийски“ на 7 декември м.г. Тогава около 22,15 часа Владимир се намирал в района на бул. „Александър Стамболийски\". Там забелязал спрян лек автомобил „Ауди“, в който 19-годишна жена чакала своя позната. Мъжът отворил вратата, седнал на шофьорската седалка, придвижил автомобила на 50 метра в по-тъмна част на района и спрял. Там, след като заплашил жертвата си, я изнасилил. После слязъл от автомобила и се отправил в неизвестна посока, разказаха от прокуратурата.   По идентичен начин било извършено и второто нападение, на 20 декември 2017 г. Тогава около 20,30 часа, пак в района на бул. „Александър Стамболийски\", Владимир забелязал лек автомобил „Рено Клио“, в който седяла 21-годишна жена,  изчакваща свой познат.   Владимир внезапно отворил вратата и нахълтал в колата. Отново дал газ и придвижил реното на около 50 метра в съседна улица, където спрял. Обвиняемият заплашил със сгъваем джобен нож младата жена, за да я принуди да се премести на задната седалка на автомобила, и там я изнасилил брутално. След това, сякаш нищо не е станало, спокойно слязъл от автомобила и си тръгнал.   Под ръководството на Районна прокуратура - Пловдив по двата случая са били започнати досъдебни производства. На 22 декември 2017 г. обвиняемият Владимир П. е бил задържан към 22 часа в дома си в Пловдив от служители на отдел „Криминална полиция\".   Вече пети месец Владимир Петков, който е с постоянна мярка \"задържане под стража\", изчаква в затвора да приключи разследването срещу него и да започне съдебното дело.   Междувременно жена му Надежда и детето са освободили апартамента, в който са живели, и са се преместили при роднини в друго жилище в същия вход, за да не се връщат към неприятните спомени от съжителството с насилника. От няколко месеца Надежда е започнала работа в пловдивска охранителна фирма и се мъчи да забрави преживяното.", "date": "2018.05.02", "title": "Жалба за домашно насилие издала бруталния изнасилвач Владимир"}
{"url": "https://www.blitz.bg/foto/fotoreportazh-v-blits-stolichniyat-pl-slaveykov-opustya-ot-knizhniya-pazar-ostanakha-samo-lamarini-snimki_news597561.html", "text": "От книжния пазар на столичния площад „Славейков” няма и следа. Всички сергии са разрушени, видя репортер на БЛИЦ. От днес желаещите да си купят книги ще трябва да отидат до хотел „Рила”.  Именно в градинката пред хотела ще се подвизават търговците в близката една година.  Преместването на книжния пазар се налага заради ремонта на площада, който ще започне на 8 май.  Обликът на пространството ще бъде изцяло променен.  Масите ще бъдат с нова модерна визия, ще има повече пейки.  След ремонта най-сетне ще заработи и спреният от години опасен фонтан. Снимки: Георги КОЛЕВ, БЛИЦ    ", "date": "2018.05.02", "title": "Фоторепортаж в БЛИЦ: Столичният пл. \"Славейков\" опустя! От книжния пазар останаха само... ламарини (СНИМКИ)"}
{"url": "https://www.blitz.bg/obshtestvo/regioni/asenovgradchani-sa-v-shok-zhena-sbra-30-krlezha-za-chas-snimka_news597529.html", "text": "Това е неделният ни едночасов улов на кърлежи по центъра на Асеновград. Обща бройка изкарани - 30 броя. Целият център гъмжи с тези гадини и кой е виновен, сигурно ние не пръскаме? Това написа асеновградчанка в социална мрежа и документира ужасяващата картина със снимка на съд, в който се мъдрят числом и словом 30 парчета кърлежи.Гледката е наистина отчайваща, особено като се има предвид, че жената е \"набрала\" гадините в центъра на града. Постът й предизвика десетки коментари в мрежата, а от един от тях става ясно, че друга асеновградчанка снощи е била в Спешното - синът й, който е на 2 годинки и 10 месеца е имал кърлеж зад ушенцето, пише    Ето някои от коментарите на хората, които са достатъчно красноречиви: \"Това по самия център или в парка, където играят децата!? Аз съм в ужас! Толкова да са опасни тези гадини. Баба ми, Бог да я прости, беше 32 дни в кома след ухапване от кърлеж преди повече от 15 години. Няма да забравя какъв ужас беше. Едва й спасиха живота.\" \"Добре е да ги предоставите в Епидемиологичен отдел, за да бъдат изследвани и да се прецени каква част от тях са преносители на заразна болест.\" \"Не мога да изчистя кучето, добре че кучето ги е привлякло, иначе щяха да са по нас. Аз такова нещо не бях виждала. Видях как го лази нещи и исках да го бутна и когато погледнах в земята, видях доста които лазят. Вдигнах кучето и по-него лазеха - ужасяващо!\" \"Вчера минах покрай бездомно куче на Центъра и какво да видя - по главата му като гроздове висяха надути от кръв кърлежи\". \"Ужас и аз си мисля, че са само по тревите. Направете го да се споделя да научат повече хора, за да се пазят, ако е възможно...\" \"Дано не пострада някой, как може да се правят на две и половина и да не пръскат, не ми е ясно. За да плъзнат по самия център, направете си сметката какво е по тревните площи.\" Докато жената брои кърлежи в центъра на Асеновград, се появи информация, че Общината е започнала обработката на тревните площи срещу кърлежи. Общо около 200 декара паркове, места за отдих  и междублокови пространства ще бъдат третирани с препаратите „Айкън” и „Айръс”. Поръчката била за 36 хиляди лева, осигурени от бюджета, обявиха от екологичния отдел на общината. И... внимание - от тази сутрин били напръскани зелените площи в централната градска част. Както се казва, по добре късно, отколкото по-късно.    ", "date": "2018.05.02", "title": "Асеновградчани са в шок! Жена събра 30 кърлежа за час (СНИМКА)"}
{"url": "https://www.blitz.bg/obshtestvo/ustanovikha-prodlzhitelnostta-na-idealniya-seks-za-zhenite_news597453.html", "text": "Учените разбраха колко дълго трябва да продължи идеалният секс при жените. Оказва се, че времевата рамка съвпада с това, което мъжете искат също, но резултатите са далеч от реалността, съобщава Saucy Dates. В изследването са участвали 3836 души. Въз основа на изразените мнения учените стигат до извода, че идеалният сексуален контакт, във възприятието на жените, трябва да трае 25 минути и 51 секунди. По-рано експертите изясниха, че според мъжете продължителността на идеалния акт е 25 минути 43 секунди.  Според учените, в действителност максималното време на полово сношение е 17 минути и 5 секунди. Този резултат се демонстрира от мъжете на 31 години, живеещи в Съединените щати. При британците на същата възраст, продължителността на акта е 16 минути и 58 секунди. Превод и редакция: БЛИЦ", "date": "2018.05.02", "title": "Установиха продължителността на идеалния секс за жените"}
{"url": "https://www.blitz.bg/obshtestvo/politsai-spryakha-avtomobil-v-plovdiv-i-zakopchakha-shofora-s-beleznitsi-snimki_news597442.html", "text": "Полицейска акция в момента в Пловдив има на новия надлез срещу OMV. Униформените са спрели автомобил, един човек е задържан с белезници, съобщава TrafficNews.bg. Все още няма информация за какво е закопчан мъжът.   Източник:   ", "date": "2018.05.02", "title": "Полицаи спряха автомобил в Пловдив и закопчаха шофьора с белезници (СНИМКИ)"}
{"url": "https://www.blitz.bg/obshtestvo/5-te-osnovni-kharakteristiki-na-dvata-pola-koito-privlichat-khorata-sklonni-km-iznevyara_news597446.html", "text": "Ако подозирате партньора си в изневяра, вероятно търсите издайнически признаци в действията или поведението им. Проучване помага да разкриете дали партньорът ви кръшка. Според него представителите на двата пола, които са склонни към изневяра, искат интимни партньори с чувство за хумор, пише tialoto.bg. Тази характеристика привлича 27% от жените и 19% от мъжете. Второто по важност за кръшкачите качество у партньора им е страстта, а третото – интелектът.  По отношение на четвъртата най-важна характеристика представителите на силния пол и дамите се разминават. Жените, които изневеряват, изпитват привличане към уверени мъже. Кръшкачите от друга страна „налитат“ на спонтанни дами.  А самата вярност се оказа петата по привлекателност черта у партньорите, които обичат кръшкането.  В изследването са участвали над 1000 потребители на сайта за извънбрачни запознанства Ашли Медисън. ", "date": "2018.05.02", "title": "5-те основни характеристики на двата пола, които привличат хората, склонни към изневяра"}
