{"url": "https://www.blitz.bg/svyat/medvedev-i-yldrm-obsdikha-po-telefona-vazhni-energiyni-proekti_news604462.html", "text": "Руският премиер Дмитрий Медведев и министър-председателя на Турция Бинали Йълдъръм обсъдиха в телефонен разговор изграждането на атомната електроцентрала \"Аккую\" и газопровода \"Турски поток\", съобщава БГНЕС. \"По време на разговора са били засегнати актуални въпроси от руско-турските търговско-икономически отношения и придвижването на мащабни съвместни енергийни проекти, включително изграждането в Турция на АЕЦ \"Аккую\" и строителството на газопровода \"Турски поток\", се казва в изявлението.  Страните отбелязаха колко е важно засилването на сътрудничеството между Русия и Турция, за да се създадат благоприятни условия за разширяване на двустранното сътрудничество в широк спектър от области.  В допълнение турският премиер поздрави Дмитрий Медведев за назначаването му на поста министър-председател и приветства страната с настъпващия Ден на Русия. ", "date": "2018.06.02", "title": "Медведев и Йълдъръм обсъдиха по телефона важни енергийни проекти"}
{"url": "https://www.blitz.bg/svyat/chudo-otkrikha-ruski-pilot-svalen-predi-30-godini-v-afganistan_news604463.html", "text": "В Русия се случи чудо - изчезнал без следа в Афганистанската война се оказа жив и здрав. Това е пилотът Сергей Пантелюк, който е свален преди повече от 30 години.Той има нужда от финансова помощ. Генерал-полковник Валерий Востротин отказа да съобщи името на намерения в афганистанските дебри руснак, но медиите установиха, че става въпрос за Пантелюк, в чиято чест има издигнати три паметника в Ростовска област.Дърщерята на Пантелюк - Лариса, каза в интервю за \"Комсомолска правда\", че никога не е виждала баща си, тъй като когато самолетът му бил свален тя била само на 4 месеца. Сега Лариса е на 31 години. Семейството й живее в град Батайск.  Пантелюк бил свален над град Кунар. Тялото му така и не било открито. Жената на пилота никога повече не се омъжила. Постоянно го чакала да се върне. Чак, когато Лариса станала на 16 години майка й можела да разказва за него без да заплаче. Медиите не казват нищо за съпругата на Пантелюк.  Град Кунар Не се казва и защо досега летецът не е опитал да се върне при семейството си и дали не е държан в плен цели 30 години. ", "date": "2018.06.02", "title": "Чудо: Откриха руски пилот, свален преди 30 години в Афганистан"}
{"url": "https://www.blitz.bg/svyat/nemrlivostta-v-tayland-ubi-oshche-edna-zhivotinka-kit-pochina-sled-kato-poglna-80-plastmasovi-torbichki_news604473.html", "text": "Кит е починал в южната част на Тайланд, след като е погълнал повече от 80 пластмасови торбички, обявиха местните власти, прекратявайки опитите да спасят величествения бозайник, съобщава France Press.​​​​​​​ Тайланд е един от най-големите потребители на пластмасови торбички в света, които всяка година убиват стотици морски същества, живеещи близо до популярните плажове на страната.Въпросният кит се превърна в последната жертва, след като е бил намерен полужив в канал близо до границата с Малайзия, уточняват от Министерството на морските и крайбрежните ресурси на Тайланд.  Екип от ветеринари се е опитал \"да помогне за стабилизиране на болестта му, но в крайна сметка китът почина\". Аутопсията е разкрила около 80 пластмасови торбички в стомаха на морското създание, тежащи около 8 кг.", "date": "2018.06.02", "title": "Немърливостта в Тайланд уби още една животинка: Кит почина, след като погълна 80 пластмасови торбички"}
{"url": "https://www.blitz.bg/svyat/sauditska-arabiya-plashi-s-voenni-deystviya-sreshchu-katar-v-sluchay-che-kupi-ot-rusiya_news604452.html", "text": "Саудитска Арабия заплаши с военни действия срещу Катар, ако той продължи да предприема стъпки по придобиването от Русия на нейната най-модерна противоракетна система С-400, съобщава Le Monde .Позовавайки се на информация, с която се е сдобило, изданието посочва,  Рияд е написал писмо до френския президент  Еманюел Макрон,  искайки да се намеси, за да попречи на сделката  и да помогне за запазването на регионалната стабилност.  Засега от Елисейския дворец или от френското външно министерство не са коментирали информацията. Саудитска Арабия, подкрепена от други регионални сили, включително Бахрейн и ОАЕ, скъса отношенията си с Катар през юни миналата година, обвинявайки страната от Персийския залив, че подкрепя радикални ислямистки групировки и че е твърде близка с Иран - големия противник на Рияд в региона. Впоследствие те наложиха икономически санкции на Катар, който многократно е отхвърлял обвиненията срещу себе си. В стремежа си да облекчи изолацията си,  Катар потърси нови приятели, включително Русия . През януари от емирството обявиха, че преговорите с Москва за доставката на модерната ПВО система С-400 са на \" напреднал етап \". Според в. \"Монд\" в писмото, изпратено до френския президент,  саудитският крал Салман е изразил \"дълбоката си тревога\" от обсъжданията между Доха и Москва  и предупредил за риска от ескалация. Саудитска Арабия \"ще бъде готова да предприеме всички необходими мерки за премахване на тази отбранителна система,  включително военни действия \", пише френското издание.", "date": "2018.06.02", "title": "Саудитска Арабия плаши с военни действия срещу Катар, в случай, че купи от Русия..."}
{"url": "https://www.blitz.bg/intsidenti/stikhii/moshchna-gradushka-se-izsipa-po-ptya-km-gotse-delchev-video_news604458.html", "text": "Жестока градушка удари пътуващите към град Гоце Делчев в района на местността Момина кула. Ледените парчета, които падали от небето, били с размери на пъдпъдъчи яйца, съобщава toppresa.bg, позовавайки се на очевидци. Наложило се е шофьорите да отбият колите си и да изчакат на бурята да отмине.  Бъдете много внимателни, ако пътувате и преминавате през този регион.     ", "date": "2018.06.02", "title": "Мощна градушка се изсипа по пътя към Гоце Делчев (ВИДЕО)"}
{"url": "https://www.blitz.bg/politika/angelkova-posochi-kolko-golyam-prikhod-ochakvame-ot-letniya-sezon_news604475.html", "text": "„В Москва премиерът проведе изключително добри срещи в дух на добронамереност, прагматичност, желание да се засилят взаимоотношенията между България и Русия. И това е особен важно по отношение на туризма, защото Русия е един от нашите ключови пазари за привличане на максимално много туристи”. Това обяви министърът на туризма Николина Ангелкова в предаването „Офанзива с Любо Огнянов” по Канал 3.„Важно е да имаме добри взаимоотношения във всяка една област, но искам да подчертая, че по отношение на туризма ние винаги сме ги имали, и отново благодарение на добрия контакт и добрите взаимоотношения между премиера Борисов и президента Путин ние успяхме през 2016 г. да имаме рекорден ръст на руските туристи в страната – около 30%. Също така тогава, благодарение на разговор, който беше проведен между двамата лидери, се стартира едно много тясно сътрудничество по отношение на сигурността.  Така черезултатите от тези усилия се виждат и наистина, според мен, това посещение беше много ключово и важно и смятам, че премиерът и президентът Путин изразиха ясно своето желание за засилване на взаимоотношенията, за тяхната прагматичност и изобщо да вървим напред, така че максимално да реализираме проектите от взаимен интерес”, каза министърът на туризма.  В какво се изразява обаче успехът на разговорите по отношение на туризма, Ангелкова поясни: „За първи път, отново благодарение на подкрепата на премиера Борисов и президента Путин, ние ще имаме следващата година – година туризма на Русия в България и година на България в Русия – през 2019-а. Това се случва за първи път и на практика дава възможност на цялата руска администрация да работи целенасочено към направление България. Това е много важно, защото така ще привлечем допълнително интереса на руските туристи, към това, което предлагаме”. Ангелкова коментира и прогнозите от бранша, че през идния летен сезон се очаква драстичен отлив на руски туристи. „Не смятам, че се очаква чак толкова песимистична картина по отношение на руските туристи. Това, което коментирахме и по време на форума в Санкт Петербург, на който присъствах, и по време на срещите, на които присъствах по време на визитата на премиера Борисов, всъщност отново подчертахме засиления интреес на руските туристи към България, и това, че България се превръща във все по-устойчива дестинация по отношение на руския пазар. Защото се увеличават значително и редовните самолетни линии, за сметка на намаление на чартърните. Което показва устойчивост и постоянен интерес. Това, което е предизвикателство е изключително агресивната ценова политика от страна на Турция, която е нашият пряк конкурент по отношение на руския пазар. Там има и държавни гаранции и по информации от руски туроператори – в Турция се предлага олинклузив в 5-звезден хотел за 10 дни, за около 250-270 долара. Ние няма как да се борим с тази агресивна ценова политика и затова разчитаме на стабилните взаимоотношения, които имаме в сектора в момента. Ако изобщо има спад, защото е рано да се говори за това, нашите прогнози са да е около 4%. Това е много малко и ако успеем да задържим тези нива, ние пак ще посрещнем 550 хиляди руски туристи”, обясни министърът. „Общата картина, която имаме обаче показва ръст с около 5%, което ако успеем да реализираме, ще покаже, че страната наистина става много устойчива и разпознаваема. Защото оценката, която имаме е, че рядко се случва в 3 поредни години да има такава устойчивост на един и същ пазар, особено предвид цялата геополитическа обстановка около нас”. Извън пазара Русия, Николина Ангелкова обясни, че страната ни има изключително голям ръст по отношение на туристите от Германия – над 48% за 2016 и 2017 г. Това компенсира спадове от други пазари, тъй като именно Германия е на първо място по отношение на летния туризъм в България. Тя поясни, че има ръст и по отношение на полския и чешкия пазар. Румънците, пък са на първо място, заедно с гърците, общо – за целогодишен туризъм. „Обръщаме се и към други пазари с потенциал. От резервации и заявки за полети правим анализ, че  общият ръст ще бъде около 5%. Приходите от летен туризъм през миналата година бяха 3,7 милиарда лева, значи очакваме това лято да стигнат 4 милиарда и да ги задминат ”, каза още министърът на туризма. И добави: „Никога България не е била мантра за алкохолен туризъм. България основно е позната като дестинация за семеен туризъм”. Тя поясни, че курортът Сълнчев бряг дава най-много приходи в държавната хазна – почти 1 милард лева и според нея не бива да бъде разрушавано с лека ръка нещо, което носи толкова приходи. По отношение на акциите за разрушение на преместваеми обекти и други подобни по родното Черноморие, Ангелкова коментира: „Нека не бъркаме спазването на закона с предприемането на едни или други действия, които биха навредили на туризма. Това, което би навредило на туризма е въвеждането на някакви правила, норми, без те да бъдат обсъдени с обществото – в началото на летния сезон, например. Нещо, което да създаде хаос. Примерно – продажбата на пакетите за 2019 г. започва сега – и ако има неяснота и несигурност по отношение на това какво се предлага и че рязко може да има промяна в правилата, без те да бъдат обсъдени, това ще доведе до несигурност и до отлив. Но спазването на правилата категорично подобрява качеството на продукта.\"", "date": "2018.06.02", "title": "Ангелкова посочи колко голям приход очакваме от летния сезон"}
{"url": "https://www.blitz.bg/kriminalni/prestplenie/tiyneydzhri-napadnakha-svoy-sselyanin-ss-sopi-no-toy-ne-im-ostana-dlzhen-razvrtya-bradvata-i-stana-strashno_news604472.html", "text": "41-годишен мъж е задържан за това, че наранил двама тийнейджъри с брадва, съобщиха от русенската полиция. Инцидентът е станал миналата вечер в село Дряновец. Между двама младежи – на 15 и 19 години и 41-годишен мъж от селото възникнал скандал. Тийнейджърите пресрещнали мъжа и започнали да му нанасят удари с тояги по тялото, ръцете и главата. Той пък им отвърнал с няколко удара с брадвата, която държал в ръцете си.  С нея нанесъл порезни рани на китката на единия младеж и два удара по дясната предмишница на другия, след което се прибрал в къщата си. Младежът с посечената китка е откаран в УМБАЛ гр. Русе, където е опериран по спешност.  Мъжът е задържан за 24 часа. По случая е образувано досъдебно производство за престъпление по чл.129, ал.1 от НК. ", "date": "2018.06.02", "title": "Тийнейджъри нападнаха свой съселянин със сопи, но той не им остана длъжен, развъртя брадвата и стана страшно"}
{"url": "https://www.blitz.bg/layfstayl/za-damite/edva-li-nyakoya-zhena-znae-za-tezi-5-fakta-za-tyaloto-si_news604470.html", "text": "Женското тяло е доста сложно и дори много жени не са наясно с всички негови биологични характеристики. Например, препоръчително е да посетите зъболекар или да отидете на коламаска през последната седмица на менструалния цикъл, а еластичността на гърдите зависи от количеството течност, която консумирате.Ето още някои не особено популярни факти за женското тяло.  1. Ако прекалите с тренировките, може да се наруши менструалният цикъл Доказано е, че физическите тренировки могат да облекчат болката по време на менструация. Ако обаче прекалявате с тренировките в този период, това може да има обратен ефект. Прекомерната физическа активност води до хормонален дисбаланс в организма, който от своя страна – до нарушаване на менструалния цикъл. Просто помнете, че всичко трябва да бъде умерено. 2. Теглото не е основен индикатор за здравето Ако имате няколко излишни килограма, това не означава непременно, че имате здравословни проблеми. Излишните килограми зависят от навиците, свързани с храненето, генетичните фактори и физическите характеристики на тялото. Недостигът на вода в организма води до промяна в състоянието на кожата. Когато е дехидратирана, тя става суха и се отпуска. Затова е много важно да не допускате организмът да се обезводни. 4. Храната може да доведе до мигрена Главоболието може да се дължи не само на преумора и стрес, но и на хранителния режим. Оказва се, че храни като шоколад, сирене, ядки, пушени меса или чаша сок могат да са причина за главоболие. 5. Безсънието може да доведе до натрупване на мазнини в областта на корема Дори и да тренирате 5 пъти седмично, тлъстинките около талията може да не се стопят, а причината за това може да е липсата на адекватен сън. Така че не забравяйте това просто правило – ако искате да имате плосък корем, сънят не бива да е по-малко от 8 – 9 часа на денонощие.", "date": "2018.06.02", "title": "Едва ли някоя жена знае за тези 5 факта за тялото си"}
{"url": "https://www.blitz.bg/layfstayl/zriteli-izbrakha-top-3-na-zhenite-koito-iskat-da-vidyat-v-noviya-vip-bradr_news604437.html", "text": "Потребители на социалните мрежа направиха интересна класация с топ 6 на най-желаните жени, които биха искали да прекрачат прага на \"Вип брадър\" през есента. Всички те умело боравят със словото, колоритни са и безспорно рейтингът на шоуто би скочил стремглаво нагоре ако продуцентите съумеят да ги склонят поне за епизодично участие.Диана Найденова  Водещата от култовото предаване “Челюсти” вече няколко години не е на екран, но всички знаят коя е тя и какво може. Неведнъж е влизала в полемика със своите опоненти. Готова е да изкара извън кожата всеки, който не й е по вкуса. Маргарита Михнева  Желязната лейди на българската журналистика. Много пъти неудобна и неразбрана, но винаги категорична с оценките и коментарите си.  Татяна Дончева  Тя е една от малкото жени в политиката, които могат да смразят мъжете само с едно изказване. Обстоятелствена е и със сигурност би била приятен събеседник, само ако не я закачаш.  ", "date": "2018.06.02", "title": "Зрители избраха топ 3 на жените, които искат да видят в новия „Вип брадър“"}
{"url": "https://www.blitz.bg/layfstayl/khoroskop/spored-zodiyata-kakv-kolega-ste_news604428.html", "text": "Вашият зодиакален знак може да разкрие не само отношението ви към работата и кариерата ви, но и подхода на колегите ви към вас самия. Ето и как най-вероятно ви възприемат хората в офиса ви, според вашата зодия:Овен   Овните са лидери сред колегите си. Хората от този знак са ентусиазирани и иновативни служители с независима природа. Проблемът им е, че те показват презрение към рутината и това дразни някои техни колеги. Природата на Овните ги тласка да се впускат първи във всеки един нов проект, но невинаги са най-прецизни в изпълнението му. На тях им липсва добра преценка и чувство за такт и това им създава врагове сред хората, с които работят. Хубавото е, че те компенсират с вродения си оптимизъм, който често е заразен. Телец Телецът държи на качеството в рамките на работното място. Той е постоянен, непоколебим и добросъвестен служител, който знае че огромното му предимство сред колегите му е именно неговата надеждна работна етика. Всеки е готов да се опре и да разчита на колегата си Телец, защото знае, че той няма да го подведе. Телците са практични, излъчват сигурност, а това е огромно предимство в съвременния несигурен свят. Телците се харесват и заради силното си чувство за дисциплина, но понякога колегите им се дразнят на тяхното упорство и инат. Близнаци С бързите си ум и изказ, както и със своя вроден чар, Близнаците са любимци на своите колеги и шефове. Те са страхотни в общуването, падат си манипулатори и лесно убеждават колегите си в своята гледна точка. Те са известни и със своята неуморима енергия и вероятно ще могат да съвместяват няколко дейности в офиса наведнъж. За да остане дълго време на една определена позиция, човекът от тази зодия трябва да има нови предизвикателства, с които да се справя. В противен случай той се отегчава и започва да плете интриги в службата. Рак Ракът е отборен играч и затова колегите му го обичат и ценят. Той обикновено блести в службата, без да си го поставя за цел, просто другите винаги го ценят високо. Представителят на тази зодия дарява с топлина и дух на приятелство хората с които работи. Той обаче е доста обидчив и не търпи критика, което му създава проблеми в службата, особено в по-конкурентна среда. Засегнатият Рак незабавно става студен и сдържан за неопределено дълго време. Ракът може да бъде лоялен колега, но трябва да бъде третиран с уважение. Лъв Лъвовете искат непрекъснато признанието на своите колеги и шефове. Те са убедени в своя изключителен характер и уникални способности и това понякога е леко дразнещо за околните. Те могат да са първокласни сътрудници, тъй като общуват с топлина, щедри са и са компетентни. Те са готови да свършат работата си без страх, дори да има някакви „неблагоприятни“ обстоятелства. Като цяло те са добри, лоялни колеги, но тяхното огромно его и желанието им за професионално величие им създават неприятели в службата. Дева Девите са много трудолюбиви и отдадени на работата си колеги, но този техен работохолизъм и интензивният им стремеж за израстване в службата, често им печели врагове сред другите служители. Те имат високи стандарти в професията си, които понякога са възприемани за нереалистични. Девите често са по-скоро дразнещи колеги, склонни да критикуват хората, с които работят, посочвайки им всеки един техен недостатък. Тази тяхна тенденция да сочат с пръст грешките на другите е най-неприятното им качество, особено когато работят в екип. Везни Везните са приветливи колеги с много приятно поведение. Те са майстори не само на комуникацията, но и на дипломацията. Те са безпристрастно справедливи и могат да балансират сред колеги с по-изявени и натрапчиви егота. Везните са перфектни във възстановяването на баланса в офиса, особено при работата в екип. Проблемът им е, че те не могат да работят в твърде стресираща среда, тъй като са любители на хармонията. Ако в службата стане напечено – Везните ще излязат в дълъг отпуск или в болничен. Скорпион Скорпионите са леко натоварващи колеги, които трудно остават незабележими. Те имат непоклатимо, почти обезпокоително самочувствие. Когато човек от тази зодия се ангажира с дадена цел, той е готов да премине през Ада, но да я постигне. Тази изключителна амбиция на Скорпионите, в комбинация с потайната им природа, ги превръща в не особено големи любимци в екипа, макар да са сред най-добрите играчи в отбора. Те имат остър ум и непримирим дух, които все пак будят искрено възхищение и дори завист у колегите им. Стрелец Това е любимецът в офиса – той е весел, забавен, страхотен идеалист, а на всичкото отгоре е изпълнен с огромен резерв от енергия и желание за действие. Стрелците са продуктивни колеги, които умеят да мобилизират целия екип в извършването на дадена работа. Те никога не се дърпат когато им се предложат нови, иновативни начини за свършване на дадена работа или проект. Стрелците са откровени хора, които могат да заразят с оптимизъм и енергия целия офис. Проблемът им е, че понякога са твърде откровени... Козирог Това е най-практичният, методичен, издръжлив и работлив колега, който можете да имате. Той може да се справи с всякакъв тип работа, с всякакъв вид напрежение и накрая резултатите да са повече от отлични. Козирозите имат нужда от престиж и уважение и затова действат решително, овладяно и амбициозно в службата. Те са от типа служители, които бавно, но сигурно ще стигнат до върха. Те са най-логичният знак в Зодиака, но понякога колегите им ги имат за твърде консервативни, скучни и не особено склонни към поемане на риск. Водолей Колегата ви Водолей вероятно е най-оригиналният, иновативен и любопитен човек в офиса. Той държи на усъвършенстването си в професионален план. Понякога хората от този знак са обвинявани в прекалено усложняване на служебните казуси и въпроси. Те твърде много анализират всеки един детайл в работата, а понякога това затруднява работния процес. Колегата Водолей притежава чудесно, авангардно мислене, което може да помогне на целия екип да се справи по-добре, стига разбира се, другите да му гласуват доверие. Риби Колегата ви от зодия Риби със сигурност притежава огромно въображение, абстрактно мислене и творчески заряд, които могат да помогнат на целия екип да се справи по-добре в непредвидена, трудна работна ситуация. Хората от този знак са супер състрадателни и няма да се поколебаят да помогнат на всеки един човек, с когото работят, стига той да им поиска помощта. Проблемът на Рибите е, че те мразят работното време от 9:00 до 17:00 и са склонни да се скатаят, а това не остава незабелязано от другите колеги.", "date": "2018.06.02", "title": "Според зодията: Какъв колега сте?"}
{"url": "https://www.blitz.bg/obshtestvo/lyubomir-si-doyde-ot-germaniya-i-napravi-neshcho-koeto-priyatelkata-mu-shche-pomni-tsyal-zhivot-snimka_news604439.html", "text": "Българин, от години живеещ в Германия изненада приятелката си с предложение за сватба като й поднесе, падайки на колене пръстен с диамант насред градина с маслодайни рози в землището на казанлъшкото село Ръжена. Жестът на Любомир Камбуров предизвика сълзи в очите на приятелката му, която за пръв път идва в Долината на розите и тракийските царе. Десетки спътници на щастливата двойка с изумление разбраха, че Любо още в началото на година резервирал билети за самолета и на няколко пъти звънил в Казанлък, за да уточни датата на изненадата. Дори най-близките на младежа не знаели за решението му, пише \" \".   „Ако знаехме щяхме да се подготвим още по-добре, можеше и да ги оженим тук, насред градината“, коментира кметът на Ръжена Апостол Терзиев, чиято съпруга и майка на двете му близначета Пламена е  служителка  в ритуалния дом.  Тя припомня, че преди няколко години индиец предложи брак и поднесе пръстен с диамант на любимата си в оригиналната  гробница на тракийския цар Ройгос на казанлъшкия хълм Тюлбето. ", "date": "2018.06.02", "title": "Любомир си дойде от Германия и направи нещо, което приятелката му ще помни цял живот (СНИМКА)"}
{"url": "https://www.blitz.bg/obshtestvo/regioni/aytozlii-izpadnakha-v-shok-tochno-v-12-chasa-navrkh-2-yuni-sirenite_news604427.html", "text": "Смут обзе жителите на Айтос днес, когато почитаме Деня на загиналите за свободата на България и годишнината от гибелта на поета-революционер Христо Ботев. Точно в 12 часа в градовете прозвучаха по традиция сирените, с които оказваме почит към паметта на загиналите. Айтозлии обаче не чуха звука им, пише burgasinfo.com. „Защо нямаше сирени ? Явно Айтос не отдава почит на Ботев.“, заваляха коментари в социалните мрежи. Мнозина подчертаха, че това е явно неуважение и че е трябвало да има предварителна проверка на устройствата.     „Поради техническа повреда в сиренно-оповестителната система не беше произведен сигнал на сирена в Айтос, в 12,00 ч. днес на 2 юни. Община Айтос поднася извинения към гражданите“, обясниха от общинската администрация.    ", "date": "2018.06.02", "title": "Айтозлии изпаднаха в шок! Точно в 12 часа навръх 2 юни сирените..."}
{"url": "https://www.blitz.bg/intsidenti/signal-do-blits-neshcho-strashno-se-sluchi-kray-chepintsi-myastoto-pochernya-ot-politsiya-pozharnikari-i-lineyki_news604443.html", "text": "Инцидент във водоем край Чепинци вдигна на крак медици, полицаи и пожарникари, съобщава очевидец за БЛИЦ, минал покрай мястото. Произшествието е станало този следобед. Група мъже са влезли да се поразхладят във водата, но са излезли с един по-малко.  На мястото има много пожарникари, водолази, полицаи и спешна помощ. Виждат се и лодки, с които най-вероятно ще бъде претърсен водоемът.  Към момента няма яснота за причината за инцидента. Тялото на плувеца още не е открито.       На   БЛИЦ очаква новини, снимки и видео от своите читатели в цяла България и по света    ", "date": "2018.06.02", "title": "Сигнал до БЛИЦ! Нещо страшно се случи край Чепинци, мястото почерня от полиция, пожарникари и линейки"}
{"url": "https://www.blitz.bg/svyat/ochevidets-zasne-zvezdata-na-smrtta-v-nebeto-nad-velikobritaniya-video_news604387.html", "text": "30-годишният Джеймс Голдман от Лийдс, Великобритания, засне тайнствен летящ обект, напомнящ \"Звездата на смъртта\" от \"Междузвездни войни\". Човекът каза пред Mirror, че НЛО е висяло на височина около 300 метра и приличало на ярка бяла метална топка. \"Определено не беше самолет и летеше твърде ниско, за да бъде спътник. Знам как изглеждат дроните и не прилича на тях\", добави той.  Експертите все още не знаят какъв е видът на обекта. Уфологът Гари Хеселин е склонен да вярва, че жителят на Лийдс е бил свидетел на необичайно явление. \"Това е интересен материал и, съдейки по информацията, е предоставен от очевидци. Това наистина е нещо необичайно\", коментира той.  Интересното е, че самият Джеймс Голдман не е вярвал в съществуването на извънземни и е бил скептичен относно съобщенията за НЛО. Сега възнамерява да преразгледа своите възгледи по този въпрос. Превод: БЛИЦ     ", "date": "2018.06.02", "title": "Очевидец засне \"Звездата на смъртта\" в небето над Великобритания (ВИДЕО)"}
{"url": "https://www.blitz.bg/svyat/skandalno-video-prostitutki-prebikha-nakhalen-turist_news604383.html", "text": "В една от азиатските страни турист, очевидно след като е прекалил с алкохола, реши да се присламчи към група местни проститутки. На видеоклипа, който се появи в мрежата, се вижда как мъжът се приближава до една от жриците на любовта и я стиска в пиянските си прегръдки.  Момичето обаче показа своя характер. Тя избута похотливия пътешественик, после го удари с крак няколко пъти. Нейната другарка после дойде да помогне на приятелката си.  Победеният турист бе принуден да се оттегли с позор.     ", "date": "2018.06.02", "title": "Скандално ВИДЕО: Проститутки пребиха нахален турист"}
{"url": "https://www.blitz.bg/layfstayl/svetski/izpluva-novo-razkritie-za-pochinaliya-doveden-sin-na-emiliya-minalata-godina-fedi-e_news604352.html", "text": "Доведеният син на фолкпевицата Емилия, 19-годишният Феди Башур, който почина след катастрофата на магистрала \"Тракия\" навръх 24 май, е снимал филм миналата година, пише \"Телеграф\". 5-минутната лента е дело на Никол Паскалис, приятел на гаджето му Деспина Кацируба. Главната роля е поверена на Феди - той влиза в образа на бездомник, който пренебрегва етикета и морала си, за да отиде на интервю за работа. Младежът е бос, само с дрипава тениска и стар панталон, и трепери от студ на земята пред голямата сграда. Талантът на героя му е рисуването. До себе си държи красива картина, която съвсем го доказва. Случайно в полезрението на просяка попада белешка, залепена на магазин, на която пише, че фирма търси илюстратор и графичен дизайнер. Героят му веднага решава да опита, но за да отиде на интервюто му е нужно прилично облекло. За да си купи по-хубав костюм, той краде чантата на момиче, а от портмонето й взима всичките й пари. В случая момичето, което играе жертвата всъщност е приятелката на Феди - Деспина. Парите, които той прибира от нея обаче, не са достатъчни и прави домова кражба. В края на филма се вижда как Феди влиза в един от скъпите магазини за мъжки облекла и си купува точно костюма, който иска. На последният кадър младежът вече седи пред бъдещия си работодател и уверено му казва: \"Вярвам, че упоритата работа се възнаграждава\".  Впечатленията за филма са изцяло положителни. Освен добре измислената идея всички, които са го гледали, оценяват играта на момчето като много добра. Самият той изглежда спокойно пред камера, а на някои места във филма дори импровизира в думите. Познати на Феди споделят, че след участието в тази лента той разказвал, че иска да участва и в други. Обяснил им, че дори би записал да учи актьорско майсторство, тъй като за него това било изключително интересно преживяване.  Младежът празнувал последния си рожден ден в Ню Йорк, където живеел. В тесен кръг само с най-близките си приятели. В САЩ той заминал преди година, за да продължи образованието си. У нас младежът учил в училище за деца на чужденци с по-големи възможности. В анго-американското той бил сред пълните отличници, което пък преди няколко месеца изиграло голяма роля за приемането му в един от най-престижните в световен план университети - Бостънския. Момчето споделяло, че след като завърши висше, ще започне собствен бизнес, но паралелно с това няма да спира да учи, а ще запише още нещо. ", "date": "2018.06.02", "title": "Изплува ново разкритие за починалия доведен син на Емилия, миналата година Феди е..."}
{"url": "https://www.blitz.bg/layfstayl/shoubiznes/top-10-na-zvezdnite-bratya-v-blgariya_news604268.html", "text": "Те са братя и успяват – какво по-хубаво от това, още повече, когато говорим за тандеми в родния шоубизнес. На тях е посветена и класацията ни в този брой. Оказва се, че противно на логиката, че с близки бизнес не се прави, имаме такива неопровержими примери в подкрепа на обратното, от които буквално свят ще ви се завие. В хубавия смисъл на думата, разбира се! Маги и Джуди Халваджиян са един от най-успешните братски тандеми в родния шоубизнес. Двамата не просто разбират от телевизия, но и знаят как да усетят пулса на времето така, че да направят от идеите си успешни и рейтингови продукти. Правят го от години и със завиден замах. Маги ръководи „Глобал филмс”, която създава десетки тв формати, сред които са „Като две капки вода”, „Х Фактор”, „Пееш или лъжеш”, в минали години и „България търси талант”, „Пълна промяна”, „Великолепната шесторка”, „Страх” и „И аз го мога”. А Джуди ръководи „Глобал фрейм”, която прави „Господари на ефира”. Нейни са още „Имаш поща” и „Пълна лудница”. Най-новата компания в групата е „Оупън фреймс”, която се занимава с международни филмови проекти и вече има зад гърба си три заснети филма. Снима още два, както и сериал, които са изцяло предназначени за международния пазар. „Когато едно семейство е здраво, изградено върху определен тип взаимоотношения – любов, почтеност и честност, тогава има успех. Никой при нас не гледа в купичката на другия, но всеки гледа да си свърши работата”, казва Маги Халваджиян, а брат му Джуди напълно споделя мнението му.  Кирил и Георги Домусчиеви също са един супер успешен братски тандем. Чухме за тях най-вече покрай успешния футболен отбор „Лудогорец”, който е шампион на България от последните вече седем години.  След промените през 1990-та братята учредяват и няколко дружества, занимаващи се с производство и търговия на различни промишлени стоки – облекла и обувки. През 1996-та Кирил основава и приватизационен фонд „Напредък Холдинг” АД, чрез който придобива акции в редица дружества в България, които развиват дейности в различни сфери на индустрията. През 1999-та Кирил и Георги стартират и собствен фармацевтичен бизнес. Кирил учредява „Хювефарма” ЕООД, чрез която през 2000 година приватизира публичното дружество „Биовет” АД – собственик на завод за производство на ветеринарни продукти в Пещера. Днес компанията има собствени заводи в България, САЩ и Италия. През 2003-та братя Домусчиеви учредяват и „Адванс Пропъртис” ООД, в което всеки от тях притежава по 50% от капитала.  Заради приноса му за развитието на Българската индустрия през 2014-та Кирил Домусчиев е избран за председател на Управителния съвет на КРИБ (Конфедерация на работодателите и индустриалците в България).  Кубрат и Тервел Пулеви са най-известните български боксьори. А желанието им да прославят България се ражда в тях още от детството. Кубрат започва боксовата си кариера, когато е 13-годишен в школата на ЦСКА. Преди да започне да тренира бокс, е тренирал 1 година футбол. Състезава се в категорията на най-тежките – над 91 кг. През ’98-ма е привлечен в националния отбор на България, след серия от отличия от детски и юношески състезания. През 2002-ра печели първото си голямо отличие – купа „Странджа”. Следват много медали от европейски и световни първенства, както и от летни олимпийски игри. Кобрата е носител и на Интернационалната титла на IBF в тежка категория (2011-та). През 2012-та става европейски шампион в тежка категория, а от 2009-та е в професионалния бокс.  Тервел Пулев се занимава с бокс от 1994 година. Увлича го баща му Венко Пулев. Тервел се състезава за различни клубове, като първият клуб, в който започва кариерата си, е БК ЦСКА. Впоследствие преминава в Боксов клуб НСА, състезава се и за „Академик”, „Национал-София” и БК „Левски”. Също като брат си Кубрат и Тервел е многократен републикански шампион при юношите и мъжете. През 1998-ма е повикан за пръв път за европейското първенство за юноши младша възраст в Юрмала, Латвия. През боксовата си кариера е номиниран и награждаван многократно в различни именити класации. Участник е на 4 европейски и 2 световни първенства за мъже и на световно и европейско първенство за юноши. Европейски вицешампион от първенството в Москва (2010-та). Носител на златни медали от редица международни турнири. Освен със спечелени медали, нерядко Тервел донася и купи за най-техничен състезател от международните турнири, в които се състезава.     Красимир и Веселин Ранкови са много успешен актьорски тандем. И въпреки страстта към киното, двамата доказват, че умеят да се справят не по-малко ефективно и в бизнеса. Доц. Веселин Ранков е един от запомнящите се родни актьори с роли и в киното, и в театъра, и в дублажа. Най-известен е с озвучаването на Рене Артоа, Капитан Ханс Гееринг, Капитан Алберто Берторели, Хер Ото Флик и Гавин Феърфакс в сериала „Ало, ало!”. Завършва „Актьорско майсторство за драматичен театър” в НАТФИЗ (1983-та), същата година започва и работа в Драматичния театър „Иван Димов” в Хасково. Година по-късно и в театър „Българска армия”. През 1990-та става доцент в НАТФИЗ, а от 2002-ра започва да ръководи свой клас по актьорско майсторство в Академията. Участвал е в сериалите „Дунав мост”, „Клиника на третия етаж”, „Забранена любов”, „Откраднат живот” и други. През 2005-та преподава сценично поведение на участниците в „Стар Академи”. Той е и един от основателите на „Артистаутор”. Собственик на фризьорски салон „Ранкузи”. От години е водещ и на наградите „Аскеер” на театър „Българска армия”.  Брат му Краси Ранков е не по-малко известен български актьор и режисьор. Завършва актьорско майсторство в НАТФИЗ, след което и режисура. Играе в различни театри в страната, но най-дълго в Сатиричния театър. Сред пиесите, които режисира, са „Завинаги и още един ден”, „Двубой”, „Хайде да правим секс”, „Детектор на лъжата”, „Игра на мъж и жена”, „Боряна”, „Изстрели по никое време”. Участва в български и чужди филми. Най-успешното му превъплъщение е в охранителя Антон Ставрев в сериала „Стъклен дом”. През 2013-та става водещ на,,Денсинг старс”.     Захари и Явор Бахарови са поредният успешен братски тандем. Двамата са актьори, а Захари и доста успешен телевизионен водещ. С актьорство започва да се занимава случайно в гимназията, а през 1998-ма е приет в НАТФИЗ. Захари играе активно в театъра, както и в български и чуждестранни кинопродукции, а първата си роля на професионална сцена изпълнява в „Ромео и Жулиета” от Шекспир. От 2003-та е в трупата на Народния театър „Иван Вазов”. Носител е на „Аскеер” (2006-та), получава и „Икар” на Съюза на артистите в България (2007-ма). Първата му главна роля в киното е в „Дзифт” на режисьора Явор Гърдев. Сред последните филми с негово участие са „Стъклената река”, „Love.net” и ролята на гангстера Иво Андонов в „Под прикритие”.  Брат му Явор Бахаров също е успешен български актьор. Има роли в театъра, киното и телевизията. Завършва актьорско майсторство за драматичен театър в НАТФИЗ. По-известен го прави ролята на Хари в сериала „Стъклен дом”. През 2018-та печели „Икар” за най-добър поддържащ актьор за ролята в спектакъла „Редки тъпанари” по филма „Неизвестни извършители” от Марио Моничели, адаптиран от Теди Москов и Симон Шварц.     Дарин и Деян Ангелови са близнаци. И не само това – двамата са трето поколение актьори. Дарин завършва НАТФИЗ, като първата година учи пантомима, а по-късно заедно с брат си Деян се преместват в класа на проф. Стефан Данаилов, където учат актьорство за драматичен театър. Още като студент Дарин участва в „Пинокио” на Младежки театър. Първата му роля е в „Кралят елен”, а след завършването си е назначен в Младежки театър „Николай Бинев”, където играе и до днес. Участва и в представления на Народен театър „Иван Вазов”. Снима се във филми, реклами и музикални клипове. За кратко е и модел на мъжките облекла. Бил е и водещ на предаването Galileo по TV7. През 2005-та печели „Аскеер”, както и още много други награди.  Също като брат си и Деян Ангелов още от студент започва да играе в театрални постановки на Народен театър „Иван Вазов”, но понастоящем е актьор в Младежкия театър „Николай Бинев”. Понякога се занимава със синхронен дублаж на филми и сериали. А с озвучаване започва да се занимава през 2003-та, като една от първите му роли е на Макс в „Клуб Маус”.Един от първите филми – „Спирит”. Заедно с брат си озвучават опосумите Краш и Еди в поредицата „Ледена епоха”, а също и Валиант в „Храбрият гълъб”, Коди във „Всички на сърф” и Джак Скреж в „Чудната петорка”.     Благовест и Светослав Аргирови са емблематично дуо за родната музикална поп сцена. Те също са именити близнаци. Благовест завършва първоначално музикално училище в родния си Пловдив, след което и музикалната академия „Професор Панчо Владигеров”, където свири на виолончело. През 1981-ва дебютира на младежкия конкурс за забавна песен заедно с брат си Светослав под името дует „Вега”. На следващата година двамата сформират своята група „Братя Аргирови”, с която обикалят да пеят по фестивалите в Братислава и Дрезден. През 1999-та Благовест с участието на брат си, Данчо Караджов, Дони, Стефан Вълдобрев и Наско от БТР издава диска „Благовест и приятели”. Участва и в няколко игрални филма. В последните години той е отдаден почти изцяло на строителната си фирма.  Светослав също завършва първоначално музикално училище в Пловдив, след това и музикалната академия „Професор Панчо Владигеров”, но свири на пиано. Също като брат си е участвал в няколко игрални филма, а в края на 90-те издава и първия си самостоятелен максисингъл „Без заглавие”, в който използва музика от операта на Джоакино Росини „Отело”.     Братя Диневи са олицетворение на успешен строителен бизнес. Те строят не само хотели, но и цели курортни комплекси. Благодарение на тях „Свети Влас” се превръща от евтин център за къмпингов туризъм в един от най-модерните курорти в България.  Йордан Динев е един от собствениците на най-голямото яхтено пристанище у нас – „Марина Диневи” в Свети Влас. Собственик е и на „Диневи Груп”, което обединява близо 51 дружества, които се занимават с разнороден бизнес и е една от малкото български компании, които попадат в обсега на общественото внимание, не само със своята бизнес дейност, но и със спомоществователството си. През 2007 г. „Диневи” завършват изграждането на православен храм в „Свети Влас”. На негово място от ІІІ до ХVІІ век е съществувал едноименен манастир, който е бил разрушен от турците през ХVІІ век. Храмът е посветен на „Св. свещеномъченик Власий”, епископ Севастийски, живял в областта Кападокия, днешна Турция. През 2004-та заедно с по-големия си брат Динко създават Фондация „Българска памет – братя Диневи”, която се занимава основно с опазване на българското историческо наследство, със създаване на нови паметници, отразяващи героичното минало на народа ни. Йордан Динев притежава и един от петте произведени в света автомобила Hennesy Venom GT с би-турбо двигател от Chevrolet-LS V-8 над 1200 конски сили.     Братя Мангасариян всъщност са комедийна музикална група от професионални актьори от близкото минало. Това са Зюмбюл (Силвестър Силвестров), Кулю (Владислав Петров) и Среброто (Александър Сано). Изявяваха се в стил, който сами измислиха – манга хип-хоп или смесица от хип-хоп, пънк и етно елементи с иронични текстове. Познати на широката публика от 2005-та година, те са автори и на музиката и на текстовете на песните си. Хитовете „Бай Мангау” (първият им голям успех), „Въф кубъ”, „Тер'о рер'о”, „М.С.К.”, „Ромео и Юлия” и „Космоса Ми”, оглавяват първите места на националните класации. Участват в рекламни кампании и са рекламни лица на различни продукти. Един от най-успешните рекламни клипове, направен в България (Глобул), е изцяло тяхно дело.  Под шеговития тон, текстовете на песните на групата, както и медийните ѝ изяви представляват сериозен критичен анализ на актуалната културна и обществено-политическа ситуация в България. Независимо, че боравят с гротеска, цитати от поп културата и комични етюди, Братя Мангасариян успяват да удържат текстовете си изчистени от вулгаризми и банални включвания на груба улична реч. Както и музиката им, те са адресирани едновременно до най-популярната и младежка публика, но също така и до рефлексивни зрители, които се забавляват с имитацията на масмедийните клишета. Братя Мангасариян могат да бъдат сравнени като културен феномен с виртуалния герой Борат, превъплъщение на комика Саша Барон Коен. През 2015-та отново се завръщат на родната сцена, създавайки комедийното шоу „За вредата от образованието, културата и изкуството”, което се играе по клубните сцени в страната с голям успех.     Фики и Емрах Стораро със сигурност показват нагледно, че крушата не пада по-далече от дървото. Първо Фики показа, че е наследил таланта на именития си баща Тони Стораро, а отскоро това доказва смело и по-малкият му брат Емрах, който все още учи в гимназията. Той се оказа самоук талант, защото за разлика от Фики, който е завършил музикално училище, Емрах не е посещавал никакви уроци по пеене. Запознати даже твърдят, че Емрах е дори по-добър певец от брат си и идеално изпълнява балади. За Фики вече знаем, че от малък проявява интерес към музиката, освен това е сред петимата българи, избрани за над 110-членния международен хор „Гласове на младежката музика”, който участва в програмата по откриването на Олимпийските игри в Лондон през 2012-та. Емрах също смело върви по стъпките на по-големия си брат, макар баща му все още да го следи зорко дали е добър в училище, защото за слава и музикална кариера после ще има достатъчно време.       ", "date": "2018.06.02", "title": "Топ 10 на звездните братя в България"}
{"url": "https://www.blitz.bg/intsidenti/katastrofi/prva-snimka-ot-koshmara-s-tir-na-magistrala-trakiya-zadrstvaneto-e-ogromno_news604386.html", "text": "Сигналът за обърнатия тежкотоварен автомобил е подаден малко след 9 часа. Към момента на магистрала \"Тракия\" се е образувало километрично задръстване в посока Бургас. и самокатастрофира. Няма ранени при инцидента. Водачът на превозното средство бил много уплашен.   Инцидентът е станал на 10 км. преди влизане в столицата. На мястото има линейка и екипи на полицията. Движението се отклонява през Нови хан.     ", "date": "2018.06.02", "title": "Първа СНИМКА от кошмара с ТИР на магистрала \"Тракия\", задръстването е огромно!"}
{"url": "https://www.blitz.bg/svyat/uchenite-opredelikha-tri-varianta-za-razvitieto-na-chovechestvoto-dva-ot-tyakh-zvuchat-uzhasyavashcho_news604361.html", "text": "Група астрофизици определи три възможни начина за развитие на цивилизацията. Това се съобщава от списание The Atlantic. Учените взеха за основа цивилизацията, използваща планетарни ресурси за еволюцията и разширяването на местообитанието. Същевременно бе взето предвид, че при голямо извличане на природни ресурси населението се увеличава, но условията на околната среда пропорционално се влошават, достигайки границата, над която населението неизбежно ще бъде застрашено от изчезване.  В резултат на това са получени трите най-вероятни начина на развитие.  Първият начин учените нарекли \"умиращ\". Той се отличава с бързото развитие на цивилизацията с голям разход на ресурси. Въпреки това, след достигане на върха на развитието, започва рязък спад в населението и до 70% от жителите умират.  Вторият вариант е \"меко кацане\". Първоначално цивилизацията повтаря версията на първия сценарий, но, преди да достигне критичната точка, започва преходът към втория тип ресурси. Това спестява голяма част от световното население и не разваля околната среда.  Третият вариант е \"пълно мащабиране колапс\". Условията на планетата се влошават бързо и в крайна сметка всичко завършва с универсално пълно изчезване.  Учените казват, че тези сценарии са най-вероятни за човечеството в бъдеще. Превод: БЛИЦ", "date": "2018.06.02", "title": "Учените определиха три варианта за развитието на човечеството, два от тях звучат ужасяващо"}
{"url": "https://www.blitz.bg/svyat/mlada-britanka-poluchi-zloveshcho-izvestie-vv-feysbuk-s-dumichkata-smrt-24-chasa-po-ksno_news603600.html", "text": "Младо момиче от Лондон получи зловещо известие във Фейсбук. От социалната мрежа напомнили на Рейчъл да не забравя, че днес й предстои да „умре”. Това съобщи самата лондончанка в Туитър, а постът й се превърна в истински вирус.  „Това беше просто една публична лекция, на която трябваше да присъствам вечерта, но, дявол да го вземе, що за напомняме!”, възмущава се тя.     Рейчъл направила скрийншот на известието, чийто текст гласи: \"Напомняне. Имате ново събитие за днес: Смърт”.  Съненото момиче малко се изплашило, но след това разбрало, че Фейсбук не й желае смъртта, а просто й напомня за събитие, чиито организатори са кръстили „Смърт”.     Потребителите в Туитър пък побързаха да определят социалната мрежа като „екзистенциална” и се пошегуваха, че това може да е най-новата функция на телефона на момичето. „И какво ще правиш в последните си 12 часа”, пита Рейчъл един от интернет потребителите. В  края на краищата, момичето се сетило, че на следващия ден наистина трябва да бъде на гробището, но не за да намери вечен покой, а за да присъства на погребението на свой познат.    ", "date": "2018.06.02", "title": "Млада британка получи зловещо известие във Фейсбук с думичката \"смърт”! 24 часа по-късно..."}
{"url": "https://www.blitz.bg/svyat/stranen-obir-otvlyakokha-nad-2-miliona-pcheli-v-shvetsiya_news604374.html", "text": "Повече от 2 милиона пчели бяха отвлечени от натрапници в южната част на Швеция. Това се съобщава от полското издание на Skånska Dagbladet. Неизвестни проникнали в две ферми, чиито собственици ги нямало, и откраднали оттам 50 кошера и около хиляда литра мед.  \"Аз съм ядосан и разстроен, това е такава тъга\", каза ограбваният фермер Патрик Нилсон.  Според земеделския производител той планирал активно да събира мед, но сега неговият бизнес е унищожен и той трябва да започне отново. Превод: БЛИЦ    ", "date": "2018.06.02", "title": "Странен обир! Отвлякоха над 2 милиона пчели в Швеция"}
{"url": "https://www.blitz.bg/intsidenti/katastrofi/zhestoka-katastrofa-mezhdu-tir-i-tsisterna-blokira-trafika-kray-vitinya_news604441.html", "text": "ТИР и цистерна са катастрофирали челно на път I-1 София – Ботевград, след спускането на Витиня в посока Ботевград, съобщава „Фокус“. Сигналът за инцидента е получен в 14.56 часа. По първоначални данни водачите на двете превозни средства са пострадали.  Междувременно от АПИ съобщиха, че движението по път I-1 София – Ботевград, при км 208, след спускането на Витиня, в посока Ботевград, е в една лента поради ПТП. Шофьорите да се движат с повишено внимание и съобразена скорост.", "date": "2018.06.02", "title": "Жестока катастрофа между ТИР и цистерна блокира трафика край Витиня"}
{"url": "https://www.blitz.bg/kriminalni/prestplenie/izpluvakha-podrobnosti-okolo-spetsaktsiyata-koyato-raztrsi-botevgrad-zaradi-opasniya-ubiets-vladimir-pelov_news604454.html", "text": "Маскирани полицаи с бронежилетки и автомати са атакували изоставено крило на болницата в Ботевград. Службите са получили сигнал, че беглецът Владимир Пелов се укрива там. Пелов обаче не е намерен, информира bTV.  Той избяга заедно със съучастника си Радослав Колев през централния вход на Софийския затвор, след като стреля с пистолет по охраната.  Два месеца след бягството рецидивистът изпрати писмо до медиите, в което иска делото му да се разгледа отново.    ", "date": "2018.06.02", "title": "Изплуваха подробности около спецакцията, която разтърси Ботевград заради опасния убиец Владимир Пелов"}
{"url": "https://www.blitz.bg/intsidenti/koshmar-na-relsite-kray-gorna-oryakhovitsa-mlad-mzh-izskochi-ot-khrastite-i_news604435.html", "text": "33-годишен мъж загина, след като се хвърли пред пътнически влак край гара Горна Оряховица. Инцидентът е станал около 16 часа вчера в района на спирка Честово, съобщава \"Монитор\", позовавайки се на от полицията във Велико Търново. Младият мъж е изскочил от храстите само по маратонки и къси гащи и се е хвърлил пред пътническия влак от Горна Оряховица за Шумен. Локомотивът го е прегазил и той е загинал на място.  При последвалия оглед край линията са открити дрехите и вещите на самоубиеца. Не е намерено обаче предсмъртно писмо.  Във влака е имало около 40 души, които са били свалени и превозени с автобус. ", "date": "2018.06.02", "title": "Кошмар на релсите край Горна Оряховица! Млад мъж изскочи от храстите и..."}
{"url": "https://www.blitz.bg/obshtestvo/regioni/khvrlyat-chereshi-na-bokluka-tsenata-se-srina-v-prviya-den-na-kampaniyata-a-fermeri-falirat-video_news604438.html", "text": "Кампанията по бране на черешите стартира вчера с кошмарен сценарий за стопаните от Родопската яка. Тонове череши ще останат по дърветата, а купчини с набран вече плод вече гният из градините, съобщава ПловдивПрес. Фермерите от Браниполе, Брестник, Белащица, Куклен са настръхнали, предпочитат да изсипят щайгите в канавката, вместо да ги дават на прекупвачи на смешни цени.  Един от големите собственици на черешови масиви в Брестник д-р Георги Русинов се втрещи, като му казаха 60 ст за кило на пункта. Без да се замисли обърна буса и си ги изсипа в градината, 300 кила хубава продукция, възмущава се бай Георги Тушев, чиято фамилия също чака на черешите, гледа 10 дка от сладкия плод.    ", "date": "2018.06.02", "title": "Хвърлят череши на боклука, цената се срина в първия ден на кампанията, а фермери фалират (ВИДЕО)"}
{"url": "https://www.blitz.bg/obshtestvo/eto-go-filma-s-dovedeniya-sin-na-emiliya-zasnet-predi-smrtta-mu_news604436.html", "text": "Близките на Феди Башур, който загина трагично при катастрофа, показаха краткия филм, в който младежът играе главната роля. Видеото разкрива, че младежът е имал голям талант и е наистина е могъл да стане актьор. \"Един от късите разкази, в който моят племенник Феди играеше главната роля. Той имаше много таланти, а това е един от тях.  Разказът е за бездомен човек който поставя под въпрос етиката и морала си, за да получи интервю за работа.  Кратък филм, написан, режисиран, заснет и редактиран от Никос Пасхалис\", написа във Фейсбук вуйчото на младежа.  Феди Башур загина нелепо след катастрофа на магистрала \"Тракия\". В колата с младежа пътуваха баща му - милионерът Жорж Башур и неговата годеница - фолк певицата Емилия.  Вчера младежът бе изпратен в последния му път от десетки близки и приятели. Те все още не могат да повярват, че красивият и талантлив младеж вече не е между живите.  А ето и самият филм, заснет малко преди смъртта му:", "date": "2018.06.02", "title": "Ето го ФИЛМА с доведения син на Емилия, заснет преди смъртта му"}
{"url": "https://www.blitz.bg/intsidenti/blagoevgradchanka-obrka-shishetata-i-vdigna-na-krak-speshnite-meditsi_news604449.html", "text": "65-годишна благоевградчанка е приета по спешност в реанимация, след като погълнала по невнимание химически препарат. Нелепият инцидент станал завчера в жилището й в благоевградския кв. „Струмско“. Тя сложила препарат „Анти алги“ в бутилка от минерална вода, объркала опасната течност, която е без мирис и цвят, с вода и отпила от бутилката. Още с първите глътки усетила неприятно изтръпване и болка и веднага осъзнала случилото се, пише  .  На място й е оказана помощ от спешен екип, но предвид опасността от изгаряне на устната кухина и хранопровода е транспортирана до благоевградската болница. Настанена е в реанимация.  „Пострадалата жена е приета адекватна. Тя е реагирала веднага, не е погълнала огромно количество от препарата\", каза началникът на УНГ д-р Раиса Гнутова. \"Редно е да знаем, че препаратите, които ежедневно се ползват в домакинството, могат да бъдат опасни отрови, ако не се съхраняват правилно. Степента на пораженията от погълнатия химикал зависи от вида на корозивния агент, от концентрацията му, от количеството и продължителността му на контакт с лигавицата на хранопровода”, поясни д-р Р. Гнутова.  „Изгарянето в такива случаи е опасно, защото освен до хранопровода може да достигне и до стомаха и да засегне тънки черва, дебело черво… В конкретния случай не се касае за изпиване на опасната течност с цел самоубийство. Жената е действала правилно, като не се е опитвала да повърне, а незабавно е потърсила помощ. Киселините и другите алкални почистващи вещества при повръщане е възможно да изгорят повторно гърлото”, допълни още д-р Гнутова.  Тя съветва: Всички почистващи домашни препарати трябва да се държат в оригиналните бутилки, които са с надпис, и в затворени шкафове. Отравянията при децата не са редки и се случват по най-различни начини, за предотвратяването на подобни ситуации у дома са решаващи взетите предпазни мерки от родителите. Средствата за миене на стъкла съдържат метилов алкохол, в дезодорантите и парфюмите има етилов алкохол, препаратите против листни въшки съдържат отровни органични фосфати и други. При поглъщане на опасни течности оказването на лекарска помощ своевременно е решаващо.  ", "date": "2018.06.02", "title": "Благоевградчанка обърка шишетата и вдигна на крак спешните медици"}
{"url": "https://www.blitz.bg/intsidenti/ot-tsentra-za-speshna-meditsinska-pomoshch-sobshchikha-podrobnosti-za-strakhovitiya-intsident-kray-chepintsi_news604457.html", "text": "Водолази от Монтана ще претърсят дъното на водоема, за да открият тялото на изчезналия младеж. Това съобщава „Фокус“,позовавайки се на говорителя на Центъра за спешна медицинска помощ (ЦСМП)-София Катя Сунгарска., група мъже влязоха този следобед да се разхладят във водоем край Чепинци, но един от тях е изчезнал.   „Сигналът към нас е подаден в 15.24 часа. Нямаме години. Човекът, който подава сигнала, е казал, че не познава момчето и не може да идентифицира на колко години е и какво се е случило. Казал е само, че са били група. Линейката веднага е тръгнала към водоем край село Негован. Пожарната и полицията са на мястото“, обясни Сунгарска.  По думите ѝ е влизала лодка, обиколила е, но не го е намерила. „Екипите чакат група водолази от Монтана, които да претърсят дъното“, добави още тя.", "date": "2018.06.02", "title": "От Центъра за спешна медицинска помощ съобщиха подробности за страховития инцидент край Чепинци"}
{"url": "https://www.blitz.bg/intsidenti/katastrofi/prvi-snimki-ot-meleto-mezhdu-tsisterna-i-tir-kray-vitinya_news604445.html", "text": "Цистерна с българска регистрация се е врязал челно в турски ТИР на стария път за София. Инцидентът е станал около 15 часа този следобед, съобщава balkanec.bg. ТИР-ът с българска регистрация, слизайки надолу в посока към Ботевград, се поднася и навлиза в насрещната пътна лента. За нещастие камионът удря друг изкачващ се камион с турска регистрация. Пострадал е българският водач, който е с порезни рани и счупен долен крайник.  Той е откаран веднага в болнично заведение в София.   Катастрофата предизвика километрично задръстване и в двете посоки. На място бе и екип на Пожарна служба, който освободи пострадалия, заклещен в ламарините.    ", "date": "2018.06.02", "title": "Първи СНИМКИ от мелето между цистерна и ТИР край Витиня"}
{"url": "https://www.blitz.bg/intsidenti/katastrofi/zverski-sblsk-na-ptya-sevlievo-sofiya-trima-sa-v-bolnitsa_news604468.html", "text": "Трима души са пострадали в катастрофа на пътя Севлиево-София. Инцидентът е станал след 16 часа този следобед в района на село Малиново, съобщава „Фокус“, позовавайки се на ловешката полиция. Пострадалите са откарани в болнично заведение. ", "date": "2018.06.02", "title": "Зверски сблъсък на пътя Севлиево-София, трима са в болница"}
{"url": "https://www.blitz.bg/intsidenti/katastrofi/rumnets-postrada-pri-katastrofa-kray-razklona-za-prebrazhenskiya-manastir-snimki_news604479.html", "text": "Два леки автомобила се удариха на пътя Велико Търново-Самоводене. Инцидентът е станал на разклона за Пребраженския манастир, съобщава tritegrada.eu. По първоначална информация са се ударили  румънски \"Мерцедес\" и \"Фолксваген\" с великотърновска регистрация.  Пострадал е водачът на румънския автомобил. ю  Той е откаран е за преглед във великотърновската болница със съмнение за фрактура на пръста.  Движението в района на инцидента бе временно затруднено и се регулираше от екип на \"Пътна полиция\".     ", "date": "2018.06.02", "title": "Румънец пострада при катастрофа край разклона за Пребраженския манастир (СНИМКИ)"}
{"url": "https://www.blitz.bg/politika/borisov-spodeli-vazhna-informatsiya-za-reytinga-na-blgariya_news604377.html", "text": "Премиерът Бойко Борисов публикува в страницата си в социалната мрежа последния кредитен рейтинг на страната ни. Той се похвали, че той отново расте.    ", "date": "2018.06.02", "title": "Борисов сподели важна информация за рейтинга на България"}
{"url": "https://www.blitz.bg/intsidenti/katastrofi/sled-katastrofata-s-tir-dron-zapechata-kilometrichnoto-zadrstvane-na-magistrala-trakiya-video_news604448.html", "text": "Инцидент с тир на 10-тия километър на АМ „Тракия”. Няма пострадали хора. Заради инцидента се образуваха километрични задръствания, съобщава Нова телевизия.Сигналът за инцидента е подаден малко след 9 часа. Тежкотоварен автомобил с влекач се обръща на 10-тия километър на магистралата. На място пристига линейка. Имало е съмнение, че шофьорът е ранен, но от Спешна помощ съобщават, че става въпрос само за уплаха.   Малко след 18 часа от АПИ съобщиха, че движението в района на 10-и км. на АМ \"Тракия\" е напълно възстановено. Около 12.00 часа беше възстановено движението в посока София, а трафикът на леките коли в посока Пловдив се осъществяваше в аварийната лента поради претоварване на катастрофиралата цистерната с олио и отстраняването и от пътното платно.  Товарът трябваше да се прехвърли изключително внимателно заради опасността от разливането му на платното, което би довело до пълно затваряне на магистралата. ", "date": "2018.06.02", "title": "След катастрофата с ТИР: Дрон запечата километричното задръстване на магистрала \"Тракия\" (ВИДЕО)"}
{"url": "https://www.blitz.bg/intsidenti/voenen-samolet-se-razbi-v-iran_news604424.html", "text": "Ирански военен самолет се е разбил в централната провинция на Иран Исфахан в събота, предава \"Фокус\", позовавайки се на информационната агенция Tasnim. Военният самолет се е разбил близо до град Джаркавиех, който е на около 50 километра от столицата на провинцията Исфахан. Според информациите, двама пилоти от самолета са се евакуирали преди падането му и са в безопасност. Според армията на страната, става въпрос за технически проблем.  ", "date": "2018.06.02", "title": "Военен самолет се разби в Иран"}
{"url": "https://www.blitz.bg/intsidenti/katastrofi/malko-dete-e-sred-postradalite-pri-zverskiya-sblsk-na-ptya-sevlievo-sofiya_news604486.html", "text": "5-годишно дете и трима мъже са пострадали тежко в катастрофата край ловешкото село Малиново. Инцидентът е станал в късния следобед. Челно са се сблъскали два леки автомобила. Единият от тях е навлязъл рязко в насрещното платно, за да избегне удар с други два автомобила, движещи се пред него, информира БНР.   Пострадалите са с тежки комбинирани травми. Двама от тях са транспортирани за болница в Плевен, като единият е с опасност за живота. Останалите все още са в ловешката болница, но също ще бъдат транспортирани за лечение в Плевен.  ", "date": "2018.06.02", "title": "Малко дете е сред пострадалите при зверския сблъсък на пътя Севлиево-София"}
{"url": "https://www.blitz.bg/svyat/gugl-gotvi-golyama-sekira-za-pentagona-prekratyava-vazhen-proekt-za_news604430.html", "text": "Гугъл няма да поднови договора си за изкуствен интелект с Пентагона, твърдят източници от компанията. Решението е заради силна опозиция на служителите в технологичния гигант, съобщава BBC. Служители на Гугъл подават оставка, а хиляди други подписват протестна петиция срещу участие в проекта на Пентагон, известен като \"Мейвън\". Те се опасяват, че това е първата стъпка към използването на изкуствен интелект за смъртоносни цели.Според източници от компанията, изпълнителният директор Даян Грийн съобщава на служителите, че няма да има продължение на договора, след като настоящият договор изтече следващия март.  Журналистът от \"Гизмодо\", Кейт Конгър коментира, че Гугъл не е отменил Проект \"Мейвън\" и не се изключва бъдеща работа с военните. Договорът е на стойност около 10 млн. долара, но може да помогне на компанията за по-широко сътрудничество с Пентагона. Проектът \"Мейвън\" предвижда  изкуственият интелект да се самообучава и да разграничава и разпознава хора и обекти от видео и заснемане с дрон. През април близо 4 000 служители на Гугъл подписват открито писмо, в което заявяват, че чрез участието си в проекта интернет гигантът излага на риск доверието на потребителите, както и пренебрегва своята \"морална и етична отговорност\".  ", "date": "2018.06.02", "title": "Гугъл готви голяма секира за Пентагона! Прекратява важен проект за..."}
{"url": "https://www.blitz.bg/analizi-i-komentari/kharalan-aleksandrov-poseshchenieto-na-borisov-v-moskva-ne-e-ruski-zavoy_news604465.html", "text": "Визитата на премиера Бойко Борисов в Москва не е руски завой. Това коментира пред Канал 3 социалният антрополог Харалан Александров. „Той по-скоро иска да провери дали има там вратичка. Да провери дали я има там тази възможност”, каза Харалан Александров, като уточни, че американският президент Доналд Тръмп много стриктно си спазва програмата и по този начин променя световния ред и то дори по отношение на Европа.  „Предстои да разберем дали е успешна външната политика на правителството. Тя все още зависи от външни фактори. Възможно е малките държави да имат успешна такава само като част от общност. И такава е председателството ни. И тази наша инициатива за Западните Балкани е много хубава.  Знае се от кои империи сме били част – от Османската и Турската. И е нормално те да имат претенции към нас. И именно това е много голямо предизвикателство пред нас. Защото империите, когато не са притискани, те започват да притискат”, добави Харалан Александров. ", "date": "2018.06.02", "title": "Харалан Александров: Посещението на Борисов в Москва не е руски завой"}
{"url": "https://www.blitz.bg/svyat/idva-li-spasenieto-za-italiya-novoto-pravitelstvo-e-gotovo-a-eto-koy-e-ministr-predsedatel_news604433.html", "text": "Италия с ново правителство. Кабинетът е съставен в коалиция между двете партии, получили най-голямо одобрение на предсрочните парламентарни избори в страната. „Движение петте звезди” и Лигата на крайнодесните съставиха кабинет.Джузепе Конте, след дълги  преговори, положи клетва като министър-предеседател на Италия.  Той е  53-годишен професор по право, но е наричан още новак в политиката. Кабинетът му включва 18 членове, сред които лидерът на „Движение петте звезди” Луиджи ди Майо като министър на икономическото развитие и труда и председателят на крайснодясната Лига Матео Салвини за министър на вътрешните работи. И двамата ще заемат и постовете на вицепремиери на страната. Основното министерство на икономиката бе поверено на Джовани Триа, професор по политическа икономика в университета Рим , който е „за”  продължаващото придържане на Италия към Еврозоната.  Конте сега ще отговаря за първото популистко правителство на Италия, както и за промяна на връзките с някои от съюзниците си след седмици на остър обмен. Конте ще трябва да потърси подкрепа в гласовете както от камарата на депутатите, така и от Сената, което няма да е трудно, тъй като двете политически партии от кабината  заемат мнозинството и на двете места. След полагането на клетва, новоназначеният министър-председател получи \"сребърната камбана\" от ръцете на бившия министър-председател Паоло Джентилони .", "date": "2018.06.02", "title": "Идва ли спасението за Италия? Новото правителство е готово, а ето кой е министър-председател"}
{"url": "https://www.blitz.bg/svyat/mrezhata-ostana-vtreshchena-ot-tazi-snimka-na-strakhovito-zhivotno-letyashcho-nad-ostrov-krit_news604426.html", "text": "Потребителите на социални медии в Гърция бяха шокирани, след като картина на страшно летящо животно, наподобяващо сцена от Джурасик парк, стана супер споделяна. Огромният птичи представител беше сниман в сряда близо до Иерапетра на остров Крит. Първоначалната възбуда от това, което някои смятаха за наблюдение на праисторическа птица, беше потиснато, когато по-късно се появиха нови снимки, че въпросната птица е била просто чапла. Източник: newsbg.eu", "date": "2018.06.02", "title": "Мрежата остана втрещена от тази СНИМКА на страховито животно, летящо над остров Крит"}
{"url": "https://www.blitz.bg/kriminalni/prestplenie/razstrel-v-slnchev-bryag-otkrikha-dva-trupa-v-limuzina-mertsedes-s-klasa_news604495.html", "text": "Млад мъж е застрелян в главата в Слънчев бряг. Убийството е извършено по много хладнокръвен начин в автомобила му, съобщава \"Флагман\", позовавайки се на анонимен източник. Мъжът все още е в колата. За разстрела е сигнализирала приятелката му, която е била на местопроизшествието, но е успяла да избяга.  Престъплението е извършено на територията на курорта Слънчев бряг, близо до автомивка Луксор.  До идването на първия полицейски патрул след сигнала за застрелян мъж в автомобил, е устанавено, че всъщност жертвите са две.  Картината в автомобила, в който са екзекутирани двамата мъже, е ужасяваща. Органите на МВР са вдигнати на крак. Районът около автомивката в курорта е отцепен.  Екзекуцията е извършена в лимузина Мерцедес S-класа - последна серия, номерът на автомобила е 9991, но не се вижда регистрацията като район. Първите данни сочат, че са убити шофьорът и човекът до него. ", "date": "2018.06.02", "title": "Разстрел в Слънчев бряг! Откриха два трупа в лимузина Мерцедес S-класа"}
{"url": "https://www.blitz.bg/svyat/zrelishchen-ekshn-v-istanbul-turchin-s-udar-s-glava-trupyasa-pobesnyal-mzh-koyto-prebivashe-sprugata-si-na-ulitsata-video_news604467.html", "text": "Минувач се застъпи за беззащитна жена, която стана жертва на побой от страна на собствения си съпруг на улицата. Инцидентът, разиграл се в Истанбул, е заснет от камери за видеонаблюдение, съобщава Hurriyet Daily News. По данни на изданието, жертвата и насилникът били женени. След като излязло съдебното решение за развода им, насилникът  започнал да налага жена си с навита на руло хартия и я повалил на тротоара. Няколко секунди, след като тя се озовала на земята, върху съпруга й се нахвърлил минувач и само с един удар с глава го повалил на земята.  След като агресорът бил обезвреден от 29-годишния Емре Деребаши, е извикана и полиция.     Пред органите на реда агресивният съпруг обаче съобщил, че не е биел жена си, а тя разигравала театър и затова паднала на земята.  „В полицията той ме обвини, че съм го пребил. Него го пуснаха, а мен ме разпитаха. Това ме обиди много”, разказва 29-годишния Емре, спасил дамата в беда.     Деребаши признава, че първоначално помислил, че мъжът налага жената с палка, а не с хартиено руло. И категорично отбелязва, че не съжалява. „Направих нещо, което всеки един друг човек на моето място трябва да направи. Аз съм против насилието и не мога просто да стоя и да гледам, когато жертвата е жена. Бих го направил отново, ако се повтори”, казва още той.          Превод: БЛИЦ    ", "date": "2018.06.02", "title": "Зрелищен екшън в Истанбул: Турчин с удар с глава трупяса побеснял мъж, който пребиваше съпругата си на улицата (ВИДЕО)"}
{"url": "https://www.blitz.bg/layfstayl/svetski/ruskata-kardashiyan-izpoti-mrezhata-ss-snimki-ot-fitnesa_news604434.html", "text": "Пищната моделка Анастасия Квитко, по-известна като руската Кардашиян разгорещи страстите в мрежата със секси снимки. На страницата си в Инстаграм тя публикува фотоси от фитнеса, на които позира в спортен екип, който очертава всяка една извивка от тялото й. За отрицателно време публикациите й бяха обсипани с хиляди лайкове и коментари.  Наскоро палавницата едва не докара мъжката част от човечеството до сърдечен пристъп, показвайки свои снимки, на които позира предизвикателно, прикривайки гърдите си с бяла риза.  Превод: БЛИЦ    ", "date": "2018.06.02", "title": "Руската Кардашиян изпоти мрежата със СНИМКИ от фитнеса"}
{"url": "https://www.blitz.bg/layfstayl/ulichikha-roksana-v-nagla-krazhba-samo-den-sled-premierata-na-noviya-y-klip-tozi-pt-zhertva-e-protezheto-na-galena_news604444.html", "text": "Чалгата загива и затова красноречиво говорят новите проекти на голяма част от изпълнителите в лекия жанр. Премиерата на всяко второ парче е съпроводена със скандал. Я за неуредени авторки права, я за нагло използване на чужди мелодии и текстове, под които се подписват родни композитори и текстописци. Сериозен е проблемът и с видеопродукцията, която е като излязла от завод за конфекция в годините на соца – скучна и еднаква. Нароилите се самозвани режисьори явно нямат творческо вдъхновение, затова го черпят, или по скоро го копират от работата на свои колеги.  Точно за такъв случай писа читател на Хот Арена.    Той е открил очевадна прилика в няколко сцени от  новия клип на Роксана „Ало, звъня ти“ и видеото към песента „#Нищо“, на Лорена.  Дори си е направил труда да отбележи точните минути и секунди, в които се въртят повторенията.     ", "date": "2018.06.02", "title": "Уличиха Роксана в нагла кражба само ден след премиерата на новия й клип! Този път жертва е протежето на Галена"}
{"url": "https://www.blitz.bg/layfstayl/shoubiznes/prvo-v-blits-kray-na-spekulatsiite-megz-startira-sobstveno-predavane-po-nova-tv-snimki_news604478.html", "text": "Дизайнерката Миглена Каканашева - Мегз разкри преди броени минути за едно свое ново начало. Тя стартира собствено реалити предаване по Нова тв. За това разказа самата Миглена в своите сторита в социалната платформа \"Инстаграм\". Ако трябва да се съди по хаштаговете, които е писала, то най-вероятно ще се казва Instaqueen.   Тематиката на предаването ще бъде Лайфстайл, като ще наблегне на модата.   Всеки, който има желание да участва, може да се запише на кастинг. Все още Мегз не е разкрила подробности около това какво точно ще представлява, но заяви гордо, че проектът е факт и ще се случи.   Твърденията, че Мегз ще влезе в телевизионния бранш бяха абсолютно верни, но тя няма да е част от екипа на Брадър-а, а ще оглави свой собствен такъв. ", "date": "2018.06.02", "title": "Първо в БЛИЦ! Край на спекулациите: Мегз стартира собствено предаване по Нова тв (СНИМКИ)"}
{"url": "https://www.blitz.bg/obshtestvo/stolitsa/sdruzhenie-marinela-i-khotel-marinela-zaradvakha-abiturienti-s-dva-blagotvoritelni-bala_news604490.html", "text": "За четвърта поредна година Маринела Арабаджиева организира бала на единственото каменоделно училище в България, а тази година създаде незабравим празник и за зрелостниците от Столичното училище за деца със слухови проблеми Проф. д-р Дечо Дечев. Децата от Професионалната гимназия по каменообработване в с. Кунино получиха дизайнерски костюми, с които изглеждаха блестящо и успяха да прекарат незабравима бална вечер изпълнена с много положителни емоции. Като жени, тясно свързани с модата, Наталия Гуркова, Евгения Калканджиева и Цвети Разложка, предоставиха рокли и костюми от известни български дизайнери. Жени Калканджиева осигури и дизайнерски рокли, подарени от певицата Соня Немска.  Цвети Разложка се довери на любимия си дизайнер Христо Чучев, а за костюмите на момчетата се погрижи брандът Aggressor с дизайнер Марияна Папаличева.  Благодарение на Наталия Гуркова, някои от абитуриенти отпразнуваха бала си, в тоалети на Berna Moda и Стоян Радичев. За прическите и перфектния грим на щастливите абитуриенти се погрижи новооткритото студио за красота “Code Beauty” в хотел Marinela Sofia.    ", "date": "2018.06.02", "title": "Сдружение „Маринела“ и хотел „Маринела” зарадваха абитуриенти с два благотворителни бала"}
{"url": "https://www.blitz.bg/intsidenti/mladezhi-izlyazokha-na-razkhodka-v-mestnostta-balarbashi-i-se-natknakha-na-strakhovita-nakhodka_news604498.html", "text": "Труп на възрастна жена е открит в местността Баларбаши над Благоевград, съобщава БГНЕС. Жената е открита от младежи към 19:45 ч. тази вечер, докато разхождали кучето си. На този етап няма данни за насилие.  До жената, на видима възраст около 75-80 г., е открита кошница с череши. Смъртта ѝ е констатирана от лекарски екип, аутопсия ще установи причините за смъртта й. В починалата не са открити документи за самоличност.  На място са криминалисти, които извършват оглед. ", "date": "2018.06.02", "title": "Младежи излязоха на разходка в местността Баларбаши и се натъкнаха на страховита находка"}
{"url": "https://www.blitz.bg/intsidenti/zloveshchi-kadri-ot-plazha-v-pomorie-telata-na-mladite-udavnitsi-ptuvat-km-sdebna-meditsina_news604491.html", "text": "Телата на младите мъже, които се удавиха в Поморие, бяха откарани с линейка за аутопсия в катедра \"Съдебна медицина\" в УМБАЛ-Бургас, съобщава Флагман.бг. Мъжете - на 29 г. и 31 г., станаха жертва на бурното вълнение след 18:00 часа тази вечер. Единият от тях влязъл в морето край Гранд хотел Поморие, но силното течение го е завлякло навътре. Другият се хвърлил да го спаси, но също се удавил.  Двамата мъже са от Пловдив, дошли преди дни на почивка.    ", "date": "2018.06.02", "title": "Зловещи КАДРИ от плажа в Поморие! Телата на младите удавници пътуват към \"Съдебна медицина\""}
{"url": "https://www.blitz.bg/svyat/ne-vsichki-sa-zheneni-krasiviyat-prints-na-daniya-pokori-modnite-sredi-s-neustoim-char-snimki_news604487.html", "text": "Невероятно красивият принц на Дания, 18-годишният внук на кралица Маргрет II Николай, придобива все по-голяма популярност в Instagram и набира пълна сила в модния бизнес. Към днешна дата най-коментираният принц в света вероятно е британският принц Хари, който наскоро се ожени за американската актриса Меган Маркъл. Но датският Никълъс има шанса да : младият мъж наскоро привлечестане по-популярен. Около него се вдигна много шум когато се появи на подиума на Седмицата на модата в Лондон.  Както се съобщава от Joinfo.ua, младият наследник на трона е представя марката Burberry. Той подписа договор с известната датска модна агенция Scoop Models.  Родителите на принца не го възпрепятстват, напротив, подкрепят го. Трябва да се отбележи, че на подиума премина само четири дни след смъртта на дядо си принц Хенрик. Кралското семейство реши да не отменя участието си в това събитие, въпреки загубата му.  За Никола е известно, че няма материална подкрепа от кралското семейство и не изпълнява всички официални задължения, които прилягат на наследника на трона. Превод и редакция: БЛИЦ", "date": "2018.06.02", "title": "Не всички са женени: Красивият принц на Дания покори модните среди с неустоим чар (СНИМКИ)"}
