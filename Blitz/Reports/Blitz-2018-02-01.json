{"url": "https://www.blitz.bg/obshtestvo/eu2018bg/borisov-ot-bryuksel-blgariya-izvrvya-truden-mnogo-tezhk-pt-snimki_news576057.html", "text": "България извървя труден, много тежък път до Брюксел, но мисля, че всеки българин днес е щастлив, че не само сме в Европейския съюз, но и председателстваме Съвета на ЕС. С тези думи министър-председателят Бойко Борисов се обърна при официалното откриване в Брюксел на Българското председателство на Съвета на ЕС.\n Пред аудиторията в Центъра за изящни изкуства „БОЗАР“ той каза, че Българското председателство е важно не само за българския народ и за хората от Балканите, а за цяла Европа. \n \nБорисов посочи, че сме готови да се обърнем към предизвикателствата пред Съюза, а обединени, това ще ни даде сила – каквото е и мотото на страната ни и на Председателството. \n \n \n \n \n", "date": "2018.02.01", "title": "Борисов от Брюксел: България извървя труден, много тежък път (СНИМКИ)"}
{"url": "https://www.blitz.bg/svyat/krvav-shok-v-rusiya-zhena-si-vze-butilka-vodka-ot-magazina-a-posle_news575999.html", "text": "\n Жена от руския град Митишчи, близо до Москва, се самоуби до щанда за колбаси на един от местните магазини. \n Според разследването трагедията е настъпила на 31 януари вечерта. \n Жената взела бутилка водка от магазина, отишла до щанда за колбаси и сложила край на живота си. \n В момента се изясняват причините и обстоятелствата за случилото се, пише Life.ru. \n", "date": "2018.02.01", "title": "Кървав шок в Русия! Жена си взе бутилка водка от магазина, а после..."}
{"url": "https://www.blitz.bg/svyat/dzhey-zi-zaryaza-produtsentstvoto-shche-meri-sili-s-makdonalds_news576000.html", "text": "Освен с музика, рапърът Джей-Зи реши да се заеме с поредно бизнес начинание, а именно своя верига за бързо хранене. Подобни интереси към отрасъла за забавления не са му чужди, тъй като той вече е собственик на верига барове, притежава и компания за шампанско и пури.\n Според сайта The Blast, искът в патентното бюро на САЩ е подаден от „Шон Картър ентърпрайсис“ – фирмата, чрез която хип-хоп магнатът управлява различните си бизнес начинания. \n Желанието на Джей-Зи е веригата му заведения за бързо хранене да бъде регистрирана с търговската марка „Ховино“. \n Изданието така и не уточнява какъв тип храна именно ще може да намерят клиентите в заведенията на рапъра. Все пак той и съпругата му Бионсе не крият, че одобряват вегетарианството. \n 48-годишният певец и половинката му Бионсе имат три деца – Блу Айви и близнаците Сър Картър и Руми Картър. \n", "date": "2018.02.01", "title": "Джей Зи заряза продуцентството, ще мери сили с МакДоналдс"}
{"url": "https://www.blitz.bg/svyat/zrelishchen-obir-kradtsi-razbikha-magazin-s-dzhip-i-otmknakha-bankomat-video_news576012.html", "text": "\n Трима мъже разбиха с краден джип магазин и отмъкнаха банкомат. Видеозапис, разпространен от полицията, показва наглия обир. \n Инцидентът е станал в понеделник в супермаркет в Чатърис, графство Кеймбриджшър в Източна Англия.  \nНа кадрите се вижда как трима маскирани мъже с качулки се опитват да преместят автомобила. Крадците изкарват превозното средство, връзват с въже банкомата и го измъкват навън. \n Успяват да избягат с друг автомобил. Престъпниците се издирват. \n \n", "date": "2018.02.01", "title": "Зрелищен обир! Крадци разбиха магазин с джип и отмъкнаха банкомат (ВИДЕО)"}
{"url": "https://www.blitz.bg/goreshtite-novini/kakvo-se-sluchva-shefovete-na-trite-nay-moshchni-ruski-razuznavatelni-sluzhbi-na-sreshcha-s-amerikanskite-si-kolegi-vv-vashington-snimki_news576011.html", "text": "\n Началникът на Службата за външно разузнаване (СВР) на Русия, Сергей Наришкин се е срещнал във Вашингтон с директора на Националното разузнаване на САЩ Дан Коутс, съобщава New York Daily News, позовавайки се на два информирани изтоника. Събеседниците не са разкрили съдържанието на разговорите. \nВ столицата на САЩ е бил и шефът на Федералната служба за сигурност на Русия (ФСБ) Александър Бортников. Той заедно с Наришкин са се срещнали с директора на ЦРУ Майк Помпео. Вашингтон също така е посетил и началникът на Главното разузнавателно управление (ГРУ) на генералния щаб на руските въоръжени сили Игор Коробов, но не е известно дали той е бил на срещата с Марк Помпео. Това пише днес The Washington Post, позовавайки се на източници в американското разузнаване. \nСпоред източниците на публикацията, по време на срещите е било обърнато особено внимание на сътрудничеството в борбата с тероризма. В същото време вестникът посочва, че срещите между ръководителите на специалните служби на САЩ и Русия не са нещо необичайно - самият Помпео се срещна с представители на руското разузнаване, когато посети Москва през май миналата година. \nВъпреки това настоящи и бивши служители на американското разузнаване твърдят, че не си спомнят, да е имало такова нашествие на руски разузнавателни босове във Вашингтон.  \nМеждувременно в лагера на демократите се надигна брожение, че \"това необичайно посещение предизвика притеснение сред някои американски официални лица, че Москва може да възприеме тези срещи като знак за готовността на администрацията на Тръмп да остави зад темата за намеса на Русия в президентските избори\". \nПо-специално лидерът на демократичното малцинство в Сената на САЩ Чък Шумер призова президентската администрация да изясни посещението на Наришкин. Сенаторът подозира, че пътуването на Наришкин до САЩ може да бъде свързано с опит за отлагане на налагането на санкции от американската администрация по отношение на Русия.  \nВ отговор на тези твърдения и на въпроси на журналисти прес-секретарят на директора на Националното разузнаване на САЩ Тимъти Барет обяви, че всяко взаимодействие с чуждестранните разузнавателни ведомства \"се провежда в съответствие със законите на САЩ и при консултации със съответните министерства и ведомства\", информира Politico. Превод: БЛИЦ \n", "date": "2018.02.01", "title": "Какво се случва?! Шефовете на трите най-мощни руски разузнавателни служби на среща с американските си колеги във Вашингтон (СНИМКИ)"}
{"url": "https://www.blitz.bg/svyat/uzhasni-razkritiya-bivsha-zhurnalistka-na-vvs-progovori-za-napuskaneto-si-i-obvini-shefovete-si-v-diskriminatsiya_news575961.html", "text": "Високопоставена британска журналистка, която напусна поста си в ВВС в знак на протест срещу неравното заплащане на жените и мъжете, заяви, че ръководството на медията \"накърнява авторитета й по абсолютно неприемлив начин\", като не успява да реши този проблем.\n Кери Грейси - бивш шеф на китайската редакция на компанията, даде показания пред парламентарна комисия и посочи, че мениджърите на ВВС третират жените, които надигат глас срещу неравното заплащане \"като врагове\". След като веднъж възроптала срещу това положение, компанията се опитала \"да ми подхвърли пари, за да реши проблема\". \n \"Това няма да реши моя проблем\", каза журналистката. \n\"Моят проблем ще бъде решен, когато се признае, че моята работа имаше равна стойност с тази на мъжете, които работеха редом с мене.\" \n След като научила, че нейните колеги мъже на същите длъжности имали много по-високи заплати, Грейси казала че иска равно заплащане. \nНапрежението относно заплащането се нажежи миналото лято, когато ВВС обяви списък на журналистите с най-високо заплащане. От него стана ясно, че много жени на високи постове получават много по-малко от своите колеги мъже на същите длъжности. \n   \n", "date": "2018.02.01", "title": "Ужасни разкрития: Бивша журналистка на ВВС проговори за напускането си и обвини шефовете си в дискриминация"}
{"url": "https://www.blitz.bg/lyubopitno/nauka-i-tekhnologii/yaponska-televiziya-smeni-vodeshchata-si-s-robot-kazva-se-erika-i-e-neotlichima-ot-istinski-chovek_news576023.html", "text": "\n Запознайте се с 23-годишната Ерика, която щеше да направи родителите си много горди, ако имаше такива.. Тя ще бъде новата водеща на новините в Япония. \n Според Хироши Ишигуро, директор на лабораторията за интелигентна човешка роботика в университета в Осака и създател на роботът Ерика, тя ще бъде готова да замени човешката водеща на новините от април. \n Ерика е чудесна за работа зад бюро, тя може да рецитира текстове и да работи по сценарий (според Ишигуро, тя първоначално е била проектирана за рецепционистка).\n Това ще бъде първият робот, който провежда участия пред масовата аудитория. \n", "date": "2018.02.01", "title": "Японска телевизия смени водещата си с робот, казва се Ерика и е неотличима от истински човек"}
{"url": "https://www.blitz.bg/lyubopitno/v-tazi-firma-rabotnitsite-shche-se-nagushat-s-5700-evro-bonus_news576027.html", "text": "\n Добре е да си работник на концерна Daimler, тъй като през април 130 000 работници ще получат към заплатата си бонус в размер на 5700 евро. Това е с 300 евро повече спрямо бонуса им година по-рано. \nПрактиката за раздаване на бонуси действа от 1997 г., като тя се влияе от печалбата, естествено. А оперативната печалба през 2017 г. е с близо 2 млрд. по-висока от тази през 2016 г. \nПрез миналата година Mercedes-Benz е продал 2 373 500 (+9,9%), с което стана най-продаваната луксозна марка в света. За пръв път в историята си AMG продаде над 100 000 коли, достигайки кота от 131 970 бройки (33%). Mercedes-Benz Vans реализира с 12% по-големи продажби, реализирайки 401 000 бройки, докато Daimler Buses отчетоха ръст от 9% и 28 700 продадени автобуса. \nТъй като всяка дивизия отчете положителни резултати, не е изненадващо, че нетната печалба е с цели 24% по-висока, достигайки 10,9 млрд. евро. Ако сте любител на числа, то общите приходи на концерна са нараснали 7% до 164,3 млрд. евро, благодарение на което Daimler предлага дивидент на една акция от 3,65 евро. \nИзглежда, че 2018 г. ще е също толкова успешна година за Daimler, макар босовете да не очакват до повторят цифрите от 2017 г. На дневен ред пред Mercedes-Benz е дебютът на новата A-Class. След това ще дойде следващото поколение Sprinter. В началото на март трябва да видим G63, като на щанда на AMG на салона в Женева ще споделя светлините на прожекторите с 4-вратия AMG GT Sedan. \nТази година очакваме фейслифтите на C-Class и GLC, докато новият GLE и/или GLS може да видим още преди края на годината. Източник: vesti.bg \n", "date": "2018.02.01", "title": "В тази фирма работниците ще се нагушат с 5700 евро бонус"}
{"url": "https://www.blitz.bg/layfstayl/svetski/tsetsa-fen-ot-blgariya-mi-napravi-nay-miliya-podark_news575948.html", "text": "\n Артист от класа, чиито песни са сандутрак на значимите моменти от живота на две поколения фенове на Балканите – това е Цеца Величкович. Жената, към екранизирането на чиято биография имаха апетит няколко студия в Холивуд, ще бъде сред специалните гости на концерта по случай 25-годишнината на радио „Веселина“. Мястото на срещата е „Арена Армеец“, датата е 22 февруари, а на сцената ще видим още Берковската духова музика, оркестър „Орфей“, Цветелина Янева, Галена, Азис и Пеги Зина. Билети се продават в мрежата на eventim.bg и ticketportal.bg на цена от 25 до 80 лв.   Цеца разкри повече подробности около поредното й знаково участие у нас. \n \n - Цеца, атмосферата на концертите ви в София всеки път прилича на нещо средно между Нова година за 15 000 души и срещата им със скъп приятел, който не са виждали от години. Как си обяснявате тази любов между вас и България и с какво ви зарежда тя? \n - Срещите с българската публика винаги са означавали много за мен. Винаги съм казвала, че има много голяма и силна връзка между нас… И това е така, защото хората в България обичат да показват емоциите си и ценят песента, както и музиката, която правя, а също и текстовете. Признанието, което получавам от публиката тук всеки път, когато се изправя пред нея, е нещо, което трудно мога да опиша – очарована съм, благодарна, зарежда ме с неописуема енергия. С вас имаме еднаква емоционалност, един заряд, еднакъв манталитет и дори храната ни е сходна. Ние сме весели хора. \n - Ще бъдете специален гост на концерта по случай рождения ден на радио \"Веселина\". С какъв екип пристигате и какво да очакваме като сценично шоу и подбор на песни? \n - Със сигурност ще зарадвам публиката с всички мои големи хитове – както от по-старите ми песни, така и от последния ми албум Autogram. Работя в екип с едни от най-добрите сръбски музиканти, невероятни професионалисти, бих казала, и мога смело да твърдя, че ще бъдем в най-добрата си форма за концерта. Ще бъдем 9 души на сцената. \n - Имате ли специален ритуал за концентрация, преди да излезете на сцената? Има изпълнители, които медитират, правят йога за издръжливост, или просто остават сами за час в пълно мълчание. Как е при вас? \n - Не, специален ритуал нямам. Но честно да ви призная все още преди всеки концерт - а са минали толкова много, вече им изпуснах броя, усещам все същите пеперуди в корема. Вълнувам се изключително много и същевременно съм и доста нервна. Но това е само докато изляза и стъпя на сцената, след това публиката е моят фокус. \n - Кой е най-милият жест, който фен е правил някога към вас - като добра дума, комплимент, пропътувани хиляди километри, за да ви види? В България редовно ви затрупваме с цветя, шоколад и плюшени играчки. \n -  О, много са! Но знаете ли какво, за мен всеки жест от мой почитател е важен и скъп. И картини с моя лик са ми подарявали, сувенири, картички, цветя… Дори много скъпи за мен неща и спомени. Спомням си например в България на един от концертите ми подариха първата ми плоча, която самата аз отдавна не притежавам и я нямам. Много бях изненадана и трогната! И това, разбира се, съвсем не е единичен случай – примерите са много. \n - Как се променя страната ни през вашия поглед - от записите на първата ви плоча тук до днес? По-европейска ли ви изглежда като удобства, инфраструктура, ниво на организиране на концерти? \n - Имам страхотно мнение за страната ви и всеки път се наслаждавам на гостоприемството, с което ме посрещате! Да ви призная, нямам конкретни спомени от миналото за България, но това, което никога няма да забравя, е именно гостоприемството и емоционалната публика. България е част от Европейския съюз и когато сравня сръбския народ с другите от ЕС, вие сте най-близки до Сърбия от останалите държави. \n - Имате изключително силна връзка с децата си Велко и Анастасия, която е наследила и вашия талант в музиката. С какво се занимават те в момента, в каква професия виждат бъдещето си? \n - Да, така е, връзката ни е много силна, което не е случайно – аз съм и майка, и баща за тях. За мен беше важно те да станат добри хора и смятам, че добре съм се справила с тази роля. Винаги съм ги подкрепяла и ще продължавам да ги подкрепям, какъвто и път да изберат. Ще се радвам, ако Анастасия избере пеенето, но тя има сериозен интерес и към модата. Важното е да са щастливи в това, което правят, пък времето ще покаже. \n - Trepni е един от последните ви колосални хитове тук. Бихте ли разказали историята около създаването й? Носи ли за вас това парче поне четвърт от сантимента, който носи класики като Pile, например? \n - Изключително съм щастлива за това, че толкова добре се приеха от публиката новите ми песни и за кратко време станаха популярни. Да, отзвукът от публиката за албума Autogram наистина надмина всичките ми очаквания. Много красиви песни се получиха – и Nevinost, и Autogram, и Andjeo drugog reda, които са ми любими, но и Trepni, разбира се, която знам, че е голям хит в България. Колкото до Pile – тази песен винаги ще остане най-близко до сърцето ми! \n \n Визитка: \n", "date": "2018.02.01", "title": "Цеца: Фен от България ми направи най-милия подарък"}
{"url": "https://www.blitz.bg/svyat/ispaniya-popari-kosovo-mozhe-da-stane-chlen-na-es-samo-kato-chast-ot-srbiya_news575946.html", "text": "\n Испания e обявила, че Косово може да се присъедини към ЕС само като регион на Сърбия, съобщи сайтът EUobserver, цитиран от сръбското B92. \nСпоред EUobserver, Мадрид няма да оттегли позицията си за блокиране на евроинтеграцията на Косово и е изпратил неофициален документ до еврокомисията, който е станал достояние на медията. \nСпоред него Испания ще се съгласи Косово да се присъедини към ЕС само като отделна администрация в рамките на Сърбия. В този смисъл испанците са изпратили на официални представители на съюза писмени възражения, но и няколко протестни документа. \nПозицията на Испания за непризнаване едностранното обявяване на Косово за независима държава се базира на защитата на принципите за териториалната цялост на държавите, които са в съответствие с международните закони и върховенството на закона. \nСръбският в. Vecernje Novosti, цитиран от  . допълва, че ситуацията в Каталуния е затвърдила отношението на Испания към Косово. Мадрид не иска да чува за никакви прецедентни, тъй като могат да бъдат използвани от испански региони, пише още в статията.\n", "date": "2018.02.01", "title": "Испания попари Косово: Може да стане член на ЕС само като част от Сърбия"}
{"url": "https://www.blitz.bg/svyat/ni-severokoreyskata-armiya-prokopala-golemi-tuneli-km-yuzhna-koreya_news575890.html", "text": "Подземните военни обекти на КНДР могат да се превърнат в „секретно оръжие” на Пхенян в случай на война на Корейския полуостров, пише Кайл Мизоками в National Interest. Изданието отбелязва, че в Северна Корея е складирана огромна военна инфраструктура с подземно базиране, която може да даде преимущество на КНДР при военен конфликт.\nПрез 1974 г., пише NI, е открит подземен тунел, преминаващ под демилитаризираната зона. Според военни експерти, за един час могат до 2000 северокорейски войници да пресекат зоната под земята. Тунел с още по-голяма пропускателна способност е открит и през 1978 г. \n  \nОт тогава са открити още 4 подземни пътя за преодоляване под земята на южнокорейските отбранителни съоръжения със скорост една общовойскова бригада за час, като последният е през 1990 г. Практически е невъзможно да се установи броят на такива тунели. \n  \nСпоред някои сведения, основателят на КНДР Ким Ир Сен заповядал на десетте първоешелонни дивизии да прокопаят по два подземни тунела. Според бившия южнокорейски генерал Хан Сун Чу, съществуват минимум 84 тунела, някои от които достигат центъра на Сеул. Южнокорейските власти обаче са настроени скептично към тези твърдения. \n  Превод и редакция: БЛИЦ \n \n", "date": "2018.02.01", "title": "NI: Северокорейската армия прокопала големи тунели към Южна Корея"}
{"url": "https://www.blitz.bg/analizi-i-komentari/chavushoglu-pred-nyu-york-tayms-islyamska-drzhava-zagubi-svoite-teritorii-no-vse-oshche-vsyava-uzhas_news575945.html", "text": "\n „САЩ са свързани с Близкия изток заради интересите си, докато Турция, само със Сирия и Ирак, дели около 800 мили граница. В този географски регион, а и не само, страната ни и САЩ споделят целта за разгром на терористичните организации, застрашаващи нациите ни. ДАЕШ или така наречената „Ислямска държава“ е наш общ враг и победата срещу групировката не би била възможна без активното участие на Турция“, казва в интервю за „Ню Йорк Таймс“ турският министър на външните работи Мевлют Чавушоглу.  \n„Това участие продължава независимо, че групировката претърпя военно поражение както в Сирия, така и в Ирак. Турската армия изигра ключова роля при освобождението на северния сирийски град Джарбулус от „Ислямска държава“ през 2016 година. Турция задържа повече от 10 хиляди членове на „Ислямска държава“ и „Ал Кайда“, и депортира около 5800 терористи като отказа достъп на повече от 4000 подозрителни лица. „Ислямска държава“ загуби своите територии в Сирия и Ирак, но все още e способна да всява ужас. Наскоро турските власти проведоха операции срещу клетки на групировката и осуетиха намеренията й да се реорганизира“ казва той. \n„Американските власти заявиха, че САЩ желаят да продължат своя ангажимент, оставяйки свои военни части в Сирия, за да предотвратят прегрупирането на остатъците от „Ислямска държава“. Но борбата с екстремистите не може и не трябва да означава, че ние няма да се борим срещу други терористични групировки в региона ни, които заплашват страната и сигурността на нашите граждани. Избраният от Вашингтон местен партньор в тази война - групировка, която дори американското правителство признава за терористична организация, създаде между нас безизходно положение. \nТака наречените „Отряди за защита на народа“ (ОЗН) представляват чисто и просто незаконната терористична организация на Работническа партия на Кюрдистан (ПКК) под друго име. Екстремистите приемат различни имена и развиват сложни структури, но това не скрива тяхната същност. Те са водени от същите кадри, тренират в същите лагери, споделят същите организационни и военни структури, и използват същите пропагандни средства и финансови източници. ПКК управлява „Отрядите за защита на народа“ (ОЗН), а самоубийствените атентатори на ПКК тренират в лагерите на ОЗН в Сирия. \nЗа наше съжаление, терористите от ОЗН/ПКК край нашите граници с Ирак и Сирия използват въоръжение и обучение, предоставени от САЩ. Конфискуваните оръжия от терористите на ПКК, от нашите сили за сигурност, са се увеличили значително и по отношение на броя, и по отношение на съвременността си. Член на НАТО да въоръжава терористична организация, която атакува друг член на НАТО е във фундаментално противоречие на това, за което се бори Алианса. \nТова е политическа аномалия, която следва да бъде коригирана. Без съмнение САЩ ще осъзнаят вредата, която тази политика нанася върху доверието към НАТО и ще коригира политиката си като постави на първо място своите съюзници и дългосрочни интереси. Американското упование в „Отрядите за защита на народа“ e грешка при положение, че САЩ имат вече силен партньор в лицето на турската държава. \nТурция, от друга страна, не може да си позволи да чака окончателни и неизбежни корекции в действията. Претендирането за съпричастност с притесненията на страната ни относно сигурността, не елиминира заплахите и опасностите. През последните седмици, турските власти документираха нарастване на заплахите от страна на лагери на ОЗН и ДАЕШ в Сирия. Терористи в сирийския района Африн заплашваха живота и собствеността както на хората от региона, така и на Трябваше да действаме и така Турция стартира операция „Маслинова клонка“ срещу терористите в Африн. \nОперацията има ясната цел да подсигури сигурността на нашите граници и да неутрализира терористите в Африн. Провежда се на база на международното право и правото ни на самозащита. Цели са терористите, техните убежища, оръжия и инфраструктура. Турската армия действа с възможно най-засилено внимание, за да се избегне нараняването на цивилното население. Ние вече в значителна степен подсилихме хуманитарните си усилия, построявайки лагери, които да помогнат на цивилните граждани да напуснат Африн. Вече подслоняваме повече от 3 милиона сирийци, а турски хуманитарни агенции помагат на нуждаещите се от нашата подкрепа. Турция ще продължи мисията докато терористите не бъдат заличени. \nТя няма да се съгласи със създаването на сепаратистки територии или убежища на терористи, които застрашават националната й сигурност и са срещу волята на сирийските граждани. Турция вече участва активно във всеки политически процес, който търси решение за трудното положение в Сирия. Поддържането на териториалната цялост на страната е ключово за мирните усилия. Прочистването от терористи означава отваряне място за мир. Ние се стремим към бъдеще, свободно от терористични единици, имплодиращи съседи, войни и хуманитарни бедствия в нашия регион. Турция заслужава уважението и подкрепата на САЩ в тази важна битка.“, каза още Мевлют Чавушоглу, министър на външните работи на Турция, пред „Ню Йорк Таймс“.\n", "date": "2018.02.01", "title": "Чавушоглу пред „Ню Йорк Таймс“: „Ислямска държава“ загуби своите територии, но все още всява ужас"}
{"url": "https://www.blitz.bg/svyat/bela-khadid-izkushava-s-unikalna-seksi-snimka-18_news575968.html", "text": "Бела Хадид все по-често се хвали с нова компания – на четириног симпатичен приятел. С него моделът бе засичана да пазарува из Ню Йорк, да позира, а ето го и най-новият кадър. Бела е гушнала малкото животно и е само по бельо.\n Също така брюнетката се е усмихнала, ясно доказателство, че обича компанията на мъника. Кадърът е публикуван в Instagram и веднага привлече харесванията на феновете на звездата. \n 21-годишната стилистка на Mimi Cuttrell сподели изображението как Бела е почти изцяло гола в съблекалня в магазин за дрехи. Докато се преоблича, Хадид е гушнала мъника. \n Съвсем скоро стана ясно, че Бела участва в еротична фотосесия със своята сестра Джиджи за новия брой на британския Vogue. \n  \n", "date": "2018.02.01", "title": "Бела Хадид изкушава с уникална СЕКСИ СНИМКА 18+"}
{"url": "https://www.blitz.bg/svyat/frantsiya-s-vazhno-nastoyavane-rusiya-i-iran-speshno-da-sprat-bombardirovkite-na-rezhima-v-siriya_news575975.html", "text": "Външното министерство на Франция осъди поредицата от бомбените нападения в контролираните от бунтовниците райони в Сирия и призова Русия и Иран, като съюзници на сирийския режим, да сложат край в спешен порядък на атаките и да осигурят влизането на хуманитарна помощ в пострадалите региони, съобщава Reuters.\n \"Необходимо е спешно Русия и Иран, гарантите на мирния процес в Астана и съюзниците на режима в Дамаск, да вземат мерки за прекратяване на бомбардировките и за това хуманитарната помощ да пристига безопасно, изцяло и безпрепятствено за онези, които се нуждаят от нея\", подчерта говорителката на френското външно ведомство в специално изявление. \n Тя определи нападенията в провинция Идлиб и Източна Гута като \"неприемливи\", посочвайки, че бомбардировките, ударили болници и цивилни, са нарушение на международното хуманитарно право. \n", "date": "2018.02.01", "title": "Франция с важно настояване: Русия и Иран спешно да спрат бомбардировките на режима в Сирия!"}
{"url": "https://www.blitz.bg/analizi-i-komentari/financial-times-tsipras-igrae-poker-za-makedoniya_news575973.html", "text": "Премиерът на Гърция Алексис Ципрас ожесточено се бори с народна и политическа съпротива във връзка със спора с Македония за името. От друга страна дипломатическата награда, която може да получи от разрешаването на спора, е примамваща. Компромис може да му спечели прозвището Ото фон Бисмарк на Балканите. Това пише в анализ вестник Financial Times със заглавие \"Ципрас играе покер за Македония\".\n Влиятелният британски вестник прави исторически преглед на спора за името между Гърция и Македония, подчертавайки, че около 60% от гърците са против \"Македония\" да бъде част от името на балканската страна. \"Файненшъл таймс\" припомня, че хиляди са излезли по улиците на Солун през януари, за да протестират. Също се споменава, че за неделя е запланувана масова демонстрация в Атина. \n Според изданието гръцката опозиционна партия \"Нова демокрация\" напада Ципрас, че не разкрива истината за разговорите със Скопие. Гръцката църква, която първоначално подкрепяше Ципрас, сега е против компромис. Вестникът допълва, че е възникнала неконтролируема бъркотия и от това, че в коалицията на Ципрас влизат ултранационалисти, които поставят въпроса за Македония в центъра на политиките си. \n В анализа пише още, че обсъждането на казуса е стратегия с висок риск за лидера на СИРИЗА, тъй като е в година, в която той трябва да празнува финансовата стабилизация на страната след 8-годишни проблеми. \n Все още дипломатическата награда е примамваща. Под натиск от Вашингтон - САЩ искат Македония да се присъедини към НАТО още тази година, а ЕС разисква въпроса за облекчаване на гръцкия дълг, допускането на компромис от Ципрас може да му спечели прозвището Ото фон Бисмарк на Балканите, пише вестникът. \n Но според \"Файненшъл таймс\" това би било прекалено много за гръцкия народ, който в продължение на 10 г. се бори с икономически проблеми.  \n", "date": "2018.02.01", "title": "Financial Times: Ципрас играе покер за Македония"}
{"url": "https://www.blitz.bg/stsena/golyama-promyana-v-khitoviya-serial-kostyumari-sled-napuskaneto-na-megan-markl_news575985.html", "text": "\n Катрин Хайгъл получи главна роля в осмия сезон на сериала \"Костюмари\", след като Меган Маркъл и екранният ѝ приятел Патрик Джей Адамс го напуснаха, съобщават световните осведомителни агенции.  \nГероинята на Катрин Хайгъл е \"талантлив нов партньор в \"Пиърсън Спектър Лит\", който оспорва статуквото и ще стане или най-добрият съюзник на фирмата, или най-силният му враг\". \nСнимките на осмия сезон на сериала ще започнат през април в Торонто. \"Да се присъединя към \"Костюмари\", беше идеалният и естествен начин не само да работя с изпълнителен продуцент, на когото се възхищавам, но и да стана част от шоу и актьорски състав, на които съм голям фен\", каза актрисата. \n \n", "date": "2018.02.01", "title": "Голяма промяна в хитовия сериал \"Костюмари\" след напускането на Меган Маркъл"}
{"url": "https://www.blitz.bg/layfstayl/izvestnite-rozhdenitsi-na-1-fevruari_news575886.html", "text": "\n Днес повод за празнуване и почерпка имат: \n  У нас: Емил Спасов , бивш футболист и директор на Детско-юношеската школа на Левски Иван Кючуков , треньор по футбол Проф. Иван Праматаров , скулптор. Сред най-известните му произведения е статуята на Темида в Софийския районен съд Кирил Станков , режисьор, номиниран за наградата на Българската филмова академия за режисьорския си дебют за игралния филм „Джулай“. На 20-ия София Филм Фест (2016) бе прлемиерата на документалния му филм „24 часа“, Чл.кор. Константин Хаджииванов , химик, зам. председател на БАН О. р. ген. Михо Михов , депутат от АБВ в 43 НС, посланик на България в Македония (2005-2009 г), бивш командващ на ВВС и началник на Генералния щаб Николай Милчев , поет Николай Михайлов , лекар-психиатър, депутат от 40 НС \n  По света: Александър Галкин , руски шахматист, участник в два финала за определяне на световния шампион на международната федерация по шахмат Бахман Гобади , кюрдски кинорежисьор, роден в Иран. Двукратен носител на Златната раковина на международния филмов фестивал в Сан Себастиан (за „Костенурките също летят“ през 2004 г. и „Половин луна“ през 2006-та), както и на ред други престижни награди Бил Муми , американски телевизионен и филмов актьор. Познат е от сериалите „Вавилон 5“, „Зоната на здрача“, „Изгубени в Космоса“ и „Стар Трек: Космическа станция 9“, от филмите „Зоната на здрача: Филмът“, „Капитан Америка“ и като глас в редица анимационни сериали като „Скуби Ду“ и „Батман“ Габриел Омар Батистута , аржентински футболист,  истинска футболна легенда и един от най-обичаните играчи от близкото минало Дийодоне М'бала М'бала , френски хуморист и актьор Кели Гос, американска актриса Кристиан Циге , германски футболист и треньор Лиза Мари Пресли , американска певица и единственото дете на Елвис Пресли и Присила Пресли Рутина Уесли , американска филмова, театрална и телевизионна актриса, най-известна с ролята си на Тара Торнтън в сериала „Истинска кръв“ Таканори Матсумото , японски вокалист Тери Джоунс , уелски комедиен артист, член на прекратилата дейността си комедийна трупа \"Монти Пайтън\", сценарист, автор на книги за Чосър и Средновековието, на детски книжки, документални поредици за Би Би Си. Едни от най-запомнящите му роли са тези на жени на средна възраст с тънък глас Хари Стайлс , британски певец и текстописец, член на британско-ирландската бой банда Уан Дайрекшън (One Direction) \n \n", "date": "2018.02.01", "title": "Известните рожденици на 1 февруари"}
{"url": "https://www.blitz.bg/svyat/meksiko-iztrpna-popokatepetl-otnovo-izrigna-video_news575920.html", "text": "\n Вулканът Попокатепетъл в Мексико отново изригна, избълвайки гъсти облаци газ, пепел и пара. Изригването е запечатано от камери на мексиканския Национален център за предотвратяване на бедствия, разположени на съседен вулканичен връх. \n Местни жители също са заснели зрелищното явление и публикуваха кадрите в социалните мрежи. \n Вулканът засега не представлява опасност за местното население, но властите увериха, че наблюдават внимателно ситуацията. \n \n", "date": "2018.02.01", "title": "Мексико изтръпна! Попокатепетъл отново изригна (ВИДЕО)"}
{"url": "https://www.blitz.bg/layfstayl/ptuvane/vnimanie-ne-pravete-tova-v-kolata-kogato-ptuvate-v-grtsiya-za-da-otnesete-tlsta-globa_news575915.html", "text": "\n Здравното министерство на Гърция е поискало от органите на реда да засилят проверките и да налагат глоби на онези водачи и пътуващи в моторни превозни средства, които пушат по време на движение и в присъствието на деца в колите, предаде БНТ, цитирайки гръцката държавна телевизия ЕРТ.  \nВедомството е издало циркулярно писмо, с което изисква от компетентните власти да приложат в цялата му строгост закона, забраняващ пушенето на обществени места. \nВ писмото е предвидена глоба от 1500 евро за всеки, който пуши в автомобил, независимо дали е водач или не, като глобата е двойно по-голяма и стига до три хиляди евро, ако пушещият кара държавен автомобил.\n", "date": "2018.02.01", "title": "Внимание! Не правете това в колата, когато пътувате в Гърция, за да отнесете тлъста глоба"}
{"url": "https://www.blitz.bg/svyat/uzhasyavashcho-metrovlak-v-moskva-otksna-glavata-na-momiche_news575930.html", "text": "\n Влак откъсна главата на момиче на метростанция „Пушкинска” в Москва. \n  \nПо информация на „Интерфакс”, инцидентът е станал тази сутрин около 08,25. \n  \nПредставител на Московския метрополитен направи официално изявление, в което казва, че девойката е стояла зад предпазната линия, но внезапно си наклонила главата точно при преминаването на влака на спирката. \n  \nМомичето умира на място, „поради несъвместима с живота травма на главата”, заключава лекарската комисия, свикана на мястото на инцидента.  \nОт Московския метрополитен излязоха с официално съобщение, в което призовават пътниците в метрото да спазват правилата за безопасност на платформите за чакащи в метрото. \n", "date": "2018.02.01", "title": "Ужасяващо! Метровлак в Москва откъсна главата на момиче"}
{"url": "https://www.blitz.bg/analizi-i-komentari/strategiya-vissh-general-ot-pentagona-razkaza-za-vzmozhnata-voyna-s-kitay-i-rusiya_news575773.html", "text": "\n Заместник -  председателят на Обединения комитет на началник щабовете на въоръжените сили на САЩ генерал Пол Селва разказа какви може да бъдат военните конфликти с Китай и Русия. Изказването бе по време на мероприятие, организирано от Defense Writers Group, предават осведомителните агенции.  \n\"Това са две уникални схватки, с които ние може да си имаме работа, някои елементи се пресичат, но те не са еднакви. Всяка битка с Китай, ако такава се случи, ще бъде в значителна степен морски и въздушен бой, а ролята на армията и морската пехота ще бъде второстепенна\", заяви генералът, цитиран от Defense News. \nВисшият военен смята, че при възможен конфликт с Русия ще бъдат задействани ВВС и армията на САЩ, а на първоначалния етап, който предполага разгръщане на войски в Европа, сраженията между държавите ще се водят и по море, тъй като е \"невъзможно да се попадне в Русия без да се преплува Северният Атлантик\", обясни военачалникът.    \nСелва е подчертал още, че съгласно разработваната Национална отбранителна стратегия, Русия е призната за \"глобална заплаха\".  \nТой добавил, че министерството на отбраната на САЩ разработва \"глобален план за Русия и Китай\", но изясняването на най-вероятния сценария на развоя на събитията и въпросите за финансирането са сериозно предизвикателство за военното ведомство.  Превод: БЛИЦ \n", "date": "2018.02.01", "title": "Стратегия: Висш генерал от Пентагона разказа за възможната война с Китай и Русия"}
{"url": "https://www.blitz.bg/layfstayl/shoubiznes/lili-ivanova-s-nova-viziya-bosa-bez-grim-i-lyubimiya-si-cheren-tsvyat-snimki_news575889.html", "text": "\n Голямата звезда на българската музикална сцена Лили Иванова изпълва със своята енергия и оптимизъм февруарския брой на EVA. \nВ него ще я видите в необичайна светлина - боса, без сценичен грим и без любимия си черен цвят.  \nЛили споделя истории, детайли от своето ежедневие, истини, в които вярва. Със същото вълнение, с което разказва за триумфа на своя концерт в зала \"Олимпия\", Париж, говори и за един почти забравен неин концерт пред затворници, когато въпреки забраната на охраната, е слязла сред тях.  , казва Лили Иванова. \nТя е човек, който обича да се смее, но казва нещата право в очите и не допуска до себе си всеки, малък войник, подчинил живота си на железни правила, влюбен в музиката професионалист, жена, която сама се справя с всичко, и не търси отговори в миналото, а гледа напред и прави планове. \nТова, което ѝ предстои, е продължение на миналогодишното турне с нови песни от новия ѝ албум. \n \n \n \n", "date": "2018.02.01", "title": "Лили Иванова с нова визия: боса, без грим и любимия си черен цвят (СНИМКИ)"}
{"url": "https://www.blitz.bg/layfstayl/vkusotii/topla-zimna-pileshka-supa-vitaminozna-bomba-koyato-nyama-ravna-na-sebe-si_news575899.html", "text": "\n Предлагаме ви рецептата за зимна пилешка супа. Много по-богата е, сами ще видите. \nИ съответно много по-полезна. Всички съставки, които съдържа, я правят любима за всяка трапеза. А уханието й внася топлина и уют.\n Трябват ни 300 грама пилешко филе, пет малки царевици, 150 грама цветчета от броколи, 200 грама цветчета от карфиол, един морков, 120 грама гъби, 80 грама аспержи, 20 грама целина, 25 грама джинджифил, три скилидки чесън. \n Взимаме още една шепа зелен лук, 700 грама вода или пилешки бульон, една лъжица зехтин, щипка захар, черен пипер, сол на вкус. \n Първо трябва да си сипем водата или пилешкия бульон и да си ги подправим на вкус. След това си запържваме леко чесъна, заедно със ситно нарязаните целина и джинджифил. \n Нарязваме си пилешкото филе на парченца. Добавяме във водата гъбите и останалите зеленчуци, но без броколите и аспержите. \n Готвим си ги за около 3-4 минутки, а след това прибавяме и пилешкото месо заедно с броколите и аспержите, зехтина и малко захар. \n Готвим пак за около две-три минутки, а след това сервираме на трапезата супата, докато е още топла. След като сме я разсипали по порциите, отгоре си ги поръсваме с нарязания на ситно зелен лук. \n Тази супа се казва зимна, защото в нея се съдържат абсолютно всички полезни за организма ни вещества през този сезон. Тя направо е витаминозна бомба, която дава толкова сили и енергия, че няма равна на себе си. \n", "date": "2018.02.01", "title": "Топла зимна пилешка супа, витаминозна бомба, която няма равна на себе си"}
{"url": "https://www.blitz.bg/stsena/krisko-pravi-nov-klip-v-las-vegas_news575668.html", "text": "\n  Истински фурор сред феновете си предизвика Криско по време на турнето си в САЩ. Хитовият рапър стартира своята обиколка в страната на неограничените възможности на 27 януари от Чикаго, а спортния Escape Lounge бар, където се състоя и неговото първо участие, бе разпродаден веднага.  \nЗа да тушират истерията за билети, организаторите веднага обявиха втората дата за сънародниците ни в третия по големина град на Америка. Концертът предвижда да зарадва още 300 души на 10 февруари, като цената на билетите е $35. \nПрез февруари датите за концерти са планирани за 3 февруари в Атланта, на 9 февруари в Ню Йорк и на 11 февруари в Маями, където ще приключи и турнето на звездата в САЩ. Лайфовете на звездата продължават около два часа, като Криско редовно завършва участията си с акапела на „Македонско девойче“. \nСпоред близки до изпълнителя, в следващите два дни Криско ще заснеме и клип към новия си сингъл в Лас Вегас. \nТе споделиха още, че по време на турнето си в Америка Криско е придружен освен от годеницата му Цвети и от неговия съдружник в Adamand Records Кирил Киров-Кико, който работи по всички клипове на звездата. \n \n \n", "date": "2018.02.01", "title": "Криско прави нов клип в Лас Вегас"}
{"url": "https://www.blitz.bg/svyat/izpitaniya-na-amerikanskata-protivoraketna-sistema-aegis-na-khavaite-zavrshi-s-proval_news575836.html", "text": "Изпитания на системата за ПРО Aegis на Хаваите завършиха неуспешно, съобщи Sputnik с позоваване на Пентагона.\nЗенитната ракета SM-3, с която е оборудван комплексът Aegis, не могла да прехване пуснатия от самолет обект. От Агенцията за ПРО потвърдили информацията, но не разкрили детайли за стрелбата. \n  \nМиналата седмица Пентагонът публикува доклад, в който изрази увереност, че САЩ ще могат да защитят своята територия и територията на Хаваите от „малкото количество” севернокорейски междуконтинентални ракети и от ракети със средна далечина. \n  \nПрез юли 2017 г. по време на изпитания SM-3 също не успяла да свали високоскоростна цел. Тогава провалът е приписан на човешкия фактор. \n  Превод и редакция: БЛИЦ \n \n", "date": "2018.02.01", "title": "Изпитания на американската противоракетна система Aegis на Хаваите завърши с провал"}
{"url": "https://www.blitz.bg/obshtestvo/melodrama-osinoven-v-italiya-mladezh-se-sreshchna-s-biologichnata-si-mayka-u-nas_news575877.html", "text": "\n Изоставен от биологичната си майка при раждането му преди 20 години Васко Илиев днес е италиански гражданин и се казва Микеле Коради. Живее в Падуа, Италия, от двегодишен.  \nМикеле е израснал и живее като всеки италиански младеж, но животът му е подчинен на една единствена цел – да открие жената, която го е родила и изоставила в България. „Аз не се чувствам италианец, имам българска кръв. Да, аз живея сред италианци, но съм донесен от друго място. Знам, че имам българска кръв, че имам циганска кръв”, казва Микеле пред bTV. \nКогато навлиза в пубертета Микеле къса връзките със своите приятели и близки, за да последва единствената цел да открие биологичната си майка. \n„Когато открих документите за осиновяването, веднага се запитах какъв човек, какъв чужденец е моята майка. Какво е това име, от какъв етнос е”, спомня си Микеле. „Искам да видя моята майка. Искам да тръгна към нея, пеша да тръгна, по всякакъв начин”, казва момчето през сълзи. Първоначално биологичната майка отказва да се срещне с него, като казва, че има много деца, но по-късно се съгласява.\n", "date": "2018.02.01", "title": "Мелодрама! Осиновен в Италия младеж се срещна с биологичната си майка у нас"}
{"url": "https://www.blitz.bg/svyat/izvnredno-ad-v-istanbul-avtobus-se-vryaza-v-spirka-ima-zhertvi_news575887.html", "text": "\n Трима души са загинали, след като автобус от градския транспорт се е врязал в спирка в истанбулския квартал Юскюдар, съобщава турската телевизия НТВ.  \nИма и ранени хора при инцидента. \nАвтобусът се е движел с бърза скорост и е блъснал чакащи на спирката хора.  \nПо първоначални данни при катастрофата са убити две жени и един мъж. Броят на пострадалите не е известен засега. \nНа мястото незабавно са били изпратени линейки и полицейски екипи. Районът е отцепен за движение на хора и автомобили. \nСпоред очевидци причината за инцидента е бързата скорост, с която автобусът се е движил. \n \n", "date": "2018.02.01", "title": "Извънредно! Ад в Истанбул: Автобус се вряза в спирка, има жертви"}
{"url": "https://www.blitz.bg/svyat/siriyskata-armiya-zapochnala-da-iztrebva-teroristite-kray-damask-s-napalm_news575847.html", "text": "Сирийската армия вече използва нов тип ракета с напалм, за да изгаря терористите от „Ал Кайда” и други радикали на техните позиции източно от Дамаск, съобщи newinform. Целта в новата настъпателна операция е изгонване на терористичните формирования от района Ал Аджми.\nСпоред ливанската агенция Almasdarnews, армията проектирала и произвежда комплекси на базата на произвеждания при примитивни условия ракета „Слон”. (Наречени са така заради мощния тръбен звук при изстрелването.) \n  \nВече са пуснати не по-малко от 25 ракети. Твърди се, че те имали голям психологически ефект. \n  \nСпоред арабското издание, запалителните боеприпаси и напалмът се влагат в правовите рамки на сирийската армия, тъй като са нацелени само към въоръжения противник. \n  Превод и редакция: БЛИЦ \n \n", "date": "2018.02.01", "title": "Сирийската армия започнала да изтребва терористите край Дамаск с напалм"}
{"url": "https://www.blitz.bg/layfstayl/shoubiznes/prvo-v-blits-kray-s-bolnitsite-debora-pokaza-sochni-grdi-i-goli-bedra-kray-baseyna-snimka_news575731.html", "text": "Певицата Дебора вече е преборила депресията и паник атаките и е напуснала болницата, от която преди месец пусна видео. Участничката в първото издание на \"Биг Брадър: Most Wanted\" вече се чувства добре и пъчи сочни бомби край басейна.\nПрипомняме, че по време на пребиваването си в Къщата на риалити формата Дебора си спечели славата на \"Мис Махмурлук\". Тя бе и първата отстранена от продуцентите на предаването звезда. \nСлед като напусна шоуто обаче певицата призна, че е била измъчвана от жестоки паник атаки, а утеха е открила в алкохола. Дебора обвини продуцентите, че са знаели за състоянието й, но са се възползвали от него с цел да вдигнат рейтинга на Брадъра. Малко след излизането си от предаването брюнетката постъпи в болница, където бе лекувана заради тежките пристъпи, които получаваше. \nЕ, към днешна дата е видно, че красивата певица вече е добре и се е изтегнала край водите на закрит басейн. Тя е сложила черен бански, който обаче едва удържа пищната й гръд.\n \n", "date": "2018.02.01", "title": "Първо в БЛИЦ! Край с болниците! Дебора показа сочни гърди и голи бедра край басейна! (СНИМКА)"}
{"url": "https://www.blitz.bg/layfstayl/shoubiznes/ksmett-mu-obrna-grb-kletiyat-ktsi-vaptsarov-zatna-v-blatoto-lyubimiyat-shoumen-mizerstva-zhestoko_news575356.html", "text": "Сериозни финансови проблеми има бившия шоумен Къци Вапцаров. Комикът, който допреди година-две буквално извираше от тв екрана, сега се оплаква, че не го канят в нито едно риалити, за да весели народа, твърди \"Таблоид\", без да се позовава на конкретен източник. А негови съседи шушукат, че е затънал в мизерия.\nЗаради безработицата на шоумена, семейството се издържа единствено от съпругата му Меги, която е основала собствена детска градина. Голямата конкуренция обаче е започнала да се отразява и на нейния бизнес, заради което семейството е позакъсало и то сериозно. \nПо тази причина шоуменът, който доскоро хранеше семейството със скъпоструващи вегански и биопродукти, напоследък е напълнял и е заприличал на чичко. Заради некачествената храна и самоизолацията у дома, той е неузнаваем. Познатите му коментират, че той сам е решил да се докара до там. След „ВИП Брадър” 2015 Вапцаров реши да се отдаде на мистика и медитация, и спря да се вижда с колеги и приятели. Той се затвори с жена си и децата си вкъщи и започна живот според странните си религиозни вярвания. \nТова залитане към мистиката обаче е в миналото, а в момента Къци трескаво се опитва да изкара малко пари. \nЕдинствено големият син на актьора—Асен, който вече е на 24, се опитва да помага у дома, като изкарва допълнително средства. Младежът обаче учи в Америка и разходите му там не са никак малки. \nКъци и Меги от друга страна трябва да се грижат за издръжката на 16-годишния Александър и 10-годишния Йоан. Всичките синове на комика са неговата голяма гордост и то с основание. \nОт малки той ги държи на стриктен режим и ги учи на дисциплина. \nМладежите са научени да чистят къщата, да спортуват и да не капризничат. Сладкото и газираното у дома са табу, а модните дрешки и аксесоари от мола—абсолютно забранени. \nНищо чудно покрай това водещият скоро да притича при някой продуцент за участие в риалити, в опит отново да се изяви на малкия екран.\n", "date": "2018.02.01", "title": "Късметът му обърна гръб! Клетият Къци Вапцаров затъна в блатото, любимият шоумен мизерства жестоко!"}
{"url": "https://www.blitz.bg/obshtestvo/dnes-ni-chaka-slnchevo-vreme-no-posle-idva-edna-mnogo-nepriyatna-iznenada_news575844.html", "text": "\n Днес ще бъде предимно слънчево. В сутрешните часове на отделни места в низините и около водните басейни ще има мъгла. В Източна България ще се появи до умерен юг-югозападен вятър. Максимални температури между 11° и 16°, в София около 11°. Късно вечерта от югозапад ще започне бързо увеличение на облачността. Това сочи прогнозата на дежурния синоптик Христо Христов в сайта на НОМХ към БАН. \n Атмосферното налягане слабо ще се понижи и ще стане по-ниско от средното за февруари. \n Над планините ще бъде слънчево. Ще духа умерен, по билата силен запад-югозападен вятър. Максималната температура на височина 1200 метра ще бъде около 10°, на 2000 метра – около 2°. \n Над Черноморието ще бъде слънчево с временни увеличения на облачността, главно по южното крайбрежие. Ще духа до умерен юг-югозападен вятър. Максималните температури между 11° и 16°. Температурата на морската вода е 6-7°. Вълнението на морето ще бъде 1-2 бала. \n", "date": "2018.02.01", "title": "Днес ни чака слънчево време, но после идва една много неприятна изненада"}
