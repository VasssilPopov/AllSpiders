{"url": "https://www.blitz.bg/politika/krasimir-yankov-za-voynata-v-bsp-v-partiyata-ima-pretsedent-i-toy-e_news553271.html", "text": "\n Директен сблъсък с ГЕРБ ни е необходим, но не и на вътрешнопартийно поле. Това коментира депутатът от БСП Красимир Янков в студиото на \"Още от деня\" по БНТ.  \nКонфликт в БСП няма, има нарушена комуникация, но не е междуличностен конфликт, заяви депутатът по повод вътрешните скандали в партията, свързани с Корнелия Нинова. \n\"Лявото не воюва помежду си, концентрирали сме се е себе си\", смята той. Членовете и симпатизантите са разтревожени от това, което се случва. Хората очакват не само обсъждане на алтернативи, а действена политика. В БСП има прецедент, Нинова говори за групи, група на Гергов, а те искат коалиция с ГЕРБ, заяви Янков. \nС ГЕРБ имаме невъзможност за коалиране, по-късно имаше и потвърждаване на това, при постъпване на кабинета Борисов. БСП е алтернативно решение, на какво да станем коалиция? Не искаме да сме част от спирането на Южен поток. Повишението на заплатите е закъсняла постъпка на ГЕРБ, необходимо е повишение на доходите във всички сектори. \nСвикването на конгреса ще е, за да си поставим за цел за сваляне на управляващата партия, коментира депутатът във връзка с извънредния конгрес на БСП, който ще се проведе в събота. БСП бързо може да се мобилизира за предсрочни избори, въпреки тежкия опонент, допълни още Красимир Янков. \n", "date": "2017.10.25", "title": "Красимир Янков за войната в БСП: В партията има прецедент и той е..."}
{"url": "https://www.blitz.bg/politika/bkhk-se-kefi-che-valeri-simeonov-bil-osden-za-antitsigansko-izkazvane_news553173.html", "text": "Районен съд – Бургас осъди на първа инстанция вицепремиера и лидер на НФСБ Валери Симеонов за антиромската му реч като народен представител от трибуната на Народното събрание на 17 декември 2014 г.\n Делото бе заведено от ромските журналисти Кремена Будинова и Огнян Исаев, представлявани от Правната програма на Българския хелзинкски комитет (БХК), съобщиха от организацията, цитирани от \"Правен свят\" \n  \n Съдът установява, че думите, които е казал от трибуната, съставляват тормоз по смисъла на Закона за защита от дискриминация, тъй като \"водят до накърняване достойнството на лицето и създаване на враждебна, принизяваща, унизителна и обидна среда, и всеки с ромска етническа принадлежност може да бъде засегнат от тях, като не е необходимо изявлението да се отнася до цялата ромска общност, за да бъде възприето като накърняваща достойнството на отделен неин представител, определящ се като такъв\", съобщава Български Хелзинкски комитет на сайта си. \n А Симеонов каза това: \n Симеонов е осъден да преустанови нарушението, както и да се въздържа в бъдеще от по-нататъшни нарушения. \n Ищците по делото не искат обезщетение. \nРешението на съда подлежи на обжалване. \n", "date": "2017.10.25", "title": "БХК се кефи, че Валери Симеонов бил осъден за антициганско изказване"}
{"url": "https://www.blitz.bg/politika/ninova-obvini-borisov-za-smrtta-na-khora-pri-bedstviya-i-avarii_news553179.html", "text": "\n Имахме среща с тримата ни депутати от Бургас, които решихме да тръгнат веднага за там и да помагат с каквото могат на пострадали, ако трябва и дарения да направим. Това каза пред журналисти в парламента лидерът на БСП Корнелия Нинова, предаде „Фокус“.  \n„Това е действие след събитие. Бих искала да припомня, че поставяме този въпрос от Мизия през 2013-2014 г. Четири години – нищо. Искахме единен орган за следене на язовирите. Имахме информация за проблемни места, където не се вземат мерки. Моля ви, проверете как се разпределят парите за бедствия и аварии от правителството на Борисов. Ще излезе интересна информация – къде отиват, кой ги усвоява. Нека да проверим това, защото всяка година загиват хора поради такива решения на правителството“, заяви Нинова и подчерта, че това не може да продължава. \n„Нито промените, които се направиха, нито предложенията ни се приеха за промени в законите. 4-5 години се имитира дейност и всяка година някой българин загива от тази немарливост на правителството. Събираме информацията. Ако вие не може да стигнете до нея, ние ще я огласим за разпределените средства по бедствия и аварии. Искан ли е за този регион помощ от кметовете, отпуснат ли е, усвоен ли е. В този район не се случва за първи път. И преди в Бургаско имаше наводнения и жертви“, допълни тя. Според нея рецидивира проблемът всяка година, а решение няма никакво. \n„Тревожното е, че винаги централната власт прехвърля отговорността на кметовете, а те в бюджетите си нямат достатъчно средства, за да го направят. Като стане някоя такава катастрофа, винаги се обвинява кметът защо не е направил това или онова. Това е бягство на централната власт от един национален проблем. Готова ли е картата с всички опасни места например, които могат да предизвикат такива аварии? Питаме правителството, защото такава карта се прави вече 4-5 години“, обясни лидерът на БСП и уточни, че при случая с Мизия са изнесли тревожни данни. „В Мизия четвърта година няма наказани за това, което се случи. Оставят се хората да се оправят кой както може. Доскоро хората там живееха във фургони. Това е бягство на държавата и безотговорност на правителството към огромен проблем“, обясни Нинова. Във връзка с катастрофата, която лидерът на БСП претърпя, тя призова медиите да се обръщат към МВР. „Те дойдоха на мястото, има протокол, има акт. В тези документи е записано всичко – номера на коли, имена на шофьори“, посочи Нинова. \nТя не пожела да каже името на фирмата. „Има си органи в държавата, те да си отговарят. Винаги, когато пострада човек, трябва те да си носят отговорността и разследването“, добави Нинова и уточни, че не мисли да предприема по-различни мерки за сигурността си. Тя подчерта, че този инцидент няма да попречи на подготовката на предстоящия конгрес на партията. По думите ѝ конгресът се очаква да бъде напрегнат, предвид очакванията, които са се създали публично. „Очаквам да е интересен. Не съм говорила още с колегите кое ще бъде открито и кое закрито. Всичко що се отнася до конгреса, ще чуете в залата“, коментира Нинова в отговор на въпрос дали ще има вот на доверие към нея.\n", "date": "2017.10.25", "title": "Нинова обвини Борисов за смъртта на хора при бедствия и аварии"}
{"url": "https://www.blitz.bg/politika/skatavkite-lsnakha-edna-treta-ot-chinovnitsite-na-gishe-ne-obsluzhvat-grazhdani-prez-tseliya-raboten-den_news553093.html", "text": "Една трета от държавните служители на гише не обслужват граждани през целия работен ден. Това показа проверка за обслужването в 377 администрации в цялата страна, пише \"Телеграф\". През август Министерският съвет разпореди на инспекторатите към изпълнителната власт да проверят как върви обслужването на гише.\nНаред с отпадането на редица хартиени документи, които администрацията изисква за различни услуги, властта обяви война и на некачественото обслужване. През лятото премиерът Бойко Борисов констатира, че чакащите за документи по опашки граждани псуват от служителите на гише по цялата верига, та чак го него. По думите му те не правят разлика между община и централна власт, тъй като губят времето си, за да бъдат обслужени. У хората се създавало усещане за тревожност, напрежение, корупция. \n\"В някои администрации се извършват истински безобразия. Работното време с гражданите трябва да е работното време на администрацията и не е редно да караме всички граждани, целият бизнес да се строява и да му се равнява по това как му е удобно на даден служител\", коментира преди седмица натовареният с административната реформа вицепремиер Томислав Дончев. По думите му именно спазването на работното време бе сред акцентите на административното обслужване. От 23 август до 20 септември бе направен пълен преглед дали се спазват изискванията на Наредбата за административно обслужване при предоставяне на услуги от първостепенните и второстепенните разпоредители с бюджет. \nОказа се обаче че виновни няма. В доклада не се споменават поименно институции, защото целта му не е да посочи провинени администрации, а в каква степен се прилага наредбата, коментираха от политическия кабинет на Дончев. \nОт данните става ясно, че при една трета от проверените звена времето за обслужване на граждани е по-кратко от работното време. В толкова от случаите е констатирано, че се правят почивки в рамките на обявеното работно време. Други нарушения са, че не е осигурена възможност за достъп на хора с увреждания, както и не се предоставят няколко услуги на едно гише. В цели 70% от проверките не е предоставена възможност да се плаща с карта през ПОС терминал. Ведомствата имат задължение да информират и насърчават гражданите да плащат с карта от лятото, когато бе одобрена специална наредба за това. Пропуските обаче са поправими. Министрите имат срок до 5 декември да представят отчет за предприетите действия за отстраняване на нарушенията, както и да осигурят повишаване на професионалната квалификация на служителите за предоставяне на административни услуги, реши кабинетът.\n", "date": "2017.10.25", "title": "Скатавките лъснаха! Една трета от чиновниците на гише не обслужват граждани през целия работен ден."}
{"url": "https://www.blitz.bg/politika/narodniyat-predstavitel-ivan-mikhovski-posreshchna-iranski-biznesmeni-v-troyan_news553189.html", "text": "\n Народният представител от ГЕРБ-Ловеч Иван Миховски посрещна търговска бизнес делегация от Иран. В динамичната програмата за посещението в Троян бяха предвидени срещи в мебелно предприятие, машиностроително производство и в Института по планинско животновъдство и земеделие, съобщава troyanpress.com. \nМиховски заведе гостите си в „Рико Стил“, където те се запознаха с производството и разговаряха със собственика Христо Йовчевски. Иранските бизнесмени бяха силно впечатлени от роботизацията на технологичните операции и проявиха интерес към съвместни бизнес инициативи. По-късно посетиха и възроденото предприятие „Елпром – Троян“, което в миналото е имало стабилен пазар на електромоторите си в Иран. Гостите се запознаха и с работата на Института по планинско животновъдство и земеделие. \nИранската делегация бе водена от Айатолах Ахмади, заместник-председател на Иранската палата на търговията, индустрията и мините на провинция Чахармахал и Бахтиария. Той благодари на Миховски за гостоприемството и сподели, че основни сектори от взаимен интерес са земеделие, морски продукти, животновъдство, бяла техника, лекарства, туризъм, машиностроене, мебелно производство. Преди ден делегацията е провела среща и с 30 български фирми в София по време на двустранна среща между ръководството на БТПП и Иранската палата на търговията, промишлеността, мините и земеделието. \n„Всяка възможност за увеличаване на бизнесконтактите на троянските работодатели е важна за мен, а по думите им важна и полезна и за тях самите. Разговорите между иранските предприемачи и троянските им колеги бяха ползотворни и за двете страни, сигурен съм, че те ще продължат и в бъдеще“, коментира след срещата Миховски. \nИранската делегация се срещна и с областния управител Георги Терзийски, с кмета на Ловеч Корнелия Маринова и с представители на работодателските организации в област Ловеч.\n", "date": "2017.10.25", "title": "Народният представител Иван Миховски посрещна ирански бизнесмени в Троян"}
{"url": "https://www.blitz.bg/politika/pirinski-podkrepi-novite-merki-sreshchu-rakoobrazuvashchite-veshchestva-na-rabotnoto-myasto_news553192.html", "text": "\n Днес Европарламентът прие промени в Директивата на ЕС за защита на работниците от рискове, свързани с излагането на работното място на вещества, причиняващи заболявания от рак. Раковите заболявания са втората най-честа причина за смърт в Европа и най-честата причина за смърт, свързана с работата (в 53% от случаите).  \nГрупата на социалистите и демократите в ЕП отдавна настоява за промени, които повишат защитата за работниците. Същевременно промените ще бъдат в полза и на държавите членки за намаляване на разходите им, свързани със заболявания на работното място, които годишно възлизат на 334 милиарда евро. \n По време на дискусията по темата, провела се късно снощи в пленарна зала, българският евродепутат социалист Георги Пирински изтъкна важността на промените, които въвеждат по-строги ограничения за някои от най-често срещаните причиняващи рак вещества, както и задължително здравно наблюдение на изложените на риск работници, в това число и след приключването на трудовата им дейност. \nВ резултат се създава възможност да бъдат спасени поне 100 000 живота и се въвежда здравно наблюдение за над 20 милиона работници, изложени на въздействието на ракообразуващи вещества. Пирински подчерта също включването на изискване към Европейската комисия да докладва за въздействието на веществата, увреждащи репродуктивните способности на хората и включването им в режима на ЕС за защита на работниците най-късно до началото на 2019 г. \n  \n \n", "date": "2017.10.25", "title": "Пирински подкрепи новите мерки срещу ракообразуващите вещества на работното място"}
{"url": "https://www.blitz.bg/politika/ekaterina-zakharieva-s-goreshch-komentar-za-zapadnite-balkani_news553193.html", "text": "Темата за Западните Балкани е дългосрочна и не се изчерпва само с европейското ни председателство. Това каза вицепремиерът и министър на външните работи Екатерина Захариева по време на дискусия в парламента на тема „Европейска интеграция, регионално сътрудничество и свързаност на Западните Балкани – приносът на Българското председателство“, предаде агенция „Фокус“.\n „Темата Западни Балкани е основен приоритет на външната политика. Тя е много по-дългосрочна и в никакъв случай не се изчерпва само с шестте месеца на нашето председателство. Вече е ясен дневният ред на Съвета и там президентът Туск отправи покана за среща на европейските лидери през 2018 г., която ще бъде на тема Западни Балкани“, заяви Захариева. \nПо думите й разширяването не бе във фокуса на ЕС заради редицата кризи. „Започвайки с финансовата и икономическа криза, преминавайки към мигрантската, Брекзит, борбата с тероризма. Втората важна причина е може би недостатъчният напредък на страните в Западните Балкани. В последните месеци усилията на редица държави се забелязва промяна в тази тенденция. Всяка една от държавите ще преценява доколко и с каква скорост иска да се интегрира. Бях във всички тях през последните месеци, мога да ви уверя, че беше посочено това като основен приоритет. Те наистина искат да имат по-бърза интеграция“, допълни вицепремиерът и призова страните да правят това за своите граждани.\n", "date": "2017.10.25", "title": "Екатерина Захариева с горещ коментар за Западните Балкани!"}
{"url": "https://www.blitz.bg/politika/ivelina-vasileva-otgovori-na-ninova-za-obvinenieto-za-koshmara-v-burgasko_news553227.html", "text": "\n Твърденията на лидера на БСП Корнелия Нинова, че има злоупотреби във фонда за бедствията, са нелогични. Това смята бургаският депутат от ГЕРБ Ивелина Василева, която е и председател на парламентарната Комисия по околната среда и водите. \nПред репортери в Народното събрание тя коментира  \n„ Аз не знам на какво се обосновават тези твърдения на г-жа Нинова, но не смятам, че са логични и обосновани. Има ясен механизъм за предоставяне на средства на общини, на областни управи в случаите, когато има подадени проекти, предложения към фонда на междуведомствената комисия за бедствия и аварии. Отделят се средства за справяне с щетите. Осигуряват се средства и от Европейската комисия, знаете, чрез механизма за солидарност. Има ясни процедури, правила  и в този смисъл не мога да знам на какво се основават подобни твърдения. Но смятам, че не е редно в момент, когато всички органи и всички институции са мобилизирани координирано да действат за това да се овладее ситуацията, да се хвърлят безпочвени обвинения” , заяви Ивелина Василева. \nСлед въпрос  има ли опасни язовири в Бургаско, тя отговори, че информацията може да бъде предоставена от областния управител. \nДва пъти в годината се правели съответните проверки за потенциално опасни язовири.  \nПо повод  обвиненията на местни хора в Бургаско за неизправни язовирни съоръжения Ивелина Василева отговори: „Това е нещо, което подлежи на проверка. Знаете, че още 2016 г. изменихме Закона за водите – въведохме ясен механизъм за контрол. Има единен национален орган – това е Държавната агенция по метрологичен и технически надзор, който извършва проверка на техническото състояние на язовирите. Ясно е кой носи отговорност – операторите на язовирите. Собствениците са ясни. Т.е. ако има нещо такова установено, е ясно кой ще носи отговорност.” \nВасилева обясни, че  миналата година в страната са установени 14 язовира с неясна собственост. При такива случаи обаче отговорността била на областния управител. \nДепутатката каза, че не знае дали има такива казуси в Бургаско, пише \"Флагман\". \nТя обясни, че н яма точна информация каква е конкретната причина за бедствията тази нощ, но припомни, че е имало обилни валежи. Годишният бюджет на съответната държавна комисия била в размер на около 70 млн. лева. \n„Знаете, че има комисия по бедствията и авариите към Министерския съвет, където ежегодно има бюджет в размер на близо 70 млн. лева и те се отпускат на региони, където има проблеми и нанесени щети при възникване на природни бедствия.  Що се отнася за ситуацията в регион Бургас, знаете – това е и моят избирателен район; с тревога следя събитията. Надявам се, че ще бъдат предприети всички възможни мерки от органите от общините, подпомогнати от Гражданска защита, от АПИ в случаите, където са засегнати и пътни артерии, за да се минимизират щетите” , заяви Василева. \nТя  изрази съболезнования за загиналите хора. \n„Тежко е, когато има и човешки жертви. Надявам се, че ситуацията ще бъде овладяна. В този смисъл не мога да коментирам атаки от такъв характер, които смятам, че са абсолютно необосновани, алогични, като се има предвид всички усилия, които се полагат, защото знаете и в изминалите години беше предприето много за координиране работата на всички институции и с изменения на законодателството, затягане на контрола. Мисля, че наистина не е редно в такъв момент, когато всички трябва да се мобилизираме, за да помогнем, да се дават такъв тип констатации и да се хвърлят такива обвинения ”, обяви Ивелина Василева по повод обвиненията от страна на Корнелия Нинова.\n", "date": "2017.10.25", "title": "Ивелина Василева отговори на Нинова за обвинението за кошмара в Бургаско"}
{"url": "https://www.blitz.bg/layfstayl/shoubiznes/ekskluzivno-v-blits-anton-stefanov-razkri-pred-mediyata-ni-tsyalata-istina-za-grozniya-skandal-s-daniel-zlatkov-i-sprugata-mu_news553226.html", "text": "\n \"Дани Златков ме помоли да оправя нещата със съпругата му Агнес, не съм казвал, че ще се развеждат, това е недоразумение\", така репортерът и един от вече изгонените участници във ВИП Брадър Антон Стефанов коментира скандала около българския Роналдо и слуховете, че има проблеми.   че Даниел Златков има проблеми заради слух, че е бил с две жени. Нещо повече - по време на едно от редовните, съботни росещения в къщата на ВИП Брадър синът му Марио казал: „Ние с майка знаем какво си правил преди „ВИП Брадър“.  съпругата на Даниел Златков. В разговор с наш репортер тя опроверга категорично твърденията на Антон Стефанов, че има семейни проблеми с мъжа си. \"Няма нищо вярно в това, което наговори и което се разпространява по медиите. С Дани живеем щастливо!\", каза Агнес пред медията ни. \nАнтон Стефанов твърди, че е бил разбран неправилно и на практика не е говорил за семейни проблеми между Агнес и Даниел Златков. \nЕто каква е цялата истина според журналиста: \n\"Когато бях в къщата, му беше много криво. Помня случая, когато излезе от изповедалнята много тъжен, след това имахме едночасов разговор, разбрахме се, каза, че е станало жестоко недоразумение и помоли, ако изляза, да предам на съпругата му, че не е бил с две жени. Обясни, че тези, с които са го видели, са били всъщност неговата братовчедка и някаква приятелка на неговата братовчедка Калина, видели са се просто по роднинска линия. Помоли ме да обясня на Агнес\", разкрива Антон Стефанов.  \nПо думите му, след като излиза от Къщата, действително се свързал с Агнес и разказал как всъщност е било всичко. \n\"Беше много спокойна, каза - да, ние ще се разберем. Детето явно е станало свидетел на този разговор на майка му с тази жена. Това е някакво недоразумение, история от външния свят, която се пренесе в къщата\", разкрива още Антон Стефанов пред БЛИЦ. Мира НАЙДЕНОВА, БЛИЦ \n \n", "date": "2017.10.25", "title": "Ексклузивно в БЛИЦ! Антон Стефанов разкри пред медията ни цялата истина за грозния скандал с Даниел Златков и съпругата му!"}
{"url": "https://www.blitz.bg/politika/goreshchi-debati-se-ochakvat-v-narodnoto-sbranie-dnes_news553090.html", "text": "Парламентът ще разгледа антикорупционните законопроекти на първо четене. Това предвижда седмичната проектопрограма за работа на Народното събрание. Единият законопроект е внесен от Министерски съвет, а другият от ПГ на „БСП за България“.\nВ законопроекта на Министерски съвет се предлага създаването на Комисия за противодействие на корупцията и за отнемане на незаконно придобитото имущество, като в нея ще се влеят Комисията за предотвратяване и установяване на конфликт на интереси, Центърът за превенция и противодействие на корупцията и организираната престъпност към Министерския съвет, съответното звено от Сметната палата, както и специализирана дирекция на Държавна агенция „Национална сигурност“ (ДАНС) за противодействие на корупцията сред лицата, заемащи висши държавни длъжности. \nВ законопроекта на управляващите се предлага ръководството и съставът на единния орган за борба с корупцията да се назначава от Народното събрание. Със законопроекта, внесен от ПГ на „БСП за България“, се предлага да се създаде Национална служба „Антикорупция“. Идеята на БСП е в нея да се съберат звеното за антикорупция в Сметната палата и специализираната дирекция към ДАНС. \nОт БСП предлагат единният орган за борба с корупцията да има разследващи функции и председателят му да се назначава с указ на президента, а неговите заместници да бъдат избирани от Народното събрание.  ОЧАКВАЙТЕ ПОДРОБНОСТИ В БЛИЦ \n", "date": "2017.10.25", "title": "Горещи дебати се очакват в Народното събрание днес!"}
{"url": "https://www.blitz.bg/politika/nikolay-nenchev-szrya-puch-i-opit-za-drzhaven-prevrat-v-graf-ignatievo-nastoyava-za-aresti-i-razpiti-na-voenni-piloti_news553092.html", "text": "\n Това в Граф Игнатиев е пуч, опит за държавен преврат, опит за извиване на ръце на държавата и правителството. Това заяви обвиняемият за различни далавери бившият военен министър и настоящ протестър Николай Ненчев в ефира на bTV по повод отказа на пилотите от Граф Игнатиево вчера да извършат полети. \n „Пилотите са военнослужещи. Колко хора не се чувстват психически стабилни. В един ден 6-7 души се чувстват нестабилни. Кого се опитваме да заблудим, вас, вашите гости“, попита риторично бившият военен министър и заяви, че според него има някой, който стои зад действията на пилотите. \nПрекланям се пред пилотите, много от тях изпълняват съвестно задълженията си. Трябва да намерят начин да стигнат до министерски съвет. Има си ред. Ситуацията сега е опасна за националната сигурност\",смята той. \n\"Съжалявам, че давам този съвет, но военна полиция вече трябва да е там да разпита тези хора, дори да ги арестува. Някой на много високо ниво режисира това\", завърши Ненчев. \n", "date": "2017.10.25", "title": "Николай Ненчев съзря пуч и опит за държавен преврат в Граф Игнатиево, настоява за арести и разпити на военни пилоти!"}
{"url": "https://www.blitz.bg/analizi-i-komentari/voenen-zhurnalist-otseche-polozhenieto-v-aviatsiyata-ni-e-karay-i-ne-baray_news553106.html", "text": "Не може в никакъв случай да се говори за стачка или бунт. Българските пилоти искат просто да покажат, че положението в авиацията е нетърпимо. МО трябва да вземе мерки, защото така не може да продължава. Това каза пред камерите на БНТ военният журналист Димитър Ставрев от \"Клуб криле\", който коментира темата за проблемите в авиобаза \"Граф Игнатиево\".\n\"Политиците се мешат прекалено много в авиацията. Проблемът е, че България се опита да приложи схемата \"карай и не барай\". Така всичко се амортизира и в момента няма нито самолети, нито нормални условия за летците\", каза още той. Заедно с него гост беше и главният редактор на списание \"Аеро\" Красимир Грозев. \n\"МО трябва да каже ясно кога ще има нов изтребител. България няма чак толкова много пари, за да се поддържат изтребителите МиГ 29 и в същото време да се отделят средства и ресурси за нови изтребители. МО няма ясна и категорична позиция за новите изтребители. От там казаха, че се съобразят с решенията на Комисята \"Грипен\", но по темата няма никаква яснота. Със сигурност самолетите трябва да бъдат нови\", категоричен беше Грозев. \n \n", "date": "2017.10.25", "title": "Военен журналист отсече: Положението в авиацията ни е \"карай и не барай\""}
{"url": "https://www.blitz.bg/layfstayl/shoubiznes/nishcho-obshcho-endzhi-kasabie-lsna-na-snimki-predi-korektsiite-mozhete-li-da-ya-poznaete_news553177.html", "text": "Енджи Касабие далеч не е толкова зашеметяваща преди корекциите. Eнджи Kacaбиe лъжe нaглo и зa визиятa, и зa гoдинитe cи, както вече стана ясно, припомня girl.bg.\n Диeтoлoжĸaтa дeйcтвитeлнo зaшeмeтявa c визия, нo тoвa дaлeч нe e билo тaĸa пpeди дa лeгнe пoд нoжa. He, чe e била гpoзнa. Дaжe изoбщo. Πpocтo нaй-oбиĸнoвeнa cpeднocтaтиcтичecĸa жeнa. \nПрез 2010 година ливанката все още не е коригирала нищо по себе си и това се забелязва от снимките й. \nВие какво мислите за диетоложката преди корекциите й? \n \n", "date": "2017.10.25", "title": "Нищо общо! Енджи Касабие лъсна на СНИМКИ преди корекциите, можете ли да я познаете?"}
{"url": "https://www.blitz.bg/layfstayl/shoubiznes/sashka-vaseva-zaprilicha-na-veshcherka-vv-vip-bradr-pravi-otvari-ss-zele-vosk-i-naylon_news553088.html", "text": "Сред десетките лица на поп фолк дивата Сашка Васева, се оказва и народното лечителство. С това си познание се похвали самата певица пред съквартирантите във \"ВИП Брадър\".\nСтранни лекове със зеле, червен пипер, восък и найлон предлага изпълнителката на ''Левовете в марки'' на участниците в къщата на реалити предаването. \nВасева дори предложи на певицата Маргарита Храновада да „извади'' водата от ушите й, чрез специален метод със свещи или да се нагълта с червен пипер, за да се спаси от хроничния фарингит.\n", "date": "2017.10.25", "title": "Сашка Васева заприлича на вещерка във \"ВИП Брадър\", прави отвари със зеле, восък и найлон!"}
