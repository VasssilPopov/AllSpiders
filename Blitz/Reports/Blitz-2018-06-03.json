{"url": "https://www.blitz.bg/obshtestvo/trgvate-da-plazhuvate-v-grtsiya-tochat-se-opashki-po-granitsata-snimka_news604674.html", "text": "Със затоплянето на времето започнаха и опашките по българо-гръцката ни граница, при Златоград и на „Маказа“. Трафикът в момента в посока България е интензивен, като на двата гранично-пропускателни пункта има опашки от коли с плажуващи, които се възползваха от хубавото време и почивните дни, за да се потопят в Бяло море и да отдъхнат по плажовете на Гърция, предава Дарик. „Има опашки, ние поне изчакваме около половин час, но зад нас не знам, каква е обстановката и колко автомобила има. Повечето са българи, ходили на плаж в южната ни съседка“, коментира Катя Петрова от Смолян, която е попаднала в задръстването на ГКПП „Златоград“.     Подобна е ситуацията на ГКПП „Маказа“, където в началото на деня бе интензивен и  трафикът  в посока Гърция.     Интересът е предимно за плажовете на Керамоти, Миродато, Кавала. Известен факт е, че и доста българи са инвестирали в имоти в Гърция, като ги ползват за отмора или ги предоставят на други сънародници за почивка. С всяка изминала година, курортите в южната ни съседка все повече са предпочитани от родните туристи, спрямо Черноморието.  ", "date": "2018.06.03", "title": "Тръгвате да плажувате в Гърция? Точат се опашки по границата (СНИМКА)"}
{"url": "https://www.blitz.bg/svyat/nositelkata-na-prestizhnata-titla-misis-svyat-izdkhna-pri-zverska-katastrofa-snimki_news604640.html", "text": "Носителката на титлата „Мисис Свят” от престижната надпревара Miss Universe Beauty Сания Шакирова е загинала в катастрофа в Киргизстан. Инцидентът е станал на 2 юни около 21:10 часа местно време. Шофьорът на таксиметровата кола, в която се е возила Шакирова, е изгубил контрол на возилото и се е забил в стена на мюсюлманско гробище.  В колата, която пътувала към Бишкек, имало трима души.  Шофьорът и друг пътник са в болница с различни наранявания.  Красавицата обаче е загинала на място.  По случая е заведено наказателно дело.  Сания Шакирова се окичи с престижното отличие през пролетта на тази година. В конкурса, който се проведе във Виетнам, участваха красавици от  20 държави. Превод: БЛИЦ", "date": "2018.06.03", "title": "Носителката на престижната титла „Мисис Свят” издъхна при зверска катастрофа (СНИМКИ)"}
{"url": "https://www.blitz.bg/layfstayl/shoubiznes/kobilkina-raboti-ot-8-godishna-vrtyala-trgoviya-s-komshiite-si_news604641.html", "text": "Сексоложката Наталия Кобилкина, която натрупа цяло състояние от интимните проблеми на хората, е започнала да печели пари едва 8-годишна, разкри самата тя. Украинката имала бизнес нюх още като дете. Малката Наталия израстнала в Ростов, където беряла вишни и череши, които след това продавала на комшиите си. Звездният час на 34-годишната сексуална терапевтка обаче удари преди 6 години с рубриката „Мъжът и жената интимно”.    ", "date": "2018.06.03", "title": "Кобилкина работи от 8-годишна, въртяла търговия с комшиите си"}
{"url": "https://www.blitz.bg/intsidenti/katastrofi/dve-shoforki-se-razmazakha-s-kolite-si-na-mezhdunarodniya-pt-e-79-snimki_news604628.html", "text": "Тежка катастрофа е станала днес по обед на международния път Е-79 между Враца и Мездра. Лек автомобил \"Рено\" с кюстендилска регистрация е излизал от бензиностанция \"Ромпетрол\", когато е бил пометен от врачански \"Ситроен\". Двете коли са били управлявани от жени, съобщава BulNews.bg.  От сблъсъка превозните средства са излезли от шосето и са се забили в крайпътен стълб.  Като по чудо катастрофата се е разминала без пострадали, въпреки че шофьорката на реното е в напреднала бременност. На мястото на инцидента е пристигнал екип на пътна полиция. Служителите на реда са проверили с дрегер двете дами за употреба на алкохол, като пробите им са отрицателни.  Минаването по международния път се извършва нормално, тъй като колите са встрани от пътя и не затрудняват трафика. Очаква се всеки момент пристигането на пътна помощ, за да закара двата автомобила в сервиз. ", "date": "2018.06.03", "title": "Две шофьорки се размазаха с колите си на международния път Е-79 (СНИМКИ)"}
{"url": "https://www.blitz.bg/intsidenti/katastrofi/prvi-snimki-ot-am-maritsa-kdeto-turski-shofor-be-premazan-ot-plovdivski-kamion_news604630.html", "text": "Водачът на българския камион, който прегази свой колега на АМ \"Марица\", е в шок и не може да си обясни как е станала злополуката. Той видял другия шофьор да излиза на пътя в последния момент, съобщава Haskovo.info, че фаталният инцидент стана рано тази сутрин в района на бензиностанция, на около 24 километра от ГКПП “Капитан Андреево”.  Турският камион се е повредил и спрял в аварийната лента. Шофьорът е слязъл и е отворил капаци на машината. Тогава той е бил блъснат от български ТИР.  Мъжът е починал, допълниха от полицията.    ", "date": "2018.06.03", "title": "Първи СНИМКИ от АМ \"Марица\", където турски шофьор бе премазан от пловдивски камион"}
{"url": "https://www.blitz.bg/intsidenti/strakhovit-intsident-v-petrichko-selo-plamen-otvori-vratata-na-dvizheshch-se-bus-i-stana-golyama-belya_news604627.html", "text": "Нелеп инцидент вдигна на крак полиция и спешни екипи в петричкото село Чучулигово. 43-годишният санданчанин Пламен Дж. паднал от движещ се автобус на асфалта и се търкалял се е няколко метра. Според запознати, мъжът отворил вратата, за да погледне трафика на автомобили, изтървал се и паднал, пише struma.com.   Настанен е в болница \"Югозападна\" в Сандански в тежко състояние. Според лекарите, е в кома. ", "date": "2018.06.03", "title": "Страховит инцидент в петричко село! Пламен отвори вратата на движещ се бус и стана голяма беля"}
{"url": "https://www.blitz.bg/obshtestvo/regioni/srednoshchen-koshmar-v-bolnitsata-v-razlog-patsient-zagina-na-myasto_news604633.html", "text": "68-годишен пациент скочи от 2-ия етаж на болницата в Разлог и загина на място. Инцидентът е станал тази нощ. Юсеин С. от белишкото село Краище е бил настанен за лечение в неврологично отделение. Не е ясна причината за решението му да сложи край на живота си. Пациентът е лежал в здравното заведение за лечение на ишиас. Бил е психично здрав, съобщава pirinpress.bg.  „Имаше някакви здравословни проблеми напоследък. дълги години работеше като дървосекач в гората. В шок сме, той ми е съсед, не знаем защо се е самоубил“, коментира кметът на Краище – Муса Мизур.  Полицията разследва инцидента. ", "date": "2018.06.03", "title": "Среднощен кошмар в болницата в Разлог, пациент загина на място"}
{"url": "https://www.blitz.bg/intsidenti/katastrofi/nov-koshmar-na-trakiya-kola-i-dzhip-se-udarikha-predi-sofiya-zadrstvaneto-e-ogromno_news604647.html", "text": "Лек автомобил и джип са катастрофирали между 19 км и 20 км на АМ \"Тракия\" в посока столицата, съобщава \"Фокус\". На място има полицейски патрул. Затворена за движение е лявата лента за изпреварване. Няма медицински екип на мястото на произшествието. Заради пътния инцидент в района се е образувало километрично задръстване, което започва край отбивката за Вакарел.  Препоръчително е шофьорите, които пътуват за столицата, да използват алтернативни маршрути.", "date": "2018.06.03", "title": "Нов кошмар на \"Тракия\"! Кола и джип се удариха преди София, задръстването е огромно"}
{"url": "https://www.blitz.bg/intsidenti/stikhii/moshchna-gradushka-pomlya-khadzhidimovsko-selo-obilniyat-dzhd-otnese-chast-ot-ptya-snimki_news604636.html", "text": "Силна градушка се изсипа вчера в късния следобед в хаджидимовското село Теплен. Зърната с големина на орех унищожиха по- голямата част от реколтата на местните хора по нивите. Има наводнени много къщи и градини. По думите на местните, обилният дъжд е отнесъл и част от пътя, водещ до селото, пише  .  „10-15 минути ни валя, но беше истински ужас. Всичко е в много лошо състояние“, споделиха жители на Теплен. ", "date": "2018.06.03", "title": "Мощна градушка помля хаджидимовско село, обилният дъжд отнесе част от пътя (СНИМКИ)"}
{"url": "https://www.blitz.bg/intsidenti/katastrofi/ogromna-tragediya-pocherni-khisar-dve-godini-sled-kato-buzo-zagina-s-motor-v-gorata-sint-mu-miro-yakhna-pistarkata-si-i_news604648.html", "text": "Мирослав Петков от Хисар е намерил смъртта си рано тази сутрин на пътя между съседните до курорта села Паничери и Старосел. За последно, по източници на БЛИЦ, младият мъж, който е на около 24-25 години, е видян около 4 часа на събора в село Старосел. Мирослав е бил с кросов мотор и с подходяща за него екипировка. Около 11 часа днес минаващи около мястото на инцидента хора са забелязали дълъг спирачен път и са открили трупа на младия мъж. Разследващи съобщиха за БЛИЦ, че мотористът е изгубил контрол над превозното средство, излязъл е в дясно извън пътя и се е забил в дърво. Загинал е на място.  По непотвърдена информация на БЛИЦ, скоростта, с която е карал, е била много над позволената. Все още няма яснота дали жертвата е употребила алкохол.  Трагедията е двойна, защото само преди около 2 години бащата на Мирослав – Димитър Петков с прякор Бузьо, загина по идентичен начин с мотор в гората над карловското село Климент.  Мирослав е едно дете в семейството. Роднините и приятелите му от Хисар са в потрес. След смъртта на баща си  младият мъж е наследил бизнеса му – отглеждал е гъби. Местни хора съобщиха още, че наскоро се е оженил. След трагедията остава млада вдовица.    Кристина ИВАНОВА, БЛИЦ    ", "date": "2018.06.03", "title": "Огромна трагедия почерни Хисар: Две години, след като Бузьо загина с мотор в гората, синът му Миро яхна пистарката си и..."}
{"url": "https://www.blitz.bg/obshtestvo/tsekh-za-stolove-plamna-v-blagoevgrad_news604650.html", "text": "Цех за производство на дървени столове пламна след обяд днес в Благоевград, няма пострадали хора предаде БГНЕС. Сигналът е подаден в 15.50 ч. днес, пламна котелното помещение на цеха, разположен в карето между бул. \"Димитър Солунски”, река Бистрица и жп-линията Кулата-Благоевград-София, предаде Нова тв.Два екипа пристигнаха да гасят пожара, обхванал котелното помещение и изрезки от дъната на столовете. Пожарникарите започнаха да обливат с вода комина на котелното, който се бе нагрял от огъня, изключено бе и ел-захранването на цеха.Около котелното освен запалилите се дървени изрезки, има и много лесно горими трици. В пламналия цех имаше само двама души-пазач и един от собствениците му.  Бързата намеса на огнеборците предотврати запалването на покрива. Пожарът бе локализиран към 14.20 часа. В съседство има склад за горивно-смазочни материали, бензиноколонка, както гараж за товарни автомобили. Причините за пожара са в процес на установяване, на място пристигна и полиция от Второ РУ-Благоевград. ", "date": "2018.06.03", "title": "Цех за столове пламна в Благоевград"}
{"url": "https://www.blitz.bg/obshtestvo/razkaz-ot-prvo-litse-pred-blits-uzhast-na-edna-mayka-za-adskoto-mele-s-drogiran-shofor-kray-plovdiv_news604659.html", "text": "Председателят на движение \"Възраждане\" в община Карлово Антоанета Тенева заедно със съпруга си и трите им деца са сред жертвите на страшната катастрофа, предизвикана днес следобед от дрогиран шофьор на пътя между пловдивските села Труд и Граф Игнатиево. Младата жена е в потрес. Тя разказа пред БЛИЦ, че съпругът й Тенчо е шофирал семейния автомобил Рено, Антоанета е била до него на предната седалка, а трите им дечица били отзад, вързани с колани.  Маздата с дрогирания шофьор се ударила силно в задницата на колата им - точно там, където седели децата.  \"Ударът беше толкова страшен и неочакван, че децата силно отхвръкнаха напред, ръцете и краката им блокираха, започнаха да пищят от болка. В момента мъжът ми е в болница и не знам какво е състоянието му, но не можеше да се движи. Големият ми син Тошко, който е на 15 години, не може да си мърда ръцете. Другото ми дете - Минко не си движи краката. Двамата бяха откарани в Окръжна болница - Пловдив и продължавам да не знам какво точно е състоянието на мъжа ми и синовете ми. Дъщеричката ми, която е на шест, е до мен в колата и не е сериозно пострадала. Не е необходимо да има война при нас, дрогирани шофьори ще ни избият по пътищата, бясна съм. Най-тежко е пострадала жена от третата кола, която също е участвала в катастрофата. Лекарите ми казаха, че има счупени ребра, които са пробили белия дроб и има спукан далак. Само това, че пред нас се движеше линейка, която идваше за друг случай, спаси жената, защото можеха да реагират навреме\", разказва още Тенева пред БЛИЦ и признава, че е ужасена за живота на сина си и съпруга.  \"Възмутена съм и съм втрещена как по пътищата на България могат свободно да се разхождат дрогирани шофьори. Виновният водач го видяхме, държеше се нагло и арогантно. С него имаше млада жена. Въпреки цялата трагедия, не прояви съчувствие, а само каза: \"Не бойте се, нещата ще се оправят, нали знаете!\"  Кристина ИВАНОВА, БЛИЦ    ", "date": "2018.06.03", "title": "Разказ от първо лице пред БЛИЦ: Ужасът на една майка за адското меле с дрогиран шофьор край Пловдив"}
{"url": "https://www.blitz.bg/obshtestvo/na-vkhodovete-za-sofiya-e-istinski-ad-prochetete-tova-ako-ste-trgnali-na-pt_news604643.html", "text": "Около 15 км е задръстването от автомобили на АМ \"Тракия\" от Вакарел в посока столицата.Колите се движат в три колони. Движението в аварийното платно не се регулира от полиция и през него периодично преминават автомобили. Към момента няма информация каква е причината за задръстването, съобщава Агенция \"Фокус\".Причината за натоварения трафик е катастрофа между  лек автомобил и джип. На място има полицейски патрул. Затворена за движение е лявата лента за изпреварване.  Препоръчително е шофьорите, които пътуват за столицата да използват алтернативни маршрути.", "date": "2018.06.03", "title": "На входовете за София е истински ад! Прочетете това, ако сте тръгнали на път"}
{"url": "https://www.blitz.bg/svyat/strelba-v-srtseto-na-berlin-eto-kakvo-se-sluchva-video_news604655.html", "text": "Двама души са пострадали при стрелба в Германия. Инцидентът е станал около 16 часа местно време пред берлинската катедрала, съобщава Bild. Според информацията, стрелбата е открита от полицейски служител.  На мястото има много полицейски коли и линейки.  Обстоятелствата около инцидента се изясняват.       Превод: БЛИЦ", "date": "2018.06.03", "title": "Стрелба в сърцето на Берлин, ето какво се случва (ВИДЕО)"}
{"url": "https://www.blitz.bg/intsidenti/stikhii/poroy-navodni-stara-zagora-i-prevrna-v-ulitsite-v-reki-video_news604639.html", "text": "Проливен дъжд наводни улиците на Стара Загора. Много улици се наводниха и това създаде проблеми за движението. Макар и почистени преди няколко дни, отводнителните шахти на основни пътни артерии в централната градска част не можаха да поемат количеството вода. До сериозни инциденти не се стигна, информира bTV.  Съобщава се за няколко закъсали автомобила в ниската част на Стара Загора.     ", "date": "2018.06.03", "title": "Порой наводни Стара Загора и превърна в улиците в реки (ВИДЕО)"}
{"url": "https://www.blitz.bg/svyat/prezidentt-na-germaniya-poiska-proshka-ot-geyovete_news604678.html", "text": "Президентът на Германия Франк-Валтер Щайнмайер помоли гейовете за прошка заради десетилетията страдания и несправедливости, които са претърпели в резултат на репресивни закони в Германия в епохата на нацизма и след Втората световна война. Франк-Валтер Щайнмайер говори на церемония в памет на преследваните гейове от режима на Адолф Хитлер, пише Дарик. В словото си Щайнмайер посочи, че грубото отношение към хомосексуалните е продължило в следвоенната епоха, в двете части на тогава разделена Германия, където хомосексуалността в продължение на години се е разглеждала като престъпление:     „Ето защо искам прошка днес, за всички страдания и несправедливости, както и за мълчанието, което последва\".  Щайнмайер изтъкна, че иска да успокои „всички гейове, лесбийки и бисексуални, че са защитени в днешна Германия“.   Оценките показват, че по време на фашисткия период на Германия над 54 хиляди хомосексуалисти са били осъдени. 7 хиляди от тях са попаднали в концентрационни лагери и чрез различни мъчения били обречени на глад и болести. Прочутият параграф 175 от наказателния кодекс на Германия, който се отнася до хомосексуалистите, е бил променен през 1969 година в Германия и от тогава хомосексуалността не подлежи на наказание.     На 27 май 2008 година в Берлин беше изграден паметник на преследваните по време на нацизма гейове.     Извинението на президента на Германия беше произнесено по време на церемония, на която се отбелязва 10 години от изграждането на паметника. ", "date": "2018.06.03", "title": "Президентът на Германия поиска прошка от гейовете"}
{"url": "https://www.blitz.bg/svyat/britanski-evrodeputat-brani-kravata-penka-koyato-se-prochu-chak-na-ostrova-sled-razkhodkata-si-do-srbiya_news604658.html", "text": "Консервативният британски депутат Джон Флек се застъпи за бременната българска крава Пенка, която е заплашена от умъртвяване, предават Би Би Си и \"Труд\". Случаят с животното доби известност миналата седмица, включително в западни медии, след като стана ясно, че Пенка се е заблудила и преминала границата със съседна Сърбия. След което се е върнала при собственика си Иван Харалампиев. Според законодателството на ЕС обаче, след пресичане на границата, за да се върне обратно, кравата трябва да разполага с документ от сръбски ветеринар за здравословното й състояние. Освен това медицинско лице трябва да съпроводи животното при преминаване на граничната бразда. И заради риск от епидемии и болести, сега Пенка трябва да бъде умъртвена.  “Не може една малка разходка да бъде наказана със смърт”, коментира Джон Флек, който предложи да плати за услуги на ветеринар. Той е написал писмо до председателя на Европарламента Антонио Таяни и до българския премиер Бойко Борисов, за да предотвратят това “изопачаване на правосъдието”.  Британският в. “Дейли Телеграф” е стартирал онлайн подписка за спасяване на кравата, която довчера бе събрала над 6000 привърженици. ", "date": "2018.06.03", "title": "Британски евродепутат брани кравата Пенка, която се прочу чак на Острова след разходката си до Сърбия"}
{"url": "https://www.blitz.bg/svyat/chisto-gola-prelest-viktoriya-odintsova-pusna-nay-erotichnata-snimka-18-do-momenta_news604373.html", "text": "Известната моделка Виктория Одинцова, която редовно пуска откровени снимки по бански и бельо, този път реши да покажат най-дръзкия до момента фотос, на който е абсолютно гола. Моделът стои с гръб към камерата. Тя показва прелестна гръд и стегнато седалище. В същото време нейният бюст е напълно видим за очите на почитателите й, а дупето й е покрито с капки вода. По този начин момичето успя да заобиколи блокажа на снимки в Instagram с голи тела.  Снимката предизвика много различни коментари сред потребителите. Някои от тях се обясняват в любов, а други ги осъждат като прекалено провокативни.  Вики Одицова е добре познат модел на социалната мрежа, който редовно публикува своите смели снимки. Медиите й приписват романи с на основателя на VKontakte и Telegram Павел Дуров, както и на певеца Егор Крид.          ", "date": "2018.06.03", "title": "Чисто гола прелест: Виктория Одинцова пусна най-еротичната СНИМКА 18+ до момента"}
{"url": "https://www.blitz.bg/lyubopitno/eto-kak-glast-v-glavata-vi-kara-da-si-mislite-che-e-realen_news604493.html", "text": "Нашият мозък се отнася към говоренето със самите себе си по много сходен начин с говоренето с други хора, откри ново изследване. Това откритие може да помогне за по-доброто разбиране на психически разстройства като например шизофренията, смятат учените.Ако водите мълчалив диалог със себе си, поне що се отнася до активността на определени дялове от мозъка, ситуацията не е много по-различна от ситуацията, когато говорите с някой друг. Учените са анализирали 42 електроенцалографски сканирания на 42 доброволци и са се фокусирали върху копието на инструкциите, създадено от мозъка, които се изпращат до нашите уста, устни и гласни струни.  Чрез този набор мозъкът ни знае какво ще кажем и може да използва информацията за да различни други гласове. Същият вътрешен процес се наблюдава и когато хората се опитват да се погъделичкат само: не работи, защото го очакват. Копието намалява влиянието на звука на нашия собствен глас в умовете ни. И така ни е по лесно да се справим с неочаквани гласове и звуци. Това, което са открили точно учените е, че същото намалено влияние се получава дори и когато не са изговорени никакви думи. “Еферентното копие от инструкции отслабва реакцията на мозъка ни в отговор на самогенерирани вокализации и така отрежда по-малко мозъчни ресурси към тези звуци, защото те са силно предсказуеми”, обяснява водещият автор на изследването Томас Уитфорд от университета на нов южен Уелс в Сидни, Австралия. Ако се съмнявате, че това е така, може да проверите теорията на учените и сами. Направете запис на своя глас и си го пуснете. Вашият мозък ще има по-силна и активна реакция на записания ви глас именно защото няма еферентно копие. Записът звучи по-силно на вашия мозък, отколкото ако изговаряте същите думи със същата сила. Източник: Science Alert", "date": "2018.06.03", "title": "Ето как гласът в главата ви кара да си мислите, че е реален"}
{"url": "https://www.blitz.bg/lyubopitno/zashcho-starite-dushi-trudno-namirat-lyubovta_news604497.html", "text": "В любовта всички ние се различаваме, но има един тип личности, които се срещат рядко – старите души. Всяка емоция за тях е много по-интензивна. Те вярват в сродната душа, истинската любов, в това, че трябва да се усещат на едно по-дълбоко духовно ниво с партньора си. Но нерядко те са самотни в любовта. Какво им пречи да я намерят? Силно чувство за идентичност  Знаейки много добре кои са те, старите души също знаят какво искат и какво не в техния партньор. Това може да е предимство, но също така намалява шансовете им за намиране на половинка.  Хиперинтуиция, която може да съсипе взаимоотношенията  Тези хора са склонни много да премислят. Свръхчувствителността и способността им да се притесняват и да правят предположения могат да причинят поражения на взаимоотношенията. Взаимоотношения с емоции  Старите души често са привличани от интензивни емоции, а не от трайни, което означава, че те са склонни да се забъркват във взаимоотношения с хора, с които имат по-повърхностно общуване.  Приоритет са техните големи цели, които любовта може да разсее  Старите души обичат дълбоко, но често са личности с цели в живота. Плановете им за успех, развитие, често изместват фокуса им от любовта, защото те смятат, че емоциите биха могли да ги отделят от осъществяването им. Затова ще искат да постигнат целите си и след това да потърсят потенциален партньор. Търсят специална личност  За тези личности няма средно положение при избора на партньор. Обикновено старите души не се задоволяват с каквото има, което означава, че дълго време може да са самотни, докато не намерят точната си половинка. Рядко срещат съвместимост с други хора  Намирането на духовен партньор за старите души е предизвикателство за тях. Обикновено те са очарователни, интересни личности и е трудно да бъдат истински оценени техните положителни качества, а за тях това е много важно. Не им допадат „модерните“ форми на срещи  Старите души не спазват модерните норми за запознанства, като например онлайн запознанства, случайно познанство в бар, бързи срещи, не си правят профили в сайтове за запознанства. Това е неестествено за тях и донякъде губене на време с хора, които не отговарят на техните стандарти.  Не си падат по игрите  Запознаването може да бъде наистина изтощително за една стара душа. Всъщност, игричките и номерата не са по вкуса им. Имат високи стандарти  Тъй като имат високо мнение за себе си, те очакват много от партньорите си. Емоционален багаж  Старите души обикновено носят много емоционален багаж, защото, за да се развият вътрешно, те е трябвало да преминат през редица преживявания, които животът им е дал, често непоискани. За съжаление някои от неизживените им докрай истории могат да продължат да се отразяват в бъдещите им любовни отношения.    ", "date": "2018.06.03", "title": "Защо „старите души“ трудно намират любовта?"}
{"url": "https://www.blitz.bg/svyat/chisto-gola-devoyka-se-razkhodi-po-pokriv-po-sred-byal-den-snimkivideo-18_news604431.html", "text": "Гола жена се разходи по покрива на сграда посред бял ден. На зрелищната гледка, попаднала на видео, са станали свидетели гражданите на Санкт Петербуг. Очевидци на случката разказват, че момичето било заедно с младеж, също по евино облекло, и двамата танцували на покрива.     Интернет потребители са на мнение, че младежите или са били силно почерпени, или са били на някаква дрога. Каква е истинската причина за поведението им обаче не става ясно. Превод: БЛИЦ", "date": "2018.06.03", "title": "Чисто гола девойка се разходи по покрив по сред бял ден (СНИМКИ/ВИДЕО 18+)"}
{"url": "https://www.blitz.bg/svyat/po-zhestoko-ot-voyna-vizhte-kak-se-boryat-v-minsk-za-salami-na-promotsiya-video_news604414.html", "text": "В Минск, в района Чижовка, магазин организира промоционална кампания. 50% отстъпка бе предложена за колбаси и салами. Продажбата предизвика меко казано вълнение сред купувачите.  В резултат на това клиентите почти не се сбиха.   Повече вижте във видеото:     ", "date": "2018.06.03", "title": "По-жестоко от война: Вижте как се борят в Минск за салами на промоция (ВИДЕО)"}
{"url": "https://www.blitz.bg/layfstayl/skandali-i-selski-tsirkove-sled-finalite-kapkite-se-raztsepikha-ot-khels-kitchn-se-obizhdat-kato-karutsari-a-mastrshefovete-ne-se-poglezhdat_news604459.html", "text": "Желанието за победа успя да скара участниците в трите най-популярни телевизионни формата – ‚Хелс Китчън“, „Като две капки вода“ и \"Мастършеф\". Най-много обиди заваляха в Адската кухня, а заформилият се над печките скандал се прехвърли в таен чат между играчите. Финалистката във формата Нина Малакова нападна колегата си Божидар и неговата приятелка.пише Нина на годеницата на Божидар. Нина е нападала и останалите играчи, но вече в таен чат.  А ето какво й отговори Божидар:   След финала на „Капките“, от който Славин си тръгна като победител, останалите участници се разделиха и отпразнуваха края поотделно.  Финалистът Константин събра най-близките си приятели от продукцията в своята дискотека, а останалите празнуваха с Халваджиян. Най-интересно е, че победителят Славин не бе забелязан на нито едно от двете партита.  32-годишният пожарникар от Бургас Станислав Райчев стана победител в шоуто „Матършеф“.  Той бе избран от триото Андре Токоев, Петър Михалчев и Лео Бианки. След края на играта бившите участници са прекратили отношенията си. Антирецепурното момиче на „Мастър шеф“ Ася Дюлгерова сподели пред „Телеграф“, че е близки отношения в предаването са липсвали. „Всеки гледаше в своята паничка. Индивидуалната игра рядко ражда големи победители“, казва тя. ", "date": "2018.06.03", "title": "Скандали и селски циркове след финалите: „Капките“ се разцепиха, от „Хелс Китчън“ се обиждат като каруцари, а Мастършефовете не се поглеждат"}
{"url": "https://www.blitz.bg/obshtestvo/uzhasyavashcha-gledka-do-khotel-v-razlog-otkrikha-trup-na-makedonski-grazhdanin_news604635.html", "text": "Трупът на македонски гражданин, гост на известен хотел в Разлог бе открит в близост до хотела. Полицията бе вдигната на крак в установяване на причините за смъртта на 60 годишния мъж, научи Struma.com.Според първоначалната информация, македонецът е бил с компания, разпивали няколко дни.  Възможно е да е получил инфаркт, няма следи от насилие. Аутопсията ще установи причината.", "date": "2018.06.03", "title": "Ужасяваща гледка до хотел в Разлог: Откриха труп на македонски гражданин"}
{"url": "https://www.blitz.bg/obshtestvo/dezhurniyat-sinoptik-v-ban-predupredi-za-mnogo-opasni-yavleniya-v-nedelniya-sledobed_news604483.html", "text": "В неделя преди обяд времето ще е предимно слънчево, със слаб вятър с южна компонента. Това съобщи Евгения Егова, дежурен синоптик в Националния институт по метеорология и хидрология (НИМХ) към Българската академия на науките (БАН), цитирана от \"Фокус\". Около и след обяд и до полунощ, главно над северозападната половина на страната, ще се развива купеста и купесто-дъждовна облачност и там ще има краткотрайни валежи с гръмотевици, възможни са и градушки. Вятърът в Дунавската равнина ще се ориентира от северозапад и ще е до умерен. Максималните температури ще са между 29° и 34°, по-ниски по Черноморието, за София – около 28°.  Над Черноморието през деня ще преобладава слънчево време. По-значителни увеличения на облачността ще има вечерта по Северното Черноморие и тогава е възможно краткотрайно да превали и прегърми. Ще духа до умерен вятър от юг-югоизток. Максималните температури ще са 21-25°. Температурата на морската вода е 21- 22°. Вълнението на морето ще е около 2 бала.  Над планините преди обяд ще преобладава слънчево време. Около и след обяд ще се развива купесто- дъждовна облачност и на много места ще превали краткотраен дъжд с гръмотевици. На отделни места в Рило-Родопската област явленията ще са по-интензивни. Ще духа до умерен вятър от север-северозапад. Температурите ще останат без съществена промяна - максималната на височина 1200 метра ще е около 21°, на 2000 метра – около 15°. Атмосферното налягане е близко до средното за месец юни (946 хПа) и слабо ще се понижи.  През първата половина от следващата седмица неустойчивостта ще се увеличава и на много места ще има краткотрайни валежи и гръмотевични бури. Вероятността за значителни валежи и по-интензивна гръмотевична дейност е по-голяма за Източна България. Слънчеви часове ще има преди обяд. Вятърът ще бъде северозападен, предимно слаб. Преобладаващите максимални температури ще бъдат около и над 30°     ", "date": "2018.06.03", "title": "Дежурният синоптик в БАН предупреди за много опасни явления в неделния следобед"}
{"url": "https://www.blitz.bg/kriminalni/prestplenie/izvesten-petrichki-biznesmen-otnese-yak-perdakh-sled-skandal-s-mesten-inzhener_news604626.html", "text": "Известен петрички бизнесмен е пребит показно след скандал с местен инженер. Инцидентът е станал миналата седмица пред едно от най-популярните заведения в центъра на града. Бизнесменът, пословичен със скандалния си нрав, предизвикал по-младият от него инженер и отнесъл няколко тупаника в лицето. Срамът му бил голям и не е потърсил помощ в местния спешен център, пише struma.com.  Боят е най-коментираната тема в Петрич в последните дни.  ", "date": "2018.06.03", "title": "Известен петрички бизнесмен отнесе як пердах след скандал с местен инженер"}
{"url": "https://www.blitz.bg/intsidenti/katastrofi/7-dushi-v-bolnitsa-sled-troyno-mele-kray-plovdiv-ediniyat-ot-shoforite-e-bil-drogiran-snimki_news604649.html", "text": "Около 15.35 часа между пловдивските села Граф Игнатиево и Труд лек автомобил „Рено“ бил ударен отзад от „Форд“, а той - от движещата се зад него „Мазда“, съобщават от пловдивската полиция. Пострадали 7души. Откарани са в болница. Водачите са на 42, 36 и 27 години. Единият е тестван на място с дрегер, резултатът е отрицателен. На другия е взета кръвна проба. Най-младият е тестван с драг чек, резултатът за употреба на дрога е положителен.   Движението в района на инцидента е затруднено. Кристина ИВАНОВА, БЛИЦ", "date": "2018.06.03", "title": "7 души в болница след тройно меле край Пловдив, единият от шофьорите е бил дрогиран (СНИМКИ)"}
{"url": "https://www.blitz.bg/svyat/ucheni-s-novo-otkritie-khorata-ne-sa-po-umni-ot-zhivotnite_news604661.html", "text": "Хората от хилядолетия се заблуждават, че превъзхождат с разума си останалите животни, въпреки растящите доказателства за противното, твърдят експерти по еволюционна биология от Университета на Аделайд, цитирани от Phys.org. „В продължение на хилядолетия всякакви авторитети – от религията до изтъкнатите учени – повтарят едно и също: че хората са изключителни по природа и че те са най-умните същества в животинското царство,” казва д-р Артър Саниотис. „Науката обаче ни казва, че животните могат да имат когнитивни способности, които превъзхождат човешките.”„Убедеността в когнитивното превъзходство на човека става неразделна част от философията и природните науки. Дори Аристотел, вероятно най-влиятелният от всички мислители, твърди, че хората превъзхождат останалите животни, благодарение на изключителната способност да разсъждават”, продължава Саниотис.  Мачей Хенеберг, професор по сравнителна анатомия, обяснява, че животните притежават други способности, които хората разбират погрешно. „Фактът, че те може би не ни разбират, както и ние не ги разбираме, не означава, че „интелигентността” ни е на различни нива, тя просто е различна. Когато един чужденец се опитва да говори с нас, използвайки несъвършена и развалена версия на нашия език, впечатлението ни е, че той не е особено интелигентен. Но реалността е доста по-различна”, казва Хенеберг. „Животните имат различни типове интелигентност, които са били подценявани заради фиксацията на хората върху езика и технологиите. Например социална и кинестетична интелигентност. Някои бозайници, например гибоните, могат да произвеждат над 20 различни звуци с различни значения, което позволява на тези дървесни примати да комуникират през гъстия навес на тропичните гори. Фактът, че не строят къщи, за гибоните е без значение.” „Много четириноги оставят сложни обонятелни знаци в околната среда и някои, като коалите, имат специални жлези за мирисно маркиране. Хората с ограниченото си обоняние не могат дори да си представят сложността на тези обонятелни следи, които може да са също толкова богати на информация, колкото и визуалния свят.” Домашните животни също могат да ни дадат близка представа за умствените способности на бозайниците и птиците. „Те могат да ни предадат своите желания и да ни накарат да направим това, което искат. Животинският свят е много по-сложен, отколкото сме готови да признаем.”", "date": "2018.06.03", "title": "Учени с ново откритие: Хората не са по-умни от животните"}
{"url": "https://www.blitz.bg/svyat/muzikalen-festival-v-germaniya-zavrshi-ss-sblstsi-i-masovi-aresti_news604657.html", "text": "Агресивни меломани нападнаха полицаи в германския град Дармщат. Сблъсъците са възникнали след края на голям музикален фестивал. Съобщава се за 15 ранени служители на реда и 80 арестувани.  Инцидентът е станал в нощта срещу неделя. Пияните фенове се нахвърлили върху полицаите, някои от тях били с маски. Към мястото били изпратени още полицаи, които били посрещнати от обезумялата тълпа с бутилки.     Мотивите на зрителите към момента са неизвестни. Разследването на инцидента продължава. Превод: БЛИЦ    ", "date": "2018.06.03", "title": "Музикален фестивал в Германия завърши със сблъсъци и масови арести"}
{"url": "https://www.blitz.bg/svyat/kakvo-e-da-se-razdelish-s-edin-ot-top-seks-simvolite-na-kholivud-dzhena-dyun-za-zhivota-si-sled-razdyalata-s-chaning_news604634.html", "text": "Актрисата Джена Дюън разказа как живее след развода си с Чанинг Тейтъм пред американското издание Harper's Bazaar. Джена споделя, че сега започва нова глава от нейния живот, защото тя разширява сферата на своите дейности и се чувства абсолютно свободна да прави това, което иска, предава Tialoto.bg.„Винаги съм била щастлива в брака, но сега започвам да се вълнувам повече от философски въпроси и се опитвам да намеря и техните отговори. Винаги съм искала да се развивам както в кариерата, така и в личния живот. Сега чувствам едновременно и радостта, и свободата, и вълнението затова, че в моя живот започва нещо ново. Нямам очаквания за това какво ще се случи. Времето ще покаже.“, добавя актрисата.   Тя също споделила и няколко думи за своите отношения с Чанинг и развода, а също и как той е повлиял на отношенията ѝ с дъщеря им Евърли. Отношенията ни с Чанинг са нова форма на любов. Сега се стараем да поддържаме добро приятелство и да бъдем добри родители за Евърли. Тя ме вдъхновява за нови висоти. Вярвам, че ще мога да съм неин пример в бъдеще“. На 3 април Джена и Чанинг обявиха развода си в социалните мрежи. Те обясниха, че все още се обичат, но животът ги е повел по различни пътища. Актьорите се запознаха на снимачната площадка на филма „В ритъма на танца“ през 2006 г.", "date": "2018.06.03", "title": "Какво е да се разделиш с един от топ секс символите на Холивуд? Джена Дюън за живота си след раздялата с Чанинг"}
{"url": "https://www.blitz.bg/obshtestvo/zabravete-iztoshchenieto-i-mrzela-pravete-tezi-neshcha-sutrin-i-denyat-vi-shche-bde-prekrasen_news604632.html", "text": "Независимо дали обичайно се събуждате бодри и продуктивни или с мозъчната дейност на зомби, тези съвети ще ви помогнат да промените сутрешните си навици и да се сдобиете с позитивност, която се запазва през целия ден.1. Започнете деня си с упражнения  Учени от университета в Бристол установиха, че хора, които правят упражнения през работния ден, имат повече енергия и позитивно настроение, а те са от изключителна важност за справяне с работата. Раздвижването на тялото поне за десет минути особождава невротрансмитера Gaba, който успокоява мозъка ви и ви помага да контролирате импулсите си. Упражненията сутрин  подобряват вашия самоконтрол и нива на енергия през целия ден.  2. Но първо пийте вода с лимон  Пиенето на вода с изтискан лимон веднага след събуждане увеличава енергията ви физически и ментално. Лимонената вода ви дава стабилна, естествена енергия, която се запазва през целия ден, като подобрява абсорбирането на храните в стомаха ви. Трябва да я пиете на гладен стомах сутринта и да изчакате 15 до 30 минути след изпиването й, преди да похапнете (идеален момент да се поизпотите с малко упражнения). Лимоните са пълни с полезни хранителни съставки като витамин С и антиоксиданти. Ако сте под 68 кг, пийте сока от половин лимон (цял лимон, ако сте над 68 кг.). Не пийте сока без вода, защото ще увредите зъбите си. 3. Никакъв компютър до закуската  Когато се гмурнете директно в имейли, текстове и фейсбук, губите концентрация и посвещавате сутринта си на желанията и нуждите на други хора. По-здравословно е да се възползвате от тези ценни първи мигове на деня, за да правите нещо реласкиращо, което ви задава спокойствие и позитивно настроение през деня. Директното насочване към електрониката има обратния ефект – това е френетичен начин за начало на деня. Упражненията, медитирането и дори гледането на птиците през прозореца са прекрасни начини за начало на деня. 4. Яжте истинска закуска  Хората, които закусват, е по-малко вероятно да страдат от наднормено тегло, имат по-стабилни нива на кръвна захар и не са толкова гладни през деня. Това е статистика за хора, които хапват каквото и да е на закуска. Но когато хапвате здравословно на закуска, вратите към продуктивен ден се отварят широко. Здравословната закуска ви дава енергия, подобрява краткотрайната ви памет и ви помага да се съсредоточите по-интензивно и за по-дълго време. 5. Поставете си цели за деня  Изследване показва, че точно определените цели са тясно свързани с огромно повишаване на увереността и усещането за контрол. Сведете целите си до няколко постижими, които лесно могат да бъдат разделени на отделни стъпки. Смътни цели като „искам да завърша статията си“ са контрапродуктивни, защото не включват начина на постигането им. Същата цел перифразирана по по-функционален начин, би звучала така: „Ще завърша статията си, като напиша тези три раздела, отделяйки не повече от един час за всеки раздел“. Сега имате не просто нещо, което искате да постигнете, но и начина на постигането му. Доброто начало на деня у дома е важно, но е само половината от битката. Ако не успеете да задържите тонуса си, след като пристигнете в офиса, сутринта ви бързо губи импулса си. Ето как да запазите продуктивността си, след като вече сте в офиса: 6. Първо почистете работното си място  Въпреки че е трудно да чистите, веднага щом сте пристигнали на работа, това ще се отрази много положително на способността ви да се съсредоточите. Изследвне на Принстънския университет установи, че хората, които работят на чисто работно място, се справят по-добре от хората, които работят на разхвърляно бюро, защото то откъсва вниманието им от работата. 7. Никакви имейли преди да сте изяли три жаби  С други думи сутрин се заемете със задача, която изисква високи нива на концентрация и която не искате да свършите, и ще я изпълните много бързо. Превърнете изяждането на три жаби в навик, преди да проверите имейла си, защото тази дейност ви разсейва и води до протакане и загуба на ценна ментална енергия. „Изяжте жива жаба сутринта и нищо по-лошо няма да ви се случи през останалата част от деня“ – Марк Твен. 8. Определете си време за изпълнение на задачите и наблюдавайте напредъка си спрямо поставените цели  Няма смисъл да си поставяте цели сутрин, ако не ги проверявате. Гледайте критично на нещата, които сте свършили до момента. Ако установите, че изоставате от графика, е важно да приспособите целите или начина си на работа, за да постигнете напредък през деня. 9. Изпълнявайте сутрешните си срещи по график  Срещите губят най-много време и могат да съсипят иначе продуктивна сутрин. Хората, които използват сутрините си ефективно, знаят, че една среща може да се проточи до безкрайност, ако позволите това да се случи. Така че информирайте всички в началото, за да се придържат към графика ви. Това поставя граници, които мотивират хората да бъдат по-фокусирани и ефективни. Ако сутрешните ви срещи вървят по график, целият ви ден ще премине в определените от вас релси. 10. Не вършете няколко неща едновременно  Правенето на няколко неща едновременно сутрин, когато имате много енергия и смятате, че можете да се справите с две-три задачи едновременно, е изкушаващо, но забавя целия ви ден. Изследване на Станфордския университет потвърди, че вършенето на няколко неща едновременно е по-малко продуктивно от изпълнението само на една задача. Учените установиха, че хората, които редовно биват бомбардирани с обилна информация, не могат да задържат вниманието си, да си припомнят информация или да преминат от една задача към друга. Вършенето на няколко неща едновременно намалява ефективността и представянето, защото мозъкът ви може да се съсредоточи адекватно само върху едно нещо. Когато опитвате да вършите две неща едновременно, мозъкът ви няма капацитета да изпълни и двете задачи успешно. 11. Накрая, казвайте „не“  „Не“ е силна дума, която защитава ценните ви сутрини. Когато е време да кажете „не“, избягвайте фрази като „Не смятам, че мога“ или „Не съм сигурен“. Казването на „не“ на нов ангажимент е уважение към настоящите ви ангажименти и ви дава възможност успешно да ги изпълните, докато умът ви е свеж. Изследване на учени от Калифорнийския университет в Сан Франциско установи, че колкото по-трудно човек казва „не“, толкова по-вероятно е да страда от стрес, изхабяване и дори депресия. Научете се да използвате „не“ и това ще повдигне настроението и продуктивността ви.  Източник: Profit", "date": "2018.06.03", "title": "Забравете изтощението и мързела: Правете тези неща сутрин и денят ви ще бъде прекрасен"}
{"url": "https://www.blitz.bg/svyat/50-godishen-chichka-v-mini-pola-i-tiara-na-glavata-e-zakopchan-zaradi-napadenie-na-momchentse_news604653.html", "text": "50-годишен мъж, обут с къса пола, е задържан в японския град Сапоро заради нападение над момченце, съобщава SoraNews24. Пострадалият разказал, че си играел в парка, когато към него приближил странният господин, издокаран в женски тоалет. На главата си чичкото носел перука и тиара и го ударил зад врата. Очевидци на инцидента и записите от близките камери за видеонаблюдение потвърдили думите на малката жертва.  Полицията е открила и разпитала заподозрения. Той е отхвърлил обвиненията и е завил, че не е удрял, а е помилвал момченцето. Въпреки това, 50-годишният японец е арестуван.  Разследващите опитват да установят каква е била силата на удара и дали мъжът в мини пола е психично здрав. Превод: БЛИЦ    ", "date": "2018.06.03", "title": "50-годишен чичка в мини пола и тиара на главата е закопчан заради нападение на момченце"}
{"url": "https://www.blitz.bg/intsidenti/katastrofi/sled-zrelishchnata-katastrofa-s-drogiran-shofor-kray-plovdiv-maykata-na-dvama-ot-postradalite-shche-sdi-vinovnika-za-meleto_news604666.html", "text": "Единият син на Антоанета Тенева, която разказа пред БЛИЦ ужаса за преживяната катастрофа край Пловдив, е с контузия на лакътя на едната ръка. Другото момче е с травма на коляното. И двамата тийнейджъри вече са освободени от болницата за домашно лечение. Съпругът й Тенчо е с много натъртвания по тялото, но няма счупвания. Всички ще се приберат у дома тази вечер.  „Слава Богу, че не се случи най-голямата драма”, кръсти се Тенева.  От Спешна помощ съобщиха за БЛИЦ, че ранените от другата кола не са с големи травми. Най-пострадала е жената от форда. Тя е третата кола, която е участвала в мелето, което сътвори дрогиран шофьор на „Мазда”.  Тенева бе категорична пред БЛИЦ, че вече се е свързала с адвокати и ще съди неадекватния водач за това, което е причинил на близките й.     БЛИЦ припомня, че днес следобед на пътя между пловдивските села Граф Игнатиево и Труд млад мъж, чийто тест показа употреба на дрога, помля две коли. В резултат на катастрофата седем души се оказаха в болница. Кристина ИВАНОВА, БЛИЦ", "date": "2018.06.03", "title": "След зрелищната катастрофа с дрогиран шофьор край Пловдив: Майката на двама от пострадалите ще съди виновника за мелето"}
{"url": "https://www.blitz.bg/obshtestvo/mikhail-strelyal-prav-sreshchu-khazartniya-bos-i-samo-5-minuti-ne-mu-stignali-da-se-izplzne-ot-politsiyata_news604671.html", "text": "От 15 години до доживотен затвор без право на замяна може да получи 37-годишният стрелец от Слънчев бряг - Михаил Станчев, съобщи окръжен прокурор Георги Чинев, цитиран от \"Дарик\".Мъжът, който на 2 юни вечерта уби 54-годишният хазартен бос Коста Николов - Миджурина с три куршума в главата и простреля 22-годишно момиче, беше задържан тази сутрин при опит да напусне страната.  По информация на главния секретар на МВР Младен Маринов забавяне само от 5 минути е могло да провали операцията по залавянето на стрелеца на граничен пункт „Лесово“.  Бургаските полицаи са подали информация за общодържавното му издирване малко преди той да премине границата с лек автомобил „Опел Корса“. Престъплението е извършено най-вероятно от ревност. Задържаният се е познавал с пострадалата от месеци и е имал чувства към нея, казаха още от полицията. Все още не е ясно дали убийството е извършено със законното оръжие на Станчев - пистолет „Макаров“.  Бизнесменът от Нова Загора и неговата служителка и евентуална приятелка Симона са се намирали в колата на Миджурина, когато е станал инцидентът. Михаил Станчев е стрелял прав срещу тях на метри от главния път на Слънчев бряг до хотел, собственост на убития. Свидетели на престъплението са били двама мъже, които са били на задната седалка в лекия автомобил на убития, каза главният секретар на МВР.  „Извършителят е бил отвън, а убитият е бил зад волана на паркирания автомобил. Тепърва ще се изясняват такива детайли от датиране на връзки, колко са били сериозни“, заяви главен комисар Младен Маринов.  „Продължаваме да издирваме хора, които могат да дадат сведения за взаимоотношенията, за връзките на убития и на извършителя“, допълни той.  Според окръжния прокурор Георги Чинев, ще бъде взет под внимание опитът на задържания да възпрепятства разследването.  „Квалифицирано убийство и опит за убийство, наказуемо с лишаване от свобода от 15 до 20 години, доживотен затвор и доживотен затвор без замяна“, поясни Чинев.  22-годишното момиче, което претърпя тежка черепно-мозъчна операция, е настанено в реанимацията на бургаската болница. Тя е в състояние на медикаментозна кома.      ", "date": "2018.06.03", "title": "Михаил стрелял прав срещу хазартния бос и само 5 минути не му стигнали да се изплъзне от полицията"}
{"url": "https://www.blitz.bg/obshtestvo/mvr-bori-koruptsiyata-sred-katadzhiite-s-novi-merki-video_news604673.html", "text": "Нови мерки за борба с корупцията в системата на КАТ въвежда Министерството на вътрешните работи. Засега най-използваният и ефективен начин за видеонаблюдение на световно ниво остава т.нар. „боди камера” – камера закрепена на тялото на проверяващия. Само преди няколко години МВР въведе първите камери за наблюдение по пътищата у нас.  „Полицаите не знаеха, че ние гледаме записите. Три месеца ги наблюдавахме. След това от 2015 г. това, което видяхме, предприехме дисциплинарни мерки – информирахме техните началници за нарушения. За една година бяха наказани 580 от 1000 личен състав, някои по два пъти”, казва Румен Ганев пред bTV.  Директорът на вътрешна сигурност в МВР не крие, че положителните резултати се задържат до три години, а някои от служителите на КАТ напускат веднага. Затова вече се обсъжда въвеждането и у нас на т.нар. боди камера на тялото на всеки пътен полицай. „Не е целта ние да ги хванем и те да са в контролирана среда, а заедно с тях да изградим процедури, по които да минимизираме риска и да бъде в тяхна защита”, пояснява Ганев.  Никой от системата не крие, че има голяма опасност и сега част от полицаите да напуснат. Затова паралелно ще се въведат още няколко мерки за контрол, а автомобилните регистрации ще излязат от системата на МВР.", "date": "2018.06.03", "title": "МВР бори корупцията сред катаджиите с нови мерки (ВИДЕО)"}
