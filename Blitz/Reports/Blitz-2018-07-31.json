{"url": "https://www.blitz.bg/kriminalni/prestplenie/zakopchakha-blgarin-s-kradena-plyachka-za-200-bona-v-italiya-snimkivideo_news617338.html", "text": "Полицията в град Бари задържа българин и грузинец с откраднати предмети на стойност 100 хиляди евро. Това съобщават медиите в Южна Италия. Според информацията, става дума за 30-годишния Станимир Симеонов и 40-годишния Ника Абезадзе. Стражите на реда нахлули в окупирано от двамата жилище на улица Баваро в Бари, в коeто крадците държали плячката си от обир. Тя включвала най-различни предмети, сред които часовници и химикалки от ценни колекции.  В момента на нахлуването на полицаите двамата се опитали да се избавят от отмъкната от тях метална каса, която била още неотворена, хвърляйки я през балкона на апартамента.  След проверка се установило, че тя била открадната предишната вечер от апартамент до Бриндизи, чиито обитатели отсъствали през уикенда.  Срещу двамата мъже са заведени дела за укриване на крадени вещи.      ", "date": "2018.07.31", "title": "Закопчаха българин с крадена плячка за 200 бона в Италия (СНИМКИ/ВИДЕО)"}
{"url": "https://www.blitz.bg/politika/karakachanov-izrigna-shche-sdya-mareshki-toy-e-poslushna-paterichka_news617259.html", "text": "\"Ще съдя Веселин Марешки\", обяви в ефира на bTV вицепремиерът Красимир Каракачанов. \"Той твърди, че аз прекалявам с някакви прахообразни лекарства, намеква за наркотици вероятно. Аз си направих тест, чист съм и ще съдя Марешки. Той каза, че съм измислил проектите за превъоръжаване. Това си е за съд\", поясни Каракачанов. Марешки играел ролята на \"послушното момче на ГЕРБ\". \"Нали беше голям спец по здравето Защо не атакува здравния министър? А подлага министри на Обединени патриоти. Марешки атакува заради високия рейтинг. Той ми скъсваше телефона след изборите, за да може да е  в управлението. То не бяха салтанати, салтоморталета. Но, както се казва - те не го пускат в селото, а той пита за попската къща. Марешки е патеричка. Когато ОП кажат, че няма да гласуват нещо появява се веднага и гласува \"За\", каза вицепремиерът.  Каракачанов коментира и пожара в Царските конюшни. \"Общините отдавна трябва да имат своя политика за поддръжка на такива сгради, защото са историческо наследство. В Европа подобни постройки се пазят и съхраняват. Атрактивни места в центровете на големи градове - как така клошари влизат в тях и ги подпалват. Аз ако съм собственик, мислите ли, че ще позволя в нея бездомник\", каза Каракачанов.  Крайно време било по основни фундаментални проблеми да спрем да се делим. \"Вземете чумата по овцете. Там се прокара лъжлива теза от опозицията, че Странджа се прочиства, за да се настанят имигранти\", поясни Каракачанов.  За трагедията с катастрофиралия хеликоптер до Пловдив Каракачанов каза: \"Малкото летателни часове са довели до загубата на рефлекс\". Той уточни време на неговото управление са давани най-много пари за военна техника от началото на политическите промени. ", "date": "2018.07.31", "title": "Каракачанов изригна: Ще съдя Марешки, той е послушна патеричка"}
{"url": "https://www.blitz.bg/intsidenti/katastrofi/skandalna-versiya-za-katastrofata-s-vertoleta-mi-17-pri-koyato-zaginakha-dvama-piloti_news617311.html", "text": "Загуба на рефлексите на пилотите е причина за катастрофата на вертолета Ми-17,който се разби през юни в авиобаза Крумово и загинаха двама пилоти. Това съобщи заместник-министърът на отбраната Анатолий Величков, информира БНТ.Същевременно Министерството на отбраната ще отдели 31 млн. лв. за ремонта на старите съветски вертолети на въоръжение в Българската армия, става ясно от проект, оповестен от ведомството.  ,,На всички е ясно, че състоянието на летателната ни техника не е най-доброто и министерството предприе необходимите мерки за възстановяване на летателната годност не само на хеликоптерната авиация, но, както е известно, с подписването на Договора за интегрирана логистична поддръжка на МиГ-29 до 2021 г., а предстои работа по сключване на Договор за поддръжка и за възстановяване на летателната годност на щурмовата авиация Су-25'', е заявил още Величков.", "date": "2018.07.31", "title": "Скандална версия за катастрофата с вертолета Ми-17, при която загинаха двама пилоти"}
{"url": "https://www.blitz.bg/svyat/prodavat-za-zhlti-stotinki-zamk-ot-igra-na-tronove-snimkivideo_news617405.html", "text": "Исторически замък, в който са снимани сцени от култовия сериал на HBO \"Игра на тронове\", е обявен за продан. Имотът е по-евтин от апартамент в Лондон и може да бъде ваш само за 500 000 паунда.Замъкът, построен в средата на 19 век от втория граф на Госфорд Арчибалд Ачсън, се намира в Северна Ирландия, на територията на парк \"Госфорд\".   През годините замъкът е използван за различни цели. До 1921 година в него са живеели графове. През Втората световна война той е приютил много войници. По време на конфликта в Северна Ирландия отново е използван от военнослужещи, а след това става хотел.  След 2000-та година замъкът, който разполага с 15 бани и 10 спални, става собственост на няколко човека и е разделен. Една част от него в момента е обявена за продан срещу 500 000 паунда.   В нея има шест разкошни апартамента, всеки от които с площ от 3500 кв. фута, с камини, просторни дневни с огромни прозорци и сводести тавани.  Единственият минус на имота е, че няма централно отопление.  Превод: БЛИЦ  ", "date": "2018.07.31", "title": "Продават за жълти стотинки замък от „Игра на тронове” (СНИМКИ/ВИДЕО)"}
{"url": "https://www.blitz.bg/layfstayl/ptuvane/shofor-vzrivi-mrezhata-s-nekorektnoto-si-povedenie-seche-ptya-na-reys-s-voenni-a-posle_news617414.html", "text": "Шофьор на автомобил с пловдивска регистрация бе обвинен от потребител в социалната мрежа Фейсбук в некоректно поведение на пътя. Мястото - изключително натоварения път по Южното Черноморие между Бургас и Созопол. \"Сечеш пътя на автобус, пълен с военнослужещи и показваш среден пръст... Колега майна - за пример си\", гласи текстът към снимката, която се появи в мрежата.  Източник: burgas24.bg", "date": "2018.07.31", "title": "Шофьор взриви мрежата с некоректното си поведение! Сече пътя на рейс с военни, а после..."}
{"url": "https://www.blitz.bg/ikonomika/velikobritaniya-otpravi-preduprezhdenie-km-bryuksel-za-posledstviyata-ot-brekzit_news617231.html", "text": "Великобритания предупреди Брюксел, че хиляди европейски инвестиционни фондове ще бъдат застрашени, ако той откаже да се съгласи на исканията за обширно търговско споразумение с град Лондон след Брекзит, пише британският вестник The Times, цитиран от \"Фокус\" Представители на британското правителство са започнали да излагат рисковете пред Европейския съюз от следването на твърдия подход към столицата, който е окуражен от французите.  Британската предупредителна стратегия „око за око, зъб за зъб“ е проектирана да подчертава щетите, които могат да бъдат причинени, ако Великобритания не успее да сключи специално споразумение за Лондон. На подобно споразумение се съпротивляваше Мишел Барние, главният преговарящ за Брекзит на ЕС, докато подходът му изглежда сякаш омекна през изминалата седмица.  По време на среща в Брюксел, британските преговарящи заявиха пред европейските си колеги, че освен ако не се очертаят правила, които да позволят на британските застрахователи и други британски компании за финансови услуги да продават на европейски клиенти, фирмите от ЕС също ще изгубят много.  Един по-гласовит привърженик на Брекзит от Консервативната партия заяви, че британският лъв е започнал най-накрая да реве. Но правителствен източник побърза да охлади страстите: „Това не беше предназначено като заплаха. По-скоро искахме да изясним какво могат да изгубят и двете страни, ако не сключим добро споразумение и това беше разбрано в този дух“.  Тактиката започва да резонира из цяла Европа, докато се появяват признаци от страни-членки, включително Германия и Холандия, че желаят да омекотят позицията на Европейската комисия дори повече. Ходът идва седмици, след като Великобритания изостави опитите си да задържи Лондон близко свързан с финансите в ЕС, със схема на „взаимно признаване“, предпочитана от повечето финансови компании. Европейските компании се готвят за най-лошото.  Николас Макел, изпълнителен директор на Люксембург за финансите, заяви, че инвестиционните мениджъри в ЕС са очаквали да изгубят достъп до британския пазар, ако Брюксел не покаже някаква гъвкавост с Лондон. „Ако ЕС не позволи на британските фондове да бъдат продавани в Европа, Великобритания напълно резонно има право да не позволи на европейските фондове да бъдат продавани във Великобритания. Всеки работи върху предположението, че трябва да приемеш британските фондове, ако искаш да продаваш на самата Великобритания“, заяви Макел.  Говорител на финансовото министерство заяви: „Миналата седмица проведохме позитивни дискусии с Европейска комисия относно нашето предложение за прагматична нова уговорка за финансовите услуги, след като напуснем ЕС“. Преговарящите са намерили „обща почва в признаването на европейското и британското желание да имат контрол върху собствения си процес на взимане на решения и нуждата от двустранен диалог и сътрудничество, което да отрази дълбоко интегрираната природа на британските и европейски финансови пазари“.  Повече от 7 000 т.нар. фондове в Европейската икономическа зона имат възможност да продават своите продукти на британските търговци на дребно и институционални инвеститори, но ако реципрочната сделка се окаже невъзможна, те могат да бъдат закрити, твърдят официални представители. Предупреждението беше направено от делегация в Брюксел, водена от Катерин Брадик, генерален директор за финансови услуги в министерството на финансите на Великобритания. Тя се срещна с официални представители от отдела за финансови услуги на Европейската комисия, познат като „Физма“. Това беше първият път, в който членове от двете страни се срещнаха в лице, за да започнат дискусиите относно бъдещите отношения между Великобритания и ЕС в сферата на финансовите услуги. Екипът на Брадик подчерта, че и двете страни могат да изберат погледа върху равностойността, която може да изключи другата страна, но според източник от правителството, като цяло срещата е „преминала добре“.  ", "date": "2018.07.31", "title": "Великобритания отправи предупреждение към Брюксел за последствията от Брекзит"}
{"url": "https://www.blitz.bg/intsidenti/stikhii/proliven-dzhd-navodni-mezdra-snimki_news617359.html", "text": "Силен дъжд се е излял над Мездра преди около час. За кратко време над града се изсипа огромно количество дъжд, който превърна улиците на града в реки. Разразилата се природна стихия затрудни движението на превозните средства.   За щастие, проливният дъжд бе кратък и не бе придружен с градушка, пише BulNews.bg. ", "date": "2018.07.31", "title": "Проливен дъжд наводни Мездра (СНИМКИ)"}
{"url": "https://www.blitz.bg/obshtestvo/stolitsa/tmni-oblatsi-napodobyavashchi-atomna-gba-pokrikha-nebeto-nad-sofiya-snimki_news617369.html", "text": "Страховити черни облаци покриха небето над София и в някои квартали всеки момент се кани да се излее поредната порция проливен дъжд. За това свидетелстват и кадри, които се появиха преди минути в една от столичните фейсбук групи. „Перфектно лято” е озаглавена снимката, запечатала тъмните дъждовни облаци, които са скрили слънцето.     „Прилича на атомна гъба”, отбелязва интернет потребител в един от коментарите.  Друг пък споделя снимка, направена в друга част на столицата, на която също са запечатани тъмни буреносни облаци.  Съдейки по тъмните облаци и високите температури, и днес няма да се размине без порои!    ", "date": "2018.07.31", "title": "Тъмни облаци, наподобяващи атомна гъба, покриха небето над София (СНИМКИ)"}
{"url": "https://www.blitz.bg/intsidenti/uzhast-ot-prvo-litse-vizhte-kak-mlniya-udari-v-telefona-na-mayka-na-dve-detsa-dokato-snimashe-buryata-video_news617220.html", "text": "43-годишната Трейси Кутлуол от град Галъшилс, Шотландия, реши да сподели видеото, за да послужи като предупреждение за тези, които обичат да снимат подобни видеоклипове. Жената била изумена от стихията и решила да заснеме зрелището на iPhone от прозореца на дневната, пишат местните издания. Но за да се вижда по-добре, тя го отворила. Трейси се пошегувала, че ще я удари ток и шегата се оказала пророческа. Отначало се виждат само тъмни облаци над покривите и няколко светкавици. Но след това изведнъж всичко се осветява и се чуват викове на уплаха, защото мълния удря жената.  \"Опитвах се да заснема колко е тъмно и се надявах, че ще хвана малка светкавица, но не очаквах, че ще ме удари\", споделя Трейси.  Но Трейси имала късмет: ударът попаднал в гумения предпазител на телефона, което й спасило живота. Жената не пострадала, само усетила изтръпване в ръката, която държала телефона. После тя, приятелката й и двете изплашени деца изключиха всички електрически уреди, скрили се в една стая на първия етаж и не излязли оттам час и половина. Сега спасената като по чудо шотландка се надява, че нейният пример ще убеди други да не предприемат такива безразсъдни действия.  \"Когато мълнията удари, имаше нещо като огромна синя светлина. Тогава целият ми живот сякаш премина пред мен\", завършва шотландката. Превод и редакция: БЛИЦ     ", "date": "2018.07.31", "title": "Ужасът от първо лице: Вижте как мълния удари в телефона на майка на две деца, докато снимаше бурята (ВИДЕО)"}
{"url": "https://www.blitz.bg/layfstayl/svetski/mladiyat-lyubovnik-na-naomi-kembl-pokaza-snimka-ot-ultrazvuk-na-tyakhnoto-dete_news617340.html", "text": "Британският рапър Джоузеф Аденуга, който се изявява под псевдонима Skepta, е новият любовник на 48-годишната супермоделка Наоми Кембъл. Знаменитостта предпочита да крие личния си живот в последно време, но нейният спътник не се притеснява да излага на показ семейните тайни.  През изминалите дни той разпространи снимка от ултразвук в своя профил в Инстагарм, но под фотоса нямаше никакви коментари. Вместо думи 35-годишният изпълнител е поставил емоджи във вида на роза. Единственото, което може да се види на снимката, е фамилията на бъдещия малчуган. Сега почитателите на Наоми и певеца гадаят какво е означавал този пост.   Според предположенията, моделката се готви да стане майка. При това някои отбелязаха, че на нейната възраст това е опасно. Засега нито Кембъл, нито Skepta не са коментирали снимката. Превод и редакция: БЛИЦ", "date": "2018.07.31", "title": "Младият любовник на Наоми Кембъл показа СНИМКА от ултразвук на тяхното дете"}
{"url": "https://www.blitz.bg/obshtestvo/zdraveopazvane/atanas-mangrov-prizna-shche-ni-udari-li-strashna-afrikanska-bolest_news617244.html", "text": "Няма опасност от разпространение на западнонилска треска у нас. Честно казано, бих се учудил, ако появи такава поради простата причина, че времето сега у нас е студено и на практика няма условия за разпространението й. Това заяви в сутрешния блок на Bulgaria ON AIR експертът по заразни и паразитни болести доц. Атанас Мангъров.,,Това е вид треска от Африка, която в повечето случаи протича безсимптомно. Документираните смъртни случаи са малко – под 1 процент'', посочи още доцент Мангъров и допълни, че комарите са основният приносител на болестта.  По отношение на лаймската болест експертът заяви, че за тази година у нас са регистрирани 275 случая на лаймска болест спрямо предходната година за същия период, където случаите са били 160. ,,Около 25-30 процента от кърлежите са заразени от микроба, причиняващ лаймската болест. Поради това моят съвет към хората е да ходят с по-дълги дрехи и по възможност да избягват тревните пространства'', завърши доц. Атанас Мангъров.", "date": "2018.07.31", "title": "Атанас Мангъров призна ще ни удари ли страшна африканска болест"}
{"url": "https://www.blitz.bg/intsidenti/silno-zemetresenie-na-kurilskite-ostrovi_news617215.html", "text": "Земетресение с магнитуд 5.1 по скалата на Рихтер е регистрирано в района на Курилските острови, показва справка на интернет страницата на Европейския средиземноморски сеизмологичен център (EMSC). Земетресението е регистрирано в 23:44 часа българско време на дълбочина от 40 км. Епицентърът се намира на 416 км югоизточно от руския град Восток. Няма данни за жертви и материални щети.  Източник: \"Фокус\" ", "date": "2018.07.31", "title": "Силно земетресение на Курилските острови"}
{"url": "https://www.blitz.bg/obshtestvo/regioni/bageri-zavardikha-romskata-makhala-v-aytos-shche-srivat-kshchi-zatapili-dereto-snimki_news617343.html", "text": "Голяма опасност дебне айтоския кв. Странджа заради незаконни цигански къщи. Три постройки са изградени ниско в дерето, а теренът е водосборен и водите се разливат по близката ул. „Минзухар“, алармират съседи, пише Флагман.бг. Проблемът се усеща най-вече при дъжд, когато опасността от наводнения рязко скача. Разливите са резултат и от огромното количество боклуци, които собствениците на незаконните къщи трупат в дерето. Там се отглеждат коне и прасета, тор и наноси допълнително затлачват терена. Освен това до всяка от къщите с подръчни материали се правят навеси, постройки, надстройки, тоалетни и т.н. Миризмата около тях е непоносима, а гледката ужасяваща.  Опитите на Община Айтос да чисти боклуците от канала не водят до никакъв резултат, по-скоро дори и да има такъв той е краткотраен, тъй като до дни живущите отново затрупват дерето. Именно заради това администрацията е взела решение да събори незаконните къщи, които са в потресаващ вид и пред срутване.  В момента, спазвайки законовата процедура, представители на Община Айтос са тръгнали по петите на тези, които са издигнали трите постройки до дерето. Това обаче се оказало мисия невъзможна. Незаконните къщи нямат строителни книжа и се оказало, че са препродавани. Експертите от администрацията са установили обитателите на една от къщите – семейство от Сунгурларе, което е купило една от проблемните постройки преди година за 1500 лв., но от кого – така и не станало ясно.  Дали са парите и получили къщата без никакъв документ насреща. След като приключи проучването, Общината ще даде на живеещите срок за доброволно премахване на бараките. Дори и да не бъдат установени поименно хората, които са строили „тапата“ в дерето, заповеди за събаряне на къщите ще има, разкриха от Община Айтос.  „В тези къщи са като в дядовата ръкавичка – живеят сигурно 50 души вътре. Ако не бъдат премахнати, тези постройки ще се срутят върху обитателите им. Добре, че Общината взе спешни мерки и скоро ще бъде разрешен проблемът“, сподели живущ от съседната улица „Теменуга“.", "date": "2018.07.31", "title": "Багери завардиха ромската махала в Айтос, ще сриват къщи, затапили дерето (СНИМКИ)"}
{"url": "https://www.blitz.bg/intsidenti/zemetresenie-razlyulya-indoneziya_news617221.html", "text": "Земетресение с магнитуд 4.7 по скалата на Рихтер е регистрирано на територията на Индонезия, показва справка на интернет страницата на Европейския средиземноморски сеизмологичен център (EMSC). Земетресението е регистрирано в 04:44 часа (00:44 часа българско време) на дълбочина от 10 км. Епицентърът се намира на 416 км южно от град Синабанг. Няма данни за жертви и материални щети.   Източник: \"Фокус\" ", "date": "2018.07.31", "title": "Земетресение разлюля Индонезия"}
{"url": "https://www.blitz.bg/svyat/mlad-mzh-zhivee-s-godini-v-kapana-na-primka-na-vremeto_news617224.html", "text": "23-годишен британски студент станал жертва на най-странния случай на дежавю, регистриран в историята на медицината. Младият човек, чието име не се споменава, не е в състояние да води нормален живот и напуснал университета, след като преживял необясним случай на проява на хронично дежавю. Той престанал да гледа телевизия, да слуша радио и дори да чете вестници и списания, тъй като бил сигурен, че всичко това вече го  е виждал, чувал и чел по-рано.  Пациентът съобщил на лекарите, че се „озовал в капана на примка на времето“ и чувства как всяка минута преживява своето минало.  Подробности са описани в изследване, публикувано в сп. Journal of Medical Case Reports.  Медиците се видели в чудо, тъй като младият човек не страдал от неврологични разстройства, които обикновено се наблюдават у хора, често изпитващи ефекта дежавю (от фр. déjà-vu – „вече видяно“).  Смята се, че пусков механизъм за проява на този феномен са панически атаки. Подобно състояние може да се усложни и от прием на ЛСД.  Д-р Кристин Уелс, експерт в областта на психологията от университета Шефилд Халам, твърди, че в медицинската практика това е първият случай, когато човек изпитва постоянно чувство на дежавю, чиято причина е тревога.  Макар че повечето хора от време на време могат да изпитват подобно състояние, повтарящи се и интензивни епизоди на дежавю обикновено се наблюдават у хора, страдащи от епилепсия на темпоралния лоб.  За първи път студентът се оплакал от симптоми на дежавю в началото на 2007 година, скоро след като го приели в университета. Той изпитвал необосновано чувство на тревога, по-конкретно имал страх от микроби, поради което постоянно си миел ръцете и вземал душ по два-три пъти на ден.  Тревожното състояние започнало постепенно да се влошава скоро след започване на обучението и той започнал да изпитва дежавю.  Отначало тези епизоди продължавали около минута, а след това станали доста продължителни. Например, когато отидел на някое място, той вярвал, че е попаднал в примка на времето.  „Вместо тревожното усещане за нещо познато, което обикновено се асоциира с ефекта дежавю, нашият пациент се оплакваше, че действително може да възстанови в паметта си конкретни събития от миналото, а не ги намирал просто познати.  В повечето случаи това се явява страничен ефект от епилептични припадъци или слабоумие. Но в дадения случай дежавюто по-скоро е свързано със състоянието на тревога, което е предизвикано от закъсняла реакция на невронните импулси в мозъка.  Ако тази информация се потвърди, това ще бъде първият регистриран в историята случай на „психогенно дежавю“. По такъв начин може да се направи извод, че именно стресовото състояние става причина за дежавю“, казва д-р Уелс.  Науката още не знае как и защо възниква ефекта дежавю.  Съществува теория, според която нарушаването на невронната функция предизвиква временен „бъг“ при обработката на постъпващата в мозъка информация.  Сега д-р Кристин Уелс провежда допълнителни изследвания, за да докаже взаимовръзката между клиничната тревога и пристъпите на дежавю.  Източник: megavselena.com ", "date": "2018.07.31", "title": "Млад мъж живее с години в \"капана на примка на времето“"}
{"url": "https://www.blitz.bg/svyat/premiert-na-italiya-izyasni-dali-stranata-mu-shche-napuska-es_news617225.html", "text": "Италия се чувства комфортно като част от Европейския съюз и няма намерение да напуска общността, заяви в понеделник министър-председателят на страната Джузепе Конте в интервю за американския телевизионен канал Fox News, цитирано от БНР. \"Възнамеряваме да останем, чувстваме се комфортно в Европейския съюз. Но разбира се, искаме да останем , съобразявайки се с нуждите на италианските граждани. Позицията на моето правителство е достатъчно ясна по най-важните въпроси: миграция, икономическа и политическа ситуация. Ще се опитаме да убедим други страни-членки да сравнят своите позиции с Рим.\"  Италианският премиер се намира във Вашингтон, където беше на посещение в Белия дом и се срещна с президента на САЩ Доналд Тръмп. ", "date": "2018.07.31", "title": "Премиерът на Италия изясни дали страната му ще напуска ЕС"}
{"url": "https://www.blitz.bg/svyat/video-v-koeto-baba-se-prevrshcha-v-mlada-zhena-stana-khit-v-mrezhata_news617233.html", "text": "В интернет широка популярност набира видео, на което е запечатано как възрастна жена се превръща в момиче. Видеоклипът е публикуван в Instagram. Героинята на видеото е гримирана като стара жена - майстори гримьори изкусно изобразяват стари бръчки на лицето й. А след това гримът е премахнат пред камерата. И в кадъра се появява млада моделка.  Видеоклипът вече има повече от 200 хил. показвания. Превод и редакция: БЛИЦ     ", "date": "2018.07.31", "title": "ВИДЕО, в което баба се превръща в млада жена, стана хит в мрежата"}
{"url": "https://www.blitz.bg/stsena/ruskata-kim-kardashiyan-tozi-pt-svsem-podludi-fenovete-pokaza-pochti-iztsyalo-golemite-si-goli-grdi-i-dupe-snimki-18_news617229.html", "text": "Родената в Русия моделка, но живееща в САЩ, Анастасия Квитко, която е известна със своята нестандартна фигура и е наричана \"руската Ким Кардашиян\", показа на страницата си в \"Инстаграм\" снимки, които поразиха със смелостта си дори най-преданите й почитатели, привикнали към откровените й кадри. Новите фотографии на пищната красавица се появиха в нейните \"Истории\" в социалната мрежа. На тези снимки тя е запечатана в бельо, което почти не успява да скрие нито гигантските й гърди, нито апетитните й задни части.  Красавицата вече има 4,4 милиона последователи в \"Инстаграм\", които постоянно я засипват с комплименти.  Самата тя в едно от интервютата си за руско издание разказва за скромния си начин на живот, преди да започне кариерата си на фотомодел, но си замълчава за пластичните операции.   \"Преди да стана на 17 години имах много отрицателно отношение към своята външност. Мислех се за дебела. Не само се сдобих с голямо дупе през тези години, но и бюстът ми доста израсна и на фона на моите съученички всичко това не изглеждаше съвсем нормално. Тогава много исках да отслабна\", споделя Квитко. \"Никога не съм си мислила, че мога да стана модел, но срещнах известния  фотограф Анвар Норов от Москва, работещ за модните списания, и всичко се промени\", разказва още руската Ким Кардашиян. Превод и редакция: БЛИЦ    ", "date": "2018.07.31", "title": "Руската Ким Кардашиян този път съвсем подлуди феновете, показа почти изцяло големите си голи гърди и дупе (СНИМКИ 18+)"}
{"url": "https://www.blitz.bg/svyat/dve-devoyki-preminakha-po-ulitsite-na-vladivostok-po-goli-grdi-video-18_news617232.html", "text": "Две млади жени разголиха гърдите си и преминаха по улиците на Владивосток, изправени от люка на автомобил. Видеоклипът от \"голото\" пътуване е публикуван в Instagram В социалната мрежа пишат, че най-вероятно по този начин момичетата са поздравили жителите на морската столица в Деня на руския флот, който тази година се падна на 29 юли. Превод и редакция: БЛИЦ     ", "date": "2018.07.31", "title": "Две девойки преминаха по улиците на Владивосток по голи гърди (ВИДЕО 18+)"}
{"url": "https://www.blitz.bg/svyat/amerikanskoto-razuznavane-zapodozrya-severna-koreya-v-proizvodstvoto-na-novi-raketi_news617234.html", "text": "Американски разузнавателни сателити са засекли подновена активност в севернокорейската фабрика, която е произвела първата в страната междуконтинентална балистична ракета, способна да достигне територията на САЩ, заяви високопоставен американски представител в понеделник, предава Reuters, цитирана от \"Фокус\". Снимки и инфрачервени изображения показват движещи се превозни средства, влизайки и излизайки от съоръжението в Санумдонг, но не разкриват колко напреднало може да е евентуалното изграждане на ракети, е заявил представителят пред Reuters при условие за анонимност.  Според него, една от снимките разкрива камион и покрито ремарке подобно на тези, които Северна Корея е използвала, за да прекарва балистични ракети. Тъй като ремаркето е било покрито, не е било възможно да се разбере какво се прекарва, ако изобщо нещо се прекарва.  От Белия дом не коментираха информацията. ", "date": "2018.07.31", "title": "Американското разузнаване заподозря Северна Корея в производството на нови ракети"}
{"url": "https://www.blitz.bg/svyat/zabavni-kadri-kuche-sluchayno-zasne-na-video-kak-byaga-ot-stopankata-si_news617235.html", "text": "Куче случайно запечата на видео как бяга и се изплъзва от стопанката си и тези забавни кадри се разпространиха в мрежата. Видеоклипът е публикуван в Reddit от потребителка под името Carmenlightning. Тя разказва, че кучето й на име Мис Бони й отнело камерата GoPro и започнало да бяга от нея. Мис Бони заснела сама как тича по двора - като муцуната й е постоянно в кадър. Кучето се оглежда наоколо, като избира маршрут за движение.  Във видеото се вижда и стопанката, която напразно се опитва да хване похитителката на камерата. Развълнувани от игрите на приятелката си, другите кучета също се присъединяват към тичането наоколо. Превод и редакция: БЛИЦ     ", "date": "2018.07.31", "title": "Забавни кадри: Куче случайно засне на ВИДЕО как бяга от стопанката си"}
{"url": "https://www.blitz.bg/obshtestvo/regioni/da-vi-e-sladko-zakusvalnya-vv-vidin-s-bonus-km-kyuftetata-khlebarki-video_news617317.html", "text": "Закусвалня във Видин предлага на клиентите си ужасяващ деликатес, пише BulNews.bg. Гадни хлебарки лазят по кюфтетата пред очите на отвратените посетители на заведението. За случая алармира жителка на крайдунавския град. Тя изпрати за рубриката „Ти, репортерът“ снимки и видео на гнусната гледка.  По думите на жената става въпрос за скара, която се намира точно до жп гарата, срещу пощата.  В събота тя влязла да похапне със съпруга си, но останали ужасени от видяното на витрината в заведението. Пържените кюфтета, предлагани на цена от 60 стотинки за брой, са били покрити с хлебарки. Жената незабавно извадила телефона си и заснела как гадините се разхождат необезпокоявано по кюфтетата.  Заведението се посещава ежедневно от десетки хора, но изглежда това не е критерий за качеството на предлаганата храна. Справка показва, че и други жители на крайдунавския град са се оплаквали от ужасяващи находки в гозбите на гостилницата. Миналата година  видинчани се натъкнали на „бонус“  в кюфтетата – бели червеи.  „От агенцията по безопасност на храните би трябвало да се самосезират и да извършат проверка, преди някой клиент на закусвалнята да лепне някоя лоша болест“, коментира нашата читателка.     ", "date": "2018.07.31", "title": "Да ви е сладко! Закусвалня във Видин с бонус към кюфтетата - хлебарки (ВИДЕО)"}
{"url": "https://www.blitz.bg/intsidenti/potresavashchi-kadri-mzh-napadna-i-prebi-brutalno-studentka-v-tsentra-na-parizh-snimkivideo-18_news617226.html", "text": "Случай на тормоз скандализира Франция. Жертвата е студентка, засипана от неприлични коментари и дори ударена в лицето от мъж на улица в Париж. Видеото от камери за наблюдение, разпространено в интернет, предизвика вълна от гневни реакции. 22-годишната Мари Лягер се връщала от работа миналия вторник, когато мъж започнал да прави сексуални подмятания по неин адрес, информира bTV. Понеже се случвало за пореден път, момичето не издържало и му извикало да млъкне. След размяна на обиди, той се приближил, ударил я по бузата и продължил да й крещи.   Случаят идва на фона на натиска на правителството да наложи глоби за уличен тормоз.  Пакетът от мерки, който трябва да бъде одобрен от парламента тази седмица, предвижда от есента нарушителите да плащат между 90 и 750 евро за обида.     ", "date": "2018.07.31", "title": "Потресаващи кадри: Мъж нападна и преби брутално студентка в центъра на Париж (СНИМКИ/ВИДЕО 18+)"}
{"url": "https://www.blitz.bg/intsidenti/ot-poslednite-minuti-krvav-atentat-vv-filipinite-ima-zaginali_news617230.html", "text": "Автомобил избухна във Филипините. Както съобщава агенция \"Синхуа\", инцидентът се е случил в провинция Басилан. В резултат на произшествието, най-малко шестима души са загинали, включително и дете. Според информацията на CNN, отговорността за инцидента е поета от филипинската джихадистка група  \"Абу Сайяф\", която се е заклела във вярност към международната терористична организация \"Ислямска държава\". Превод и редакция: БЛИЦ", "date": "2018.07.31", "title": "От последните минути: Кървав атентат във Филипините, има загинали"}
{"url": "https://www.blitz.bg/obshtestvo/lekarite-ot-bolnitsata-v-pleven-bezmlvni-za-smrtta-na-rodilkata-margarita_news617275.html", "text": "Лекарите все още не могат да обяснят какво доведе до смъртта на родилка в Плевен. Това каза ПР-ът на болничното заведение Момчил Цветков по телефона за предаването „Тази сутрин”. Той в момента е в отпуска и е разбрал за трагичния случай вчера, предаде bTV.Родилка е починала при планова операция секцио в плевенската университетска болница, а бебето ѝ е в кома, в критично състояние. Почернените близки се притесняват случаят да не се покрие и търсят отговори какво е довело до смъртта на напълно здравата жена.  По думите на Цветков е разпоредена прокурорска проверка и медицински одит, които трябва да дадат отговор какво е довело до смъртта на жената. „На този етап нищо не можем да кажем, освен да изразим дълбоки съболезнования”, каза Цветков.  „Абсолютно никой не ме е потърсил за обяснение”, каза почерненият съпруг Владислав Якимов.  По думите му операцията е започнала в 09:00 ч. сутринта, като е била предварително планирана, избран е екип и са заплатени 900 лв. По-късно сутринта бащата вижда как изнасят детето му от операционната на изкуствено дишане, след което му казват, че се борят за живота на съпругата му.  Новороденото все още е в кома в критично състояние. Владислав заяви, че ще потърси отговорите за смъртта на съпругата му в съда.", "date": "2018.07.31", "title": "Лекарите от болницата в Плевен безмълвни за смъртта на родилката Маргарита"}
{"url": "https://www.blitz.bg/obshtestvo/kultura/boil-banov-sled-15-avgust-shche-se-reshi-statutt-na-tsarskite-konyushni_news617303.html", "text": "„След 15 август ще бъде решено какъв е статутът на „Царските конюшни”, каза пред журналисти министърът на културата Боил Банов, след като подписа споразумение за разширяване присъствието на културата, изкуствата и културното наследство в образованието. По думите му подписването на това споразумение е изключително важно, защото ако децата се образоват и възпитават от най-ранна възраст в култура, то такива палежи като този на „Царските конюшни” няма да има, предава bTV.\"Именно децата ще закупуват такива имоти и ще се грижат за тях. Трябва да започнем да ги учим що е то културно наследство, колко е важно за съществуването ни и бъдещето”, каза Банов.  „Към този момент „Царските конюшни” са под закрилата на Закона за културното наследство. Именно тя ще даде статута на културна ценност, а този статут сам по себе си е едно отношение на държавата към културни обекти. Той няма да промени границите и режимите”, каза министърът. На въпрос какъв ще бъде статутът на конюшните, Банов каза, че вероятно ще бъде от национално значение. „Това е от голямо значение с високи охранителни мерки”, подчерта той. По повод собствеността на сградите Банов коментира, че тя е много объркана във времето. „Толкова е отдавана, преотдавана на различни собственици, на учреждения. Някои не са си вадили актове, други са. Тази намеса на тези агресивни собственици, които разделиха земята от имотите, също допълнително усложнява нещата”, обясни Банов.", "date": "2018.07.31", "title": "Боил Банов: След 15 август ще се реши статутът на „Царските конюшни”"}
{"url": "https://www.blitz.bg/stsena/paparatsi-zasnekha-s-kakvo-se-razkhlazhdat-v-goreshchoto-vreme-deyvid-i-viktoriya-bekm-zaedno-s-detsata-im-snimki_news617219.html", "text": "Звездното семейство Бекъм изглежда, че си прекарва страхотно заедно по време на калифорнийското си лятно пътуване и почивка. Те изкарват повечето време заедно, докато се наслаждават на слънцето, като намират начини и да се разхлаждат, пише \"Дейли Мейл\". Папараци уловиха семейната идилия, като запечатаха 44-годишната Виктория Бекъм, бивша членка на \"Спайс гърлс\", която със сигурност изглеждаше в добро настроение, докато си взимаше сладолед от известна калифорнийска фирма.  Към неостаряващата красавица, разбира се,  се присъедини и 43-годишният бивш футболист на Манчестър Юнайтед и Реал Мадрид, Дейвид Бекъм, заедно със синовете си Ромео - на 15 години, и Круз - на 13 години. Всички те с нетърпение очакваха да се сдобият с порция сладолед и да се разхладят под парещите лъчи на слънцето. А другите две деца от семейството - 7-годишната Харпър и 19-годишният Бруклин, явно ги очакваха със сладоледа в шикозния им дом.  Преди дни Виктория публикува снимка, на която се бе настанила на дивани заедно с нейните трима синове отново в прекрасно настроение. Превод и редакция: БЛИЦ", "date": "2018.07.31", "title": "Папараци заснеха с какво се разхлаждат в горещото време Дейвид и Виктория Бекъм заедно с децата им (СНИМКИ)"}
{"url": "https://www.blitz.bg/svyat/novo-20-bashchata-koyto-be-zaklan-ot-dshcherite-si-zaradi-seks-gavri-se-okaza-mafiotski-bos_news617198.html", "text": "Бащата, който през изминалите дни бе жестоко заклан от трите си дъщери, защото години наред ги изнасилвал се оказа мафиотски бос. Тийнейджърките - 19-годишната Кристина, 18-годишната Анджелина и 17-годишната Мария, в момента са обвинени в убийството на 57-годишния си баща Михаил Хачатурян, пише в. Метро.Информация за това, че бащата години наред е изнасилвал своите дъщери, се появи, след като тялото на Хачатурян бе намерено окървавено и с 12 прободни рани по него в апартамента на семейството.   17-годишната Мария е обвинена в убийството на баща си. Полицията също е арестувала Анджелина.   От полицията в Москва заявиха пред репортери, че сестрите са признали, че заедно са убили баща си. Те твърдят, че години наред са били подлагани на секс тормоз от мъжа, за когото още се твърди, че е пристрастен към хероина.   В случай, че бъдат осъдени, момичетата са заплашени от лишаване от свобода до 15 години. Кристина е казала на полицията: \"Мразехме го и искахме само едно нещо да се случи, или той да изчезне, или да не бяхме го познавали никога. Искахме просто да се махне и никога да не се връща\".  Сестрите твърдят още, че в деня на убийството той ги е заплашил с нож в апартамента им. Една от сестрите обаче му го е измъкнала от ръцете и е започнала да го ръга. Другите в един момент се присъединили към атаката.   Мъжът в един момент се опитал да избяга от апартамента, но момичетата постоянно го нападали и ръгали. В крайна сметка той е умрял пред асансьора. Приятели и съседи на семейството признават, че той се е държал като тиранин, и че жена му го е напуснала заради тормоз. Синът, на свой ред пък, бил изхвърлен от баща си. В момента той е студент в Московския университет.   Кристина е признала, че е убила баща си  Семейна приятелка заяви, че е знаел, че \"поне едно от момичетата е било сексуално малтретирано\". \"Той винаги ги биеше. Веднъж ги заведе в гора и там заплаши да ги убие. Майката избяга от тях. Той им забрани да комуникират с нея. Бащата е свързан с подземния свят. Той беше нещо като мафиотски бос\", казва тя. По думите ѝ той никога не е работил, но винаги е имал пари в банковата си карта.   Online news channel 112 на свой ред съобщи, че има доказателства за това, че Хачатурян е принудил поне една от дъщерите си да му прави орален секс.       ", "date": "2018.07.31", "title": "Ново 20: Бащата, който бе заклан от дъщерите си заради секс гаври, се оказа мафиотски бос"}
{"url": "https://www.blitz.bg/kriminalni/prestplenie/samo-v-blits-smrazyavashchi-krvta-kadri-18-ot-katastrofata-s-bmv-na-sina-na-spryagan-za-blizk-do-ivan-kostov-10-godishnoto-momiche-lezhi-bezzhizneno-do-skpoto-vozilo_news617085.html", "text": "Камери в град Челопеч са уловили момента, в който скандалният Станислав Велчев е блъснал момиченце на 10 години. Кадрите са ужасяващи и не са за хора със слаби сърца. Агенция БЛИЦ единствена се добра до фотосите.  Както медията ни ви информира джигитът блъсна жертвата си на пешеходна пътека с БМВ-то си, и то на червен светофар, а момичето е в болница с множество тежки травми. Велчев е син на небезизвестния Вельо Велчев-Моряка, който е считан за близък до бившия премиер Иван Костов.      Това е и една от причините местните жители да смятат, че Велчев може и да се измъкне с някое условно наказание и да не търка наровете.  Бащата на Станислав - Вельо, най-големият бракониер до ден днешен в Средногорието. Прякорът си Моряка, получава още през комунистическия период, защото отивал в началото на лятото на море с 2 лева в джоба и с товарен влак, но след около месец се прибирал във вагон ресторант, с пълни джобове левове и валута, а по радиокасетофоните, които донасял, въздишал целият район.  Хилейки се, разказвал как с \"кораба\" бил направил десетки курсове до ФРГ, Швеция, Финландия, но поради близостта му с милиционерско величие от София, което имало вила в село Чавдар, и който Моряка редовно зареждал с прясно застреляни сърни, никой от местните криминалисти не смеел да се занимава с него. Като дошла демокрацията още при първия си \"курс\" Вельо Моряка бил напипан в автомобила на гаджето на известна бургаска мутра, след което изкарал близо месец в бургаска травматология. Върнал се в родния си край и започнал да се прехранва с \"посещения\" по вилите на софиянци.  Не подминал дори и вилата на бившия си благодетел от МВР, вече пенсионер. До 1994 г.  въпросният \"герой\" се занимавал с кражби на кабели, нафта от детските градини и така, докато натрупал няколко висящи дела. Тогава, обаче при едно случайно запознанство, пред него блеснала друга \"бизнес възможност\" - износ на ловни кучета за Гърция и Турция. За всяко осигурено куче Моряка получавал 200-300 щатски долара, при минимална заплата, тогава около $10 това си е било цяло състояние. От района на Средногорието започнали да изчезват повече от 20 ловни кучета на месец.  Ловците буквално пропищели. Били готови да линчуват крадците, ако ги хванат, но ловкият и хитър Моряк бил неуловим. Всичко му вървяло гладко, докато един ден, докато гостувал на сестра си в град Златица, забелязал в двора на съседната къща красиво и здраво лудогорско гонче. Въпреки че много добре знаел на кого е въпросната къща, още същата нощ я посетил и \"прибрал\" кучето, а къщата била на родителите на Цветелин Кънчев. За този супер породист екземпляр Моряка обаче се полакомил и решил, че трябва да вземе двойна цена и започнал да води няколко дневни преговори с \"дистрибутора\". Това обаче дало време на хората на Цветелин Кънчев да стигнат до него буквално в момента на сключване на \"сделката\". В село Поибрене в микробус не открили само кучето на шефа си, а и още пет ловни кучета, приготвени за \"износ\". Още на първите два шамара \"дистрибуторът\" от Ардино изпял цялата \"схема\" и се разминал само с бутнат в реката микробус и с обещанието, че като си го изтегли, ще забрави завинаги за Средногорието. Вельо Моряка обаче цяла нощ ял бой от ловци, чиито кучета изчезнали.  Пет години по-късно Цветелин Кънчев, който вече е депутат, е със свален имунитет и арестуван, а най-тежкото обвинение срещу него е за... грабеж на куче по чл.199. Основен свидетел срещу него е Вельо Велчев - Моряка, чиито висящи дела вече са прекратени, а в Средногорието навсякъде се хвали, че служителите на НСБОП са му направили личен контакт с премиера Иван Костов, който му гарантирал, че вече му е зад гърба, щом е свидетел срещу Кънчев.  Доколко това е вярно обаче, можем само да гадаем, но един интересен факт ни кара да си зададем доста въпроси. Малко след задържането на Цветелин Кънчев, служители на РПУ- Пирдоп задържали Вельо Моряка с незаконно притежавана пушка и му образували досъдебно производство по чл. 339. Тогава столичен ежедневник светкавично отразява новината. Няколко дни по-късно обаче по нареждане \"отгоре\" обвинението срещу него е прекратено. В момента публична тайна е, че Вельо Моряка снабдява два елитни софийски ресторанта с прясно сърнешко месо, и никой от представителите на компетентните органи не смее да вземе мерки. Точно затова жителите на община Челопеч се съмняват, че потърпевшото 10-годишно момиче ще получи справедливост и са готови на гражданско неподчинение.    ", "date": "2018.07.31", "title": "Само в БЛИЦ! Смразяващи кръвта КАДРИ (18+) от катастрофата с БМВ на сина на спряган за близък до Иван Костов, 10-годишното момиче лежи безжизнено до скъпото возило"}
{"url": "https://www.blitz.bg/intsidenti/stikhii/eksperti-kazakha-koy-ima-polza-ot-opozharyavaneto-na-tsarskite-konyushni_news617257.html", "text": "Кой има интерес от подпалването на Царските конюшни, има ли държавата мотив да охранява културните си ценности - това бистриха в ефира на bTV анализаторите Арман Бабикян и Тихомир Безлов. \"Клошар стана нарицателно в България\", каза Бабикян по повод версията, че вероятно бездо подпалил сградата. Това била най-лесното обяснение за оправдание. \"Сградата е празна. Никой не знае дали има електрическа инсталация. Много такива сгради и София, за съжаление\", коментира Тихомир Безлов.  Националният институт за недвижимо културно наследство не може да се грижи за такива с като Царски конюшни, обединиха се двамата анализатори. \"Министърът на културата трябва колко хора има в института. Над 100 души трябва да са, а те са около 50. Как да се грижат за такива сгради, които са културно наследство? Те нямат сили\", каза Бабикян. \"Големият проблем със сградите, които са културна ценност е, че те имат голям инвеститорски интерес, а хората от Института нямат интерес да ги защитят\", допълни Безлов.  Не бил разрешен и проблемът със собствениците. Те оставяли сградите да се рушат, защото достатъчно пари да я поддържат. Нямало държавна политика, която стимулира собствениците например да им даде облекчение в данъците. Според Безлов вероятно ще се направи опит за реконструкция на Царските конюшни.  ", "date": "2018.07.31", "title": "Експерти казаха кой има полза от опожаряването на Царските конюшни"}
{"url": "https://www.blitz.bg/obshtestvo/regioni/istinsko-chudo-se-sluchi-v-serviza-na-potomk-na-peyo-yavorov-v-selo-sadovo-video_news617362.html", "text": "Бяла лястовица се излюпи в автосервиза на един от най-известния механици в България – Цецо Крачолов. Мястото е техния сервиз в хаджидимовското село Садово. „Имаме няколко гнезда на лястовици в сервиза. Не ги пипаме. Те си стоят така от години. Днес забелязахме че в едного ни гнездо има бяла лястовица, излюпила се е при нас…“, коментира Цецо Крачолов.  Той няколко пъти печели приза „Механик на годината“ на България и е пряк потомък на поета Пейо К. Яворов. Автоцентърът му е с дългогодишна история, започваща в далечната 1990 година в гр. Гоце Делчев, а от 2009-та година се премества в покрайнините на с. Садово в посока ГКПП Гоце Делчев – Драма, пише toppresa.bg.  Повята на бяла лястовица е добро знамение, носител на надежда, когато и където има най-голяма нужда от нея, зареждайки виделите я с позитивност и увереност. Изключително рядка за лястовица албинос се носи мита, че се вижда веднъж на 100 години. Тази история води началото си от простия факт, че чисто бялото оперение на птичките ги прави лесна плячка за хищните им врагове.  В последните години в родината ни са забелязани десетки от прекрасните, невероятно редки лястовици албиноси, познати като бяла лястовица. Те изглежда носят навсякъде със себе си чудеса и щастие.          ", "date": "2018.07.31", "title": "Истинско чудо се случи в сервиза на потомък на Пейо Яворов в село Садово (ВИДЕО)"}
{"url": "https://www.blitz.bg/stsena/krasivata-priyatelka-na-leo-di-kaprio-pokaza-sblaznitelen-byust-i-figura-na-yakhta-v-sen-trope-snimki_news617222.html", "text": "Камила Мороне, красивата приятелка на холивудската звезда Леонардо ди Каприо, се наслаждаваше на прекрасна среща за обяд с любимия си по-рано през деня. Но-малко по късно тя реши да не бъде свенлива и да покаже страхотното си тяло, докато се радваше на яхтен круиз с приятелите си в Сен Тропе в неделя следобед, съобщава \"Дейли Мейл\". 21-годишната гореща моделка предизвика сърцебиене сред мъжете с неустоимите си форми, прикрити единствено от бански костюм.     Камила Мороне, която е от аржентинско-американски произход, успя да и да се похвали на присъстващите, че  е успяла да събере достатъчно тен под лъчите на слънцето. В същото време, красавицата с убийствена физика беше избрала да си постави минимално количество грим.  Камила и Ди Каприо за пръв път бяха заподозряни във връзка в средата на декември, когато актьорът бе забелязан да напуска къщата й.  Двамата оттогава са присъствали заедно на редица събития, включващи 60-годишнината на Елън Дедженерис в Лос Анджелис, както и музикалният фестивал в Коачела, където те били забелязани да се забавляват по време на концерта на Еминем. Превод и редакция: БЛИЦ", "date": "2018.07.31", "title": "Красивата приятелка на Лео ди Каприо показа съблазнителен бюст и фигура на яхта в Сен Тропе (СНИМКИ)"}
{"url": "https://www.blitz.bg/blits-tv/seksi-matski-razvyakha-sochni-grdi-na-ppa-na-grad-v-imeto-na-voennite-moryatsi-video-18_news617281.html", "text": "Две момичета заголиха пищна гръд и така преминаха по улиците на руския град Владивосток, показвайки се през шибидаха на автомобил. Клипът с \"голата\" разходка бе разпространен в Инстаграм. Отбелязва се, че по този начин момичетата са поздравили жителите на морската столица на Русия с Деня на ВМФ, който тази година се падна на 29 юли.       ", "date": "2018.07.31", "title": "Секси мацки развяха сочни гърди на пъпа на град в името на военните моряци (ВИДЕО 18+)"}
{"url": "https://www.blitz.bg/svyat/mlada-politsayka-pokaza-tsenata-na-zalavyaneto-na-otkachil-narkoman-snimki_news617285.html", "text": "На външен вид младата жена Кристин Ричмънд е твърде мила за професията на полицай-кинолог, но в нея живее истински боец. Веднъж на нея ѝ се наложило да влезе в схватка с наркоман - последствията от боя тя публикува във Фейсбук, а снимките ѝ станаха много популярни.Кристин Ричмънд от Запанда Вирджиния всеки ден се бори с престъпниците и никога не може да гарантира на близките си, че тя ще се прибере у дома довечера. През изминалите дни във Фейсбук тя сподели снимки от един свой обичаен ден. Фотосите шокираха нейните последователи.    Рано сутринта Кристин получила сигнал, че до местния колеж се навърта подозрителен младеж. Пристигайки на мястото на инцидента, момичето решава да задържи хулигана без помощта на своя партньор, въпреки това, че пред нея бил се изправил 21-годишен младеж с тегло над 90 килограма. Той очевидно е бил под въздействието на наркотици и се е държал много агресивно.  Кристин се опитала да задържи гамена с помощта на служебното си куче, но то не успяло да се справи със задачата. Наложило се полицайката да встъпи в ръкопашен бой. \"Докато се биехме, очилата от лицето ми паднаха. Радиостанцията ми не работеше. Отвръщах на всеки получен удар от хулигана. Успях да хвана едната му ръка и да я окова с белезниците и така го държах до края на схватката\", разказва Кристин.     Момичето си спомня, че в един момент хулиганът се опитал да ѝ отнеме пистолета, но не успял. Ако Кристин не бе забелязала това навреме, всичко можеше да има доста по-печален край. В клиниката лекарите установили, че тя има счупен нос и множество натъртвания. \"Слава на Бога, след пет минути дойдоха моите партньори. За такива колеги само може да се мечтае. Единият от тях дори се извини, че са се забавили. Хулиганът обаче успя да рани моя сержант\", разказва още Ричмънд.  Кристин признава, че е успяла да удържи нарушителя само благодарение на ежедневните тренировки след работа. Ако не били те, едва ли тя би могла да напише своя шокиращ пост. Тя обаче не се смята за героиня, а своята история е искала да покаже на другите колеги, за да знаят, че трябва да се занимават с бойни изкуства поне веднъж в седмицата.  Превод и редакция: БЛИЦ  ", "date": "2018.07.31", "title": "Млада полицайка показа цената на залавянето на откачил наркоман (СНИМКИ)"}
{"url": "https://www.blitz.bg/svyat/ispaniya-dobre-obyasni-na-evropa-zashcho-svezhata-krv-na-bezhantsite-e-zhizneno-neobkhodima-na-stariya-kontinent_news617291.html", "text": "Външният министър на Испания Жосеп Борел заяви, че бежанците са необходими на Европа, в противен случай регионът ще се превърне \"в континент на старци\". Това предадоха световните медии. При това Борел отбеляза, че свежата кръв на континента едва ли ще се появи за сметка на склонността на европейците да раждат. Министърът уточни, че сегашният приток на мигранти в Европа не може да се нарича масов. \"Общественото мнение е притеснено от безсистемния характер на миграцията, но истината е, че 600 души - това не е масовост в сравнение с 1,3 милиона сирийци, които в момента са приети от Йордания\", добави той.   Съответното изявление Борел направи на пресконференция след срещата си с външния министър на Йордания Ахман ас Сафади.  Превод и редакция: БЛИЦ  ", "date": "2018.07.31", "title": "Испания добре обясни на Европа защо \"свежата кръв\" на бежанците е жизнено необходима на Стария континент"}
{"url": "https://www.blitz.bg/svyat/v-yaponiya-si-e-chisto-choveshko-barbekyu-blizo-40-dushi-zaginakha-zaradi-adskata-zhega-samo-za-sedmitsa_news617301.html", "text": "Най-малко 39 души са починали, а повече от 13 000 са приети в болница с топлинен удар в Япония само за седмица, след като страната беше обхваната от рекордни жеги, съобщиха от Министерството на извънредните ситуации, цитирани от БГНЕС.Най-високи са били температурите в централните и западните части на страната. В сутрешните часове живакът в термометрите в столицата е скачал до около 34 градуса.  Повечето жертви на горещините са възрастни хора, които прекарват много време на открито. Миналата година от топлинен удар починаха 44-ма души, а десетки хиляди бяха хоспитализирани.  По данни на японските власти, само през юли в резултат на големите горещини в страната живота си са изгубили над 300 души. Така месецът е станал най-смъртоносният в резултат на природни бедствия от редица години насам.       ", "date": "2018.07.31", "title": "В Япония си е чисто човешко барбекю: Близо 40 души загинаха заради адската жега само за седмица"}
{"url": "https://www.blitz.bg/svyat/zloveshcha-nakhodka-v-park-v-manchestr-v-rayona-gmzhi-ot-politsiya-snimki_news617365.html", "text": "Телата на двама души са открити във вторник сутринта в парк в английския град Урмстон, графство Голям Манчестър, съобщава вестник Manchester Evening News. Полиция и екипи на спешна помощ са били извикани в парка около 08.40 часа местно време.     Труповете са на двама мъже на видима възраст около 50 години.  По предварителни данни, смъртта им не е резултат от криминално престъпление.     Районът остава отцепен от полицията. Разследването на случая продължава. Превод: БЛИЦ", "date": "2018.07.31", "title": "Зловеща находка в парк в Манчестър, в района гъмжи от полиция (СНИМКИ)"}
{"url": "https://www.blitz.bg/svyat/nova-opasnost-nadvisna-nad-izpepelenite-rayoni-v-grtsiya_news617425.html", "text": "Нови опасности за Гърция. Според експерти зоните на пожара вече са изключително уязвими от наводнения. Предупреждението идва на фона на силни критики към властите, че не са предвидили опасността от природни бедствия и не са имали система за предупреждение, информира Нова телевизия.   Опасността за Мати и Рафина е съвсем реална. Изгорелите райони не може да задържат водата при интензивен валеж. Заради унищожаването на горния слой на почвата и по-дребните растения, вместо да попива в земята, водата се стича по склоновете и може да предизвиква големи наводнения и свлачища.         \"Топографията на зоната е такава - големи наклони по посока на морето. Водата се събира много бързо в такива условия. Като прибавим и разрушените или нестабилни постройки, има условия за ново бедствие\", посочва климатологът Христос Зерефос. ", "date": "2018.07.31", "title": "Нова опасност надвисна над изпепелените райони в Гърция"}
{"url": "https://www.blitz.bg/layfstayl/khoroskop/lesno-shche-se-osvobodite-dnes-ot-negativnata-energiya-no-mozhe-da-stanete-zhertva-na-psikhoataki_news617272.html", "text": "13-ят слънчев ден, който е свързан със Звездите и небесната механика, е времето, в което се откриват вратите на бъдещето. Той е един от най-добрите дни за инициация, за излизане на ново равнище, пише астрологът Ивелина Пенчева в хороскопа си за bulgaria.utre.bg. „Днес лесно се освобождаваме от чужда негативна енергия, но и лесно ставаме жертва на психоенергийни атаки (чужда завист и ненавист), затова се погрижете за собствената си защита чрез познатите ви техники. Препоръчва се пътуване, работа с интелектуален труд. Може да решавате логически задачи. Добър ден е за всякакви игри. Препоръчва се да се занимавате с възпитанието на децата, с астрология, да пътувате“, добавя Ивелина Пенчева.  „Добре е да се започне цикъл за очистване на физическото тяло и да се освободите от негативна енергия. Следете за думите, които изричате и контролирайте хода на мислите си. Всяка лоша мисъл в този ден може да се въплъти в реалността“, предупреждава тя.  „Не се препоръчва интимност и да се сключва брак (може да завърши с развод).  Дори животните не бива да се допускат близо едно до друго. Не се препоръчва рязко да скъсвате с хората, да се подстригвате, да режете нокти, не вземайте вана“, добавя астрологът.  „Нужно е да се яде по-малко, да се избягва месната храна. Добре е да се яде прясно изпечен хляб, солена извара и солено сирене. В облеклото пък се препоръчват бели, червени и лилави цветове. Да се избягват всички блатни цветове и пясъчно жълто“, съветва Ивелина Пенчева.  „Символичните сънища не се сбъдват, а конкретните – в кратки срокове. Да видите огън е знак за защита. Да плувате – ще попаднете под зависимост. Да видите книга или нещо да пишете – ново запознанство“, добавя астрологът. ", "date": "2018.07.31", "title": "Лесно ще се освободите днес от негативната енергия, но може да станете жертва на психоатаки"}
{"url": "https://www.blitz.bg/kriminalni/prestplenie/advokatt-na-danial-koyto-narga-suchenik-v-nadezhda-razkri-podrobnosti-okolo-intsidenta-istinata-se-okaza-druga_news617248.html", "text": "\"Така както подходихте вие с анонса, по същия начин подходиха прокуратурата и съда при гледането на мярката. при тях обаче е оправдано, защото всичко при тях е на много ранен етап. Момчето се казва Даниал Бейгберди, той е с ирански произход, родено е в България\". Това каза в ефира на bTV адвокат Ивайло Абаджиев, който се е заел със защитата на момчето, което през миналите дни наръга с нож в корема свой съученик заради публикации на гей колажи в мрежата, \"Наистина видях дете, това, което го пускате като анонс, не е съществено. То показва, че той наистина е едно дете. Който е тръгнал да убива, кой ще го разказва после?\", каза адвокат Арабаджиев, коментирайки клипа в който Даниал признава за нападението пред свои приятели.   По думите на адвоката, в продължение на почти цялата учебна година момчето е било тормозено от своите ученици - вербално, от колажи с хора, изпълняващи гей действия. Бил е наричан педераст, джихадист, заради иранския му произход. \"Никой не е взел мерки. Мерките трябвало да бъдат взети от възрастните. Може би родителите са неглижирали нещата\", добави защитникът.   \"Всеки, който има деца знае, че има обиди между децата. Те (родителите) са искали вече да сменят училището. Искали са да изкара годината,. Има данни и че в училището са знаели, че има някакви проблеми, но и преподавателите не са обърнали внимание. Ден преди инцидента е имало отново публикация на момчето в непристойни пози\", каза още Абаджиев.   Той подчерта, че момчето е искало да разговаря със своите връстници, след това е искало да се сбие с тях, за да се реши проблемът, но и срещата за бой не се е получила.   \"Той не е рядко агресивен за възрастта си. Прокурорът не е казвал такова нещо. Наистина става въпрос за едно дете. Когато той е отишъл там, той е видял брата на момчето. Казал му е брат му да слезне. Който е тръгнал да убива, няма да си вика свидетели. Той е искал да покаже ножа, да ги изплаши и те да спрат с гаврите\", уточни Абаджиев.   Адвокатът разкри още подробности от самия инцидент. \"Единия му казва: Нали си мъж, какво си дошъл с този нож. Тогава в главата на момчето какво се случва. Той се е страхувал, че отново ще напишат лош коментар, че не е мъж. Това е много опасно, защото те са в такава възраст, в която съзряват като мъже\", каза Абаджиев.   Той ще си понесе отговорността. адвокатът каза, че не е бил в час и не е знаел какво прави с този разказ на видеото.   \"Те са застанали срещу него защото той е жертва. Всеки нормален човек при вида на нож тръгва да бяга. Даниал е казал, че пак иска да бъде приятел с наръганата жертва. До миналата година те двамата са били такива\", каза още адвокатът.     ", "date": "2018.07.31", "title": "Адвокатът на Даниал, който наръга съученик в \"Надежда\", разкри подробности около инцидента, истината се оказа друга!"}
{"url": "https://www.blitz.bg/kriminalni/prestplenie/zhena-i-mzh-ot-blagoevgrad-zavrtyakha-dokhodonosen-biznes-s-prostitutki-v-kipr-i-sega-shche-szhalyavat-zhestoko_news617407.html", "text": "Районна прокуратура – Благоевград е внесла за разглеждане в съда обвинителен акт срещу Е.Д. и И.М. за извършени от тях престъпления, свързани с трафик на хора с цел сексуална експлоатация, съобщават от пресцентъра на прокуратурата. Обвиняемата Е.Д. застава на подсъдимата скамейка за това, че през различни периоди от 2009 г. до 2017 г. набирала и убеждавала различни жени да извършват сексуални услуги срещу заплащане. Тя ги настанявала в ангажираните от нея жилища в градовете Лимасол и Ларнака в Република Кипър с цел да бъдат използвани за развратни действия. За предоставяните от тях сексуални услуги Е. Д. обещавала, давала и получавала облаги. Тя предлагала и давала на проституиращите жени част от сумите, осигурявала помещения, грижи, обезпечавала с камери и физическа охрана, а също така намирала клиенти.  В отделни случаи обвиняемата транспортирала от гр. Благоевград до гр. София и превела през границата - ГКПП Аерогара София – Летище Ларнака, няколко жени с цел да бъдат използвани за проституция в Кипър.  Част от престъпните деяния Е.Д. извършила сама, а други в съучастие с И.М. – другият обвиняем по делото. Той също набирал жени за развратни действия срещу заплащане, както в България, така и в Кипър, транспортирал ги, превеждал през границата и настанявал в различни хотели и квартири. За целта той упражнявал принуда чрез употреба на физическо насилие, закани и заплахи.  Обвиняемата Е.Д. е била задържана на 27.11.2017 г. в гр. София по време на съвместна операция, провеждана от създадения в гр. Хага, чрез Евроджъст, международен екип за разследване. Тогава нейният съучастник – И.М., успял да напусне пределите на страната, като заминал за Кралство Испания. Четири месеца по-късно, след издадената срещу него Европейска заповед за арест, той e бил заловен в Република Словения и предаден на разследващите органи в Република България.  Предстои делото срещу двамата обвиняеми да продължи в съда.", "date": "2018.07.31", "title": "Жена и мъж от Благоевград завъртяха доходоносен бизнес с проститутки в Кипър и сега ще съжаляват жестоко"}
{"url": "https://www.blitz.bg/obshtestvo/koy-e-mladezht-poveren-na-grizhite-na-premiera_news617411.html", "text": "Петър Мавродиев е младежът в количка, когото родители оставиха на грижите на премиера Бойко Борисов вчера. Честен и обичащ семейството си – така 18-годишният Петър описва себе си. След срещата с премиера той се връща в Пловдив, за да продължи всекидневната борба за нормален живот. „Ако бях здрав физически, защото съм 100% ментално съхранен, щях да работя”, заяви Петър пред bTV.  „Би трябвало държавата да инвестира в мен, да ми помогне и когато аз стана годен, държавата по този начин да си възвърне инвестицията”, категоричен е той.  Въпреки че е пораснало дете за държавата, която сега му дава 200 лева, защото е над 18 години, за родителите му все още не е. „В момента ми се струва, че няма как да се справи без нас”, посочи бащата Емил Мавродиев.  Петър е това, което виждаме днес благодарение на семейството си. „Когато си сам, е много по-трудно. Винаги трябва да имаш някого, на когото да имаш доверие”, посочи той.  От тази година Петър ще учи специална педагогика, защото така ще се чувства полезен. „Знам какво ми е коствало, знам какво ще ми коства занапред и смятам, че ще помогна и на други деца”, отбеляза той.  Петър тренира всеки ден и вярва, че ще се подобри. Но това може да стане само с помощ от държавата, смята той.  „Когато ние, хората с увреждания, се прeвърнем в хора, които можем да работим и да сме в полза, няма да сме консуматори”, подчерта Петър.  А докато това се случи, битката му продължава.    ", "date": "2018.07.31", "title": "Кой е младежът, поверен на грижите на премиера?"}
{"url": "https://www.blitz.bg/obshtestvo/stolitsa/bezumie-v-stolichniya-lyulin-mlada-shoforka-s-bebe-v-kolata-napravi-kup-narusheniya-na-ptya-a-kogato-potrpevsh-y-napravi-zabelezhka-video_news617416.html", "text": "Млада шофьорка с бебе в колата сече пътя на моторист и го псува. Действието се развива в столичния квартал \"Люлин\" преди дни., запечатало наглото й поведение, бе разпространено от сайтът Varna24.bg.  На кадрите се вижда как младата шофьорка с бебе в колата прави ляв завой на двойна непрекъсната линия, докато излиза от пресечка и отнема предимството на моториста.  Той я застига, за да я попита \"защо шофира по този начин\". Освен всичко \"дамата“ е с телефон в ръката и без предпазен колан.  Очевидно букетът от нарушения обаче не притеснява по никакъв начин пишман шофьорката, която нехае от факта, че застрашава не само чуждия, но и собствения си живот и най-вече този на детето си.      ", "date": "2018.07.31", "title": "Безумие в столичния \"Люлин\"! Млада шофьорка с бебе в колата направи куп нарушения на пътя, а когато потърпевш й направи забележка... (ВИДЕО)"}
{"url": "https://www.blitz.bg/obshtestvo/regioni/poznavate-li-tova-momchentse-brodi-izplasheno-iz-burgaskiya-kv-slaveykov_news617417.html", "text": "4-годишно момченце е открито да се скита само в района на блока, известен като Поморина, в бургаския квартал \"Славейков\". То е уплашено, има проблем с говора и не може да обясни как се е изгубило и да ориентира хората къде живее. Ако някой го познава, може да се свърже с родителите му или с дамата, разпространила снимката му във Фейсбук.  Източник: Флагман    ", "date": "2018.07.31", "title": "Познавате ли това момченце? Броди изплашено из бургаския кв. \"Славейков\""}
{"url": "https://www.blitz.bg/obshtestvo/kultura/ako-minavate-prez-parka-zaimov-poglednete-vdyasno_news617418.html", "text": "Ако минавате през парка „Заимов”, погледнете вдясно... Защото там е галерия „Васка Емануилова” и в момента в салоните й е разположена голяма изложба на прекрасни детски илюстрации в книжки и списания от началото на миналия век. Изложбата ще продължи до 10 септември.  Поразително е какво качество имат издаваните произведения за деца от старите ни издатели, с текстове от големи български писатели и големи български художници.  Това е една уникална по рода си изложба от антикварни  ценности на творби  за деца от двайсетте и трийсетте  години на миналия век, която ще ви заплени с красотата си и ще ви докаже какво старание са влагали  големите ни майстори в изкуството да се печатат  умни и красиви  книжки и списания за деца.  Тези деца, които са прелиствали  „Азбука за малките” от Александър Божинов, 1921 г. или „Цар Шишко” от Елин Пелин, 1925г.,  „Горската къщичка” на Дора Габе,1934г.,  „Неродена мома” от Ран Босилек,1933г. вече самите те са днешни баби  и дядовци на свои  внучета.  Дължим изложбата  на един  „пленник” на литературата, Тони Николов,  който години наред е издирвал и купувал старите прелестни книжки, екземпляри от списанията „Светулка”1905-1947 г., най-дълго излизалото детско списание на Балканите,  „Детска радост” 1910-1947, „Детски живот”, „Прозорче”.  Тони Николов е философ , журналист, преводач на книги. Специализирал е в Папския институт за Изтока (Рим) и в Училището за висши хуманитарни науки в Париж . Член е на Международното общество за изследване на средновековната философия  в Лувен. Съставител на тритомника с есета на Георги Марков. Тони Николов е  преподавател в СУ „Св.Климент Охридски”. Автор е на книгите \"Пропуканата България\" Хермес, 2015 и \"Българската дилема\" Хермес, 2017.  Докато  разглеждаме изложбата , чийто куратор е Красимир Илиев от СГХГ, не може да не си кажем: добре че имаме още такива личности, които ни връщат гордостта от културата на старите ни издатели, от художници като Александър Божинов, Илия Бешков, Дечко Узунов, Илия Петров, Георги Машев, Стоян Венев, чийто талант е създал едни от най-незабравимите книжки за деца. Заведете своите внуци, да видят тези антикварни красоти. Не се знае, кое измежду днешните деца ще стане  бъдещ  пазител и събирач на  българското изкуство за деца в книжки. Защото списания за деца,  с български писатели и художници, май вече почти нямаме. Савка ЧОЛАКОВА, БЛИЦ  Снимки:  Корици на някои от най-известните и красиви стари оригинали на детските книжки, нарисувани от Александър Божинов, Илия Бешков, Георги Атанасов, които на антикварният пазар достигат много високи цени    ", "date": "2018.07.31", "title": "Ако минавате през парка „Заимов”, погледнете вдясно ..."}
{"url": "https://www.blitz.bg/intsidenti/katastrofi/koshmart-vv-vrachansko-nyama-kray-sitroen-se-zabi-chelno-v-tir-po-chudo-se-razmina-bez-zhertvi-snimki_news617371.html", "text": "Тежка катастрофа е станала преди разклона за село Оходен. Около 14 часа днес на завой лека кола \"Ситроен\" се е забила челно в предна лява част на ТИР с плевенска регистрация, съобщава BulNews.bg. Сблъсъкът е бил толкова силен, че ситроенът е откъснал части от бронята и калника на ТИР-а, превозващ жито, както и предна лява гума, след което буквално е прелетял в близката гора.  Зад волана на колата е бил адвокат, който е родом от Бяла Слатина и е син на бивша председателка на районния съд в града.  Около 30-годишният мъж е ранен и е закаран в Спешния център във Враца без опасност за живота. В болницата е закарана и жена, която се возела в колата.  Припомняме, че по същото време на пътя за Криводол, след разклона за село Лиляче, имаше друга тежка катастрофа, при която загина човек, а други четирима са ранени.  ", "date": "2018.07.31", "title": "Кошмарът във Врачанско няма край! \"Ситроен\" се заби челно в ТИР, по чудо се размина без жертви (СНИМКИ)"}
{"url": "https://www.blitz.bg/dnes-cherpiat/sheft-na-patentno-vedomstvo-d-r-petko-nikolov-poskpna-s-oshche-edna-godina_news617312.html", "text": "Председателят на една от най-важните държавни институции - Патентно ведомство, д-р Петко Николов, чества рожден ден. Ръководителят успя за рекордно кратък срок да придаде европейски облик на държавната структура и паралелно с това да въведе важни реформи.  Д-р Николов бе изненадан специално от прекрасните си внучки Мари-Никол и Каролин, които са голямото му щастие. Той бе поздравен от множество високопоставени фигури в страната. Екипът на БЛИЦ му желае здрав, щастие и вдъхновение.", "date": "2018.07.31", "title": "Шефът на Патентно ведомство д-р Петко Николов поскъпна с още една година"}
{"url": "https://www.blitz.bg/layfstayl/za-damite/kak-da-postignete-mnozhestveniya-orgazm_news617214.html", "text": "Всички сме чували за множествения оргазъм, но обикновено го приемаме за градска легенда. Сексекспертите обаче ни уверяват, че такова нещо съществува. И което е още по-хубаво – всички можем да имаме такъв. Няма нужда да обясняваме колко хубаво нещо е оргазмът. Но освен удоволствие, той носи и редица ползи за здравето – повишава имунитета, регулира съня, облекчава тревожността и депресията и създава усещане за емоционално благополучие. Колкото повече удоволствие получавате, толкова по-лесно тялото ви освобождава хормоните на удоволствието. В допълнение към всичко това, оргазмът допринася за психическия и емоционален баланс.  И ако един оргазъм е здравословен, представете си каква е ползата от два или повече!  Въпросът е как да го постигнете. Много жени не си позволяват да достигнат крайна степен на възбуда, а това е ключът към многото оргазми. Следващите седем стъпки ще ви помогнат да мултиплицирате удоволствието. Проверете емоциите си  Изпитването на множествен оргазъм е въпрос на физическа техника (ще стигнем и дотам), но първата стъпка е в мисловната и емоционална нагласа. Да си мултиоргазмена жена е най-вече начин на мислене. Просто трябва да повярвате, че е възможно да имате повече от един оргазъм. Това означава да се отпуснете, да престанете да се контролирате и да се гмурнете в дълбокото. Забавете го  Мъжката издръжливост е ключов фактор. Обикновено на мъжете им отнема от 3 до 7 минути да свършат, докато на повечето жени – от 10 до 20. Тази разлика е проблемна. Затова се препоръчва любовна игра, фокусирана върху жената. Това й позволява да се възбуди преди мъжа и съответно да достигне един или повече оргазма. Оставете го да ви поглези  Мъжът не иска нищо повече от това да види как свършвате веднъж или два пъти. Повечето мъже са щедри в доставянето на удоволствие, но немалка част от жените се притесняват фокусът на еротичната игра да е върху собственото им удоволствие. Позволете си да се отпуснете и да се насладите и забравете притеснения като \"отнема ми твърде много време да се възбудя“ и \"сигурно се отегчава там долу“. Помогнете му с ръцете  За повечето жени ръцете и устата на партньора са най-добрият инструмент за достигане на върха, така че му помогнете да ги използва правилно. Покажете му как ви харесва да бъдете докосвани. Много жени обичат комбинацията от орален секс и няколко пръста вътре, тъй като това стимулира клитора едновременно отвън и вътре в основата му. Покажете му как да го направи и му дайте да разбере кое ви харесва. Може също така да използвате специален възбуждащ гел, с който да повишите либидото ви.  Дишайте  След първия си оргазъм си дайте миг-два почивка, преди да започнете да изграждате възбудата отново. Следващият ви оргазъм може да дойде след няколко минути. Фокусирайте се върху дишането. Когато хората са сексуално възбудени, те задържат дъха си или дишат плитко. Дълбокото равномерно дишане ще ви помогне да се отпуснете и ще увеличи удоволствието. Стимулирайте клитора  Когато партньорът ви проникне, продължете с клиторната стимулация. Повечето жени не могат да свършат само от проникване, но могат да свършат от стимулация на клитора. Това е начинът да стигнете до оргазъм. Поддържайте връзка  Дълбоките вагинални оргазми са въпрос на отпускане. Усещането, че сте на една вълна с партньора, може да помогне. Поддържайте контакт с поглед, позволете му да разбере какво се случва с вас. Това може да ви направи по-открити и уязвими, но също така е ключ към по-дълбоко оргазмено изживяване.  Щом веднъж достигнете втория си оргазъм, вратите са отворени – можете да имате три, четири или повече. Няма лимит колко оргазма може да изпита една жена. Ако не се получи от първия път, не се тревожете – продължавайте да практикувате и да се наслаждавате с партньора си.  Източник: iwoman.bg ", "date": "2018.07.31", "title": "Как да постигнете множествения оргазъм"}
{"url": "https://www.blitz.bg/obshtestvo/kakvi-sa-snishchata-na-tvorcheskite-lichnosti_news617216.html", "text": "Човешките сънища не са напълно изследвано поле, макар и да са вълнували хората още от Древността. Група учени от университета Хайнрих Хайне обаче смятат, че са открили модела на сънищата на творческите хора. Проучване, проведено от списание Dreaming, показва връзка между нивото на креативност и кошмарите, свързани с насилие. Експериментите на психолозите са показали, че творците по-често сънуват насилие.  Тази тенденция има връзка с техни специфични характеристики като тревожност, лесна обидчивост и интровертност. Учените се опитвали да преценят дали хора с такъв нрав по-често ще сънуват кошмари.  В изследването са участвали 60 доброволци, които били разделени на 2 групи. Едната от тях се определяли като по-креативни. В продължение на 28 дни те записвали сънищата си.  Резултатите показали, че почти през нощ групата на креативните хора сънуват кошмари, свързани с насилие. Сънищата им включвали агресия, убийство, борба с чудовища като акт на самозащита.  Анализът на психолозите казва, че тъй като творческите личности по-често са подложени на критика, обиди и присмех, е вероятно нападките на другите да се превръщат в демони в съня им, с които те трябва да се борят.  Тъй като по-креативните хора рядко реагират на агресора в реалността им, на сън го превръщат в чудовище или насилник, от когото трябва да се защитят. Тенденция е и, че творците се защитават от агресора в съня си, а не бягат от него.  Докато спим, умът ни възстановява емоции и моменти, които сме потиснали, когато сме били будни. Появяват се демоните, от които се страхуваме в действителността, и ни се дава шанс да се изправим срещу тях и да ги победим.  Източник: sanovnik.bg ", "date": "2018.07.31", "title": "Какви са сънищата на творческите личности"}
{"url": "https://www.blitz.bg/obshtestvo/stikhotvorenie-na-khristo-botev-shche-e-izpisano-na-blok-vv-vratsa-snimki_news617228.html", "text": "Емблематичното стихотворение на Христо Ботев - „Обесването на Васил Левски“, ще бъде изписано на жилищна сграда във Враца. Това съобщи кметът Калин Каменов. Блокът, който ще увековечи баладата на великия поет, се намира на бул. „Христо Ботев“ № 140.  Това е вторият блок в областния център, който ще бъде украсен със стихове на войводата и ще остави патриотично послание на поколенията.  Първият жилищен блок, на който грейна безсмъртната балада на поета - революционер „Хаджи Димитър“, е на ул. „Братя Миладинови“ №10 и бе обновен в навечерието на Ботевите дни.  Източник: fakti.bg ", "date": "2018.07.31", "title": "Стихотворение на Христо Ботев ще е изписано на блок във Враца (СНИМКИ)"}
{"url": "https://www.blitz.bg/obshtestvo/eto-kak-razmert-na-penisa-vliyae-na-zhivota-na-mzha_news617227.html", "text": "Въпросът за размера на пениса е доста деликатна тема, по която не всеки мъж би искал да говори. И основната причина е ясна - несигурността, която чувства в това отношение. Асистентът по социология в държавния университет в Мисури – Алиша Уоукър, започва проучване, което изследва как размерът на пенисa влияе върху останалата част от живота на мъжа. Тя стига до заключенията, благодарение на снимков материал, анкети и интервюта на доброволци. Тя разяснява, че проектът се фокусира върху това как размерът на пениса на мъжа, или по-точно възприятието му за него, влияят на цялостното му здраве.  За целта са били разглеждани сексуалната активност, употребата на презервативи, самооценката, социалното взаимодействие и психическото състояние на мъже над 22 години, пише puls.bg. Уоукър споделя наблюденията си за това, че повечето от тях имат много ниско самочувствие заради размера на половия си орган.  Тя уточнява, че снимките на половите органи на тези мъже са ѝ били нужни от научна гледна точка, тъй като причината за ниската самооценка на някои от тях, може да се дължи именно заради грешното измерване.  Един от въпросите в анкетата съдържа отговор относно дължината на пениса по собствените критерии на всеки от участниците. Като възможните отговори са: под средната дължина, средна и над средната.  Заключението сочи, че повечето са се оценили „под средната дължина“. Социологът споделя учудването си и от това колко от тях са определили, че притежават среден по размер полов орган, като реално той е „над средната дължина“.  А кое се смята за средна дължина?  Изследователката казва, че определенията варират, но в повечето случаи средната дължина е около 12-13 см.  Стига се до извода, че мъжете, които вярват, че имат малък пенис (макар и реално да не е такъв), се чувстват много по-неуверени в отношенията си с жените, във воденето на сексуален живот, използването на презервативи и ходенето на лекар.  И други изследвания установяват, че негативната самооценка по този въпрос е сериозен проблем при мъжете, тъй като в някои от случаите води и до по-сериозни състояния, като депресия.  В крайна сметка добрият секс зависи от много други фактори, различни от дължината на пениса. ", "date": "2018.07.31", "title": "Ето как размерът на пениса влияе на живота на мъжа"}
{"url": "https://www.blitz.bg/obshtestvo/novo-opasno-predizvikatelstvo-nabira-skorost-v-mrezhata-sled-siniya-kit-i-yadeneto-na-preparat-za-prane-mladezhite-video_news617202.html", "text": "Ново опасно предизвикателство набира популярност в социалните мрежи. След \"Синия кит\" и яденето на препарат за пране, този път то включва движеща се кола. Да слезеш от автомобила си, докато той е в движение. И да затанцуваш на песента на Дрейк “In my feelings”, след което да успееш отново да се качиш зад волана. Предизвикателството заля социалните мрежи от Съединените щати до Индия. И не подмина никоя възраст, съобщава bgonair.bg.  Редица известни личности откликнаха на идеята. Сред тях е и българската гимнастичка Цветелина Найденова.  Това, което за някои е забавна игра, обаче бързо може да прерасне в инцидент. От по-безобидните – като например да ти откраднат чантата – до по-рискованите – като автомобилът ти да се заключи без шофьор зад волана.  И ако за зрителя провалите могат да изглеждат смешни, то за потърпевшите те могат да са трагични. Засега данни за загинали няма, но ранени има. Затова професионалистите призовават за здрав разум. Полицията в редица държави вече предупреди шофьорите да не повтарят опасното поведение.              ", "date": "2018.07.31", "title": "Ново опасно предизвикателство набира скорост в мрежата! След \"Синия кит\" и яденето на препарат за пране, младежите... (ВИДЕО)"}
{"url": "https://www.blitz.bg/kriminalni/nakazanie/bg-sapunka-spruga-i-lyubovnitsa-izmislikha-grandiozna-izmama-i-smenikha-samolichnostite-si-v-rodilnoto-no_news617203.html", "text": "Две млади дами от Смолян сътвориха такъв сценарий, че и най-талантливият режисьор в сапунен сериал може да им завиди. Жените са разменили документите си за самоличност в пловдивски родилен дом след раждането на едната от тях. Наблюдателни медици са успели да уловят измамата, а двете се изправиха пред съда. Магистратите бяха снизходителни към тях и ги наказаха единствено с глоба, пише  .  Всичко започнало през 2016 година, когато една от жените забременяла. Тъй като е имала не един или двама сексуални партньори, не била сигурна кой е бащата. Имала спомен, че с един от тях не се е пазила и според нея, най-вероятно бащата е бил той. В същото време обаче потенциалният баща имал годеница.  Бременната жена дълго време обмисляла какво да прави, тъй като не била готова да гледа дете. Решила да сподели с предполагаемия татко какво се случва.  Той от своя страна разказал на годеницата си, с която много искали деца, но не можели. Така тримата решили детето да бъде родено.   Докато е била бременна, бъдещото семейство решило бебето да бъде признато от мъжа и той да го вземе за отглеждане. Оказало се, че законово процедурата била трудна.  Когато бременната трябвало да постъпила в болница,  двете жени са разменили личните си карти, за да може никой да не разбере коя е истинската майка и да узаконят детето. Още с постъпването в гинекологичното отделение, бъдещата родилка представила другата лична карта. Номерът минал, тъй като никой служител на болничното заведение не направил проверка дали постъпващият пациент визуално отговаря на образа от снимката на представения документ за самоличност.  Щастливият ден настъпил – момиченцето се появило на бял свят.  Майката му дала име, като фамилията е била записана с тази на предполагаемия татко. В документите като майка била записана другата жена. Още на следващия ден болничният лист е бил изпратен до ГРАО, където също са вписали фалшифицираните данни в акта за раждане.  Медици обаче са се усетили за „врътката” и са спипали двете жени. Измамата била разплетена, а случаят предаден на Районна прокуратура – Пловдив.  Година по-късно, двете жени се изправиха пред съда. Те категорично признаха вината си. По време на заседанието са били разпитани свидетели, сред които и мъжът, сочен за баща на детето. Още по време на досъдебното производство на последния е бил взет ДНК материал за сравнение, дали той е бащата. Оказвал се, че не той е таткото.  Предвиденото наказание за подобно деяние е затвор до две години. Тъй като жените са били с добри характеристични данни, чисто съдебно минало, трудово ангажирани и едната вече майка, съдът ги освободи от наказателна отговорност, като им наложи административна глоба.  Тъй като и двете са съзнавали какво правят и че това е в разрез със закона, глобата на всяка е 1500 лева. Разходите по делото също ще бъдат разпределени по равно на дамите. ", "date": "2018.07.31", "title": "БГ сапунка: Съпруга и любовница измислиха грандиозна измама и смениха самоличностите си в родилното, но..."}
{"url": "https://www.blitz.bg/intsidenti/katastrofi/cheren-vtornik-sled-severozapada-krv-na-13-godishno-momche-opliska-ptya-i-v-zlatograd-zagina-dete_news617398.html", "text": "13-годишно момче е загинало след тежък пътен инцидент, станал към 17.15 часа в Златоград, област Смолян. По първоначални данни, микробус, управляван от 56-годишен шофьор, по неизяснени засега причини е ударил детето на тротоара край пешеходна пътека на ул. „България“ в града. По-късно момчето е починало. Алкохолната проба на шофьора е отрицателна.  На мястото на инцидента е извършен оглед. Образувано е досъдебно производство по случая.    ", "date": "2018.07.31", "title": "Черен вторник! След Северозапада кръв на 13-годишно момче оплиска пътя и в Златоград, загина дете"}
{"url": "https://www.blitz.bg/obshtestvo/izvnredni-novini-ot-plevenskata-bolnitsa-za-bebeto-chiyato-mayka-pochina-pri-razhdaneto_news617403.html", "text": "Бебето, чиято майка почина при раждането миналата седмица в плевенската Университетска болница, е с много по-добри медицински показатели в последните часове. Това съобщи говорителят на болницата Момчил Цветков. \"То е в по-добро състояние, отколкото предишните дни. Много са важни следващите дни, за да се види как ще заработят централната нервна система и други системи. Постепенно ще започват и да се махат медикаменти. Тече проверка по случая с починалата родилка. Още веднъж съболезнования на близките. Проверяваме случая и истината ще излезе наяве\", каза той пред БНР.  Окръжната прокуратура, която образува досъдебно производство за смъртта на 39-годишната родилка, се ангажира да установи причината за смъртта до месец, след като бъдат готови експертизите.   Разпитан е съпругът на починалата родилка. Все още няма данни от направената аутопсия, допълва окръжният прокурор Ваня Савова.  \"За да сме изцяло обективни в нашата преценка, ще назначим лекари за втората експертиза. Ще обмислим и за първата - дали с оглед това обществено недоверие да не бъдат от друго лечебно заведение, имам предвид конкретно ВМА\".  По-рано днес заместник-министърът на здравеопазването д-р Бойко Пенков каза, че продължава проверката на Агенция \"Медицински одит\" и Районната здравна инспекция в Плевен по случая с починалата родилка. \"В момента наш екип на \"Медицински одит\" е там, включително и РЗИ - Плевен е в болницата. Очакваме техните предварителни доклади, с които ще ви запознаем в момента, в който ги имаме. Оценката е била, че жената е била здрава. Тъй като е имала планирано секцио, това се появява по време на въвеждане на анестезия. Дали е сърдечен проблем, който води основно и е създал проблема, или масивна белодробна емболия, ще кажат колегите съдебни медици и патоанатоми\". \"До родилката е имало медицински екип през цялото време\", обясни Пенков.", "date": "2018.07.31", "title": "Извънредни новини от плевенската болница за бебето, чиято майка почина при раждането"}
{"url": "https://www.blitz.bg/intsidenti/katastrofi/razseyana-shoforka-ne-sprya-na-znak-stop-i-napravi-golyama-belya_news617415.html", "text": "Катастрофа стана този следобед в благоевградския квартал \"Грамада\". Разсеяна шофорка с \"БМВ\" не спря на знак \"Стоп\" и се удари във \"Фиат\", движещ се по пътя с предимство. Инцидентът стана на кръстовището на ул \"Ив. Гарванов\" и \"Малешево\" в квартала.  За щастие няма пострадали деца, които карат колела всеки ден в района на училището.  След удара жената се почувствала зле и била прегледана от екип на Спешен център, съобщава struma.com.  Нанесени са материални щети и по двата автомобила.  ", "date": "2018.07.31", "title": "Разсеяна шофьорка не спря на знак \"Стоп\" и направи голяма беля"}
{"url": "https://www.blitz.bg/ikonomika/gladnata-stachka-v-blgarski-poshchi-predizvika-skandal-mezhdu-sindikati_news617310.html", "text": "Гладната стачка, която обяви служителка на „Български пощи”, предизвика скандал между различните синдикални организации и обвинения в изпълнение на политически поръчки. Вече двама души са обявили гладна стачка. Работничката Златка Младенова, която от вчера гладува, е представител на синдиката „Защита”, съобщава bTV.Тя твърди, че хората от този синдикат са наказвани от ръководството на пощите, защото разкриват нарушения.  По думите ѝ те били лишени от парите за клас прослужено време. Спрени били и ваучерите за храна. Според изпълнителния директор Деян Дънешки заплатите са увеличени с 55% през последните години. Той беше обвинен в лошо ръководство на предприятието от председателя на синдикат „Защита” Красимир Митов.  Останалите синдикати в „Български пощи” подкрепиха ръководството и обявиха стачкуващите представители на „Защита” в изпълняване на политическа поръчка. От „Подкрепа” заявиха, че могат да изкарат стотици работници в подкрепа на ръководството, за да докажат, че протестиращите от „Защита” са малцинство.", "date": "2018.07.31", "title": "Гладната стачка в „Български пощи” предизвика скандал между синдикати"}
{"url": "https://www.blitz.bg/intsidenti/golyama-tragediya-s-rabotnik-v-burgaski-zavod_news617422.html", "text": "Тежка машина е премазала работник в двора на дървопреработвателен завод в Бургас при трудова злополука, съобщава \"Флагман\", позовавайки се на свой източник. Инцидентът е от днес следобед, но огледът продължава и към момента. Фадромата затиснала смъртоносно мъжа, докато подготвял терен за сортиране на дървесината. Разследва се дали са спазени изискванията за безопасност на труда в завода. ", "date": "2018.07.31", "title": "Голяма трагедия с работник в бургаски завод"}
{"url": "https://www.blitz.bg/svyat/krvav-ekshn-na-o-v-rodos-tsigani-se-vorzhikha-s-pushki-i-napravikha-nevizhdan-zulum-v-karakonero-ima-mnogo-postradali_news617356.html", "text": "13 души пострадаха при стрелба на гръцкия остров Родос. Екшънът се е разиграл посред нощ пред ромския лагер в село Караконеро, съобщава АМНА. Около полунощ трима цигани са приближили лагера и започнали да стрелят с пушки. Ранените са откарани в болницата в Родос. След като са получили първа помощ, шестима от тях са освободени. Други седем остават в болницата под лекарско наблюдение.      Полицията е арестувала един от нападателите – 17-годишен тийнейджър. Останалите двама се издирват.  Причините за нападението все още са неизвестни. Превод: БЛИЦ    ", "date": "2018.07.31", "title": "Кървав екшън на о-в Родос! Цигани се въоръжиха с пушки и направиха невиждан зулум в Караконеро, има много пострадали"}
{"url": "https://www.blitz.bg/kriminalni/prestplenie/infarktni-chasove-za-skandalnata-plovdivska-tantsorka-gabriela-koyato-pomlya-10-koli-i-schupi-nosa-na-mlada-studentka_news617373.html", "text": "Пловдивчанката Габриела Медарова, която потроши 10 коли в пияно състояние и под въздействието на наркотици, както и че разби носа на момиче в Пловдив, жали ареста си за пореден път. Утре Районният съд в Пловдив ще гледа жалбата на танцьорката за отмяна на наложената й мярка „задържане под страж”. Преди седмица младата пловдивчанка застана пред магистратите с молба да бъде освободена от ареста. Тогава Районният съд не уважи жалбата й тъй като няколко часа по-рано прокуратурата бе внесла обвинителен акт срещу танцьорката, пише  .  Тя е със следните повдигнати обвинения:   - На 15.04.2018 г. в гр. Пловдив е управлявала моторно превозно средство – лек автомобил марка „БМВ Х5“, с концентрация на алкохол в кръвта си над 1,2 на хиляда, а именно 1,38 на хиляда – престъпление по чл. 343Б, ал.1 от НК.  - На 15.04.2018 г. в гр. Пловдив е управлявала моторно превозно средство – лек автомобил марка „БМВ Х5“, след употреба на наркотични вещества – канабис – престъпление по чл. 343Б, ал.3 от НК  - На 15.04.2018 г. в гр. Пловдив при управление на моторно превозно средство - лек автомобил марка „БМВ Х5“, собственост на К. З., е нарушила правилата за движение – чл. 5 ал.1 т.1 от ЗДвП, чл. 5 ал.3 т.1 от ЗДвП и чл. 20 ал.1 от ЗДвП, и по непредпазливост е причинила значителни имуществени вреди на единадесет моторни превозни средства, като общата стойност на причинените имуществени вреди възлиза на 39 755,19 лв. – престъпление по чл. 343 ал.1 б. А вр. с чл. 342 ал.1 от НК.  - На 11.05.2018 г. в гр. Пловдив е причинила лека телесна повреда, изразяваща се в контузия на носа с оток и кръвотечение, довела до болка и страдание на К. А., по хулигански подбуди – престъпление по чл. 131 ал.1 т.12 вр. чл.130 ал.2 от НК.   21-годишната Габриела Медарова, се прочу, след като пияна и надрусана помля десет коли в Пловдив, а месец по-късно разби носа на студентка. Двете дела са обединени в едно, а срещу Габриела има 4 обвинения - за шофиране в пияно състояние и каране на кола след употреба на дрога, за нанасяне на значителни материални щети и за причиняване на лека телесна повреда по хулигански подбуди. ", "date": "2018.07.31", "title": "Инфарктни часове за скандалната пловдивска танцьорка Габриела, която помля 10 коли и счупи носа на млада студентка"}
{"url": "https://www.blitz.bg/obshtestvo/lyusi-ilarionov-vsya-istinski-smut-na-brifinga-na-mvr-vletya-v-zalata-i_news617375.html", "text": "Любопитна ситуация се разигра по време на редовния месечен брифинг на МВР. Наред с журналистите на пресконференцията се появи и режисьорът и бивш певец Людмил Иларионов. Той поиска лично обяснение от министъра на вътрешните работи за стрелбата по него и приятелката му, информира Канал 3. Случката се разигра през май на пътя Велико Търново – София. Докато шифирал Люси Иларионов, до него била и приятелката му Ани Хоанг, бил засечен от друг автомобил, другият шофьор първо ги замерил с бутилки, след което извадил газов пистолет и стрелял.  \"Министър Радев, стреляли ли са по вас? На мен се случи преди три месеца. Знае се кой е човекът, заснехме го на пътя, случи се във Велико Търново. Три пъти ходя до там, плащам си пътните, губя си времето. Аз съм режисьор и ако един клип не е хубав, вината е на режисьора... Аз съм човекът, който преди месец поиска вашата оставка, защото за мен вие сте виновен\", заяви Иларионов, без да задава конкретен въпрос, но с ясния намек, че според него министърът не се справя със задълженията си.  Самият Валентин Радев не бе запознат със случая, заради което отношение по темата взе главният секретар на МВР Младен Маринов.  \"По случая има образувано досъдебно производство. Установено е лицето, което е управлявало автомобила, назначени са множество експертизи, в негово дом е открито газово оръжие. Но тъй като на място не са установени свидетели, освен вас, г-н Иларионов, са назначени още експертизи, които да дадат информация за вида на оръжението. Взети са натривки на ръцете на водача, за да се докаже дали наистина е произведен изстрел\", коментира Маринов.    Цялата ситуация обаче видимо изнерви министъра и той помоли режисьора да не занимава всички със себе си.  \"Съжалявам, че са ви разходили толкова пъти до Търново. Аз ще ви приема, обещавам. Не Ви знам името, но няма ли да спрете все пак, на никого не сме обърнали толкова внимание, колкото на вас\", обясни Радев. ", "date": "2018.07.31", "title": "Люси Иларионов вся истински смут на брифинга на МВР! Влетя в залата и..."}
{"url": "https://www.blitz.bg/layfstayl/shoubiznes/toy-e-edin-ot-nay-izvestnite-khora-v-blgariya-no-v-momenta-e-neuznavaem-shche-go-poznaete-li-na-tazi-shokirashcha-snimka_news616129.html", "text": "Той се казва Кръстьо Вапцаров, но всички го познават като Къци. Преди дни именитият водещ и продуцент навърши 55 години. По този повод той изненада феновете си с много любопитна снимка. В профила си във \"Фейсбук\" водещият на \"Риск печели, риск губи\" публикува снимка, на която буквално е неузнаваем.  Къци вече е с дълга коса и брада и е доста трудно да бъде разпознат.   \"Извадих от годината която сме, 2018, годината на раждане, 1963 и получих 55! Това е изключителна рядкост, която се случва един единствен път в живота\", написа той с типичното си чувство за хумор. ", "date": "2018.07.31", "title": "Toй е един от най-известните хора в България, но в момента е неузнаваем! Ще го познаете ли на тази шокираща СНИМКА!"}
{"url": "https://www.blitz.bg/layfstayl/ptuvane/tozi-most-struva-2-miliarda-dolara-no-stoynostta-mu-se-krie-svsem-drugade-unikalni-snimkivideo_news617380.html", "text": "Във Виетнам бе открито уникално монументално съоръжение. Архитектурното чудо Cau Vang (Златен мост) се намира на 1400 метра надморска височина.Съоръжението е разположено над хълмовете Ба На и е проектирано така, че да изглежда сякаш две гигантски ръце го поддържат.    Фантастичният проект на стойност 2 млрд. долара е на компанията TA Landscape Architecture.  Разходите са колосални, но като цяло оправдани - благодарение на моста регионът ще може да приема по 1,5 млн. туристи годишно.  От птичи поглед \"Златният мост\" прилича на лента от златна коприна, която се скрива в облаците. От съоръжението се открива вълшебна гледка към град Дананг, планините и горите.  Изкуствено състарените ръце създават илюзия за древност. Те навяват мисли за гигантските стълбове на Аргонат от \"Властелина на пръстените\".   Покрай пътеката, дълга почти 150 метра, растат лилави хризантеми. \"Златният мост\" е признат за шедьовър на световната архитектура и вече заема почетно място в списъка с най-красивите мостове на нашата планета.     Превод: БЛИЦ", "date": "2018.07.31", "title": "Този мост струва 2 милиарда долара, но стойността му се крие съвсем другаде! (УНИКАЛНИ СНИМКИ/ВИДЕО)"}
{"url": "https://www.blitz.bg/lyubopitno/prorokt-yoan-ot-yerusalim-bolestite-shche-izcheznat-no-strashni-voyni-shche-vrnat-erata-na-varvarite_news617237.html", "text": "Хората ще се променят и болестите ще изчезнат. Това е предсказал великият пророк Йоан от Йерусалим в XII век преди новата ера, съобщава esoreiter.ru. Той починал на 77 години, но успял да завърши пророческия си трактат „Тайните пророчества“. Според изследователи на Нострадамус, астрологът е познавал добре трудовете на Йоан и ги е използвал като източник за информация. Много от страниците на ръкописите обаче изчезнали без следа, а други пък се появяват периодично в различни краища на света. Част от книгата е предадена на Ватикана, а свитъци попаднали в ръцете на Хитлер. Взели ги от Полша и дълго време се пазели в бункер на фашисткия вожд, а после станали притежание на КГБ.  Смята се, че пророкът Йоан получавал информация директно от Твореца, поради което предсказаното от него било точно и за голям период от време. Затова и „Тайните пророчества“ е като история за бъдещето. В нея пише какво ни очаква.  Пророкът предсказал събития като откриването на Америка, тоталитарните режими през 20-ти век. Той писал и за това как хората ще започнат да изследват дълбините на моретата и  Космоса, за СПИН и за търговията с органи.  Йоан предупреждава, че унищожаването на природата ще донесе големи проблеми на човечеството, но по-страшни според него са експериментите с гени – клонирането на организми.  Цивилизацията ни ще бъде унищожена от войни и това ще върне ерата на варварите, предсказал той.  В бъдеще обаче хората ще се променят, ще станат полубогове, ще създадат ново общество, а болестите ще изчезнат. Тези полубогове ще летят из Космоса, ще комуникират телепатично и животът им ще е почти безкраен. Това ще е новата духовна епоха на Земята, предсказал великият пророк на Йерусалим. ", "date": "2018.07.31", "title": "Пророкът Йоан от Йерусалим: Болестите ще изчезнат, но страшни войни ще върнат ерата на варварите"}
{"url": "https://www.blitz.bg/obshtestvo/nova-zloveshcha-igra-nabira-sila-detsata-izchezvat-za-48-chasa-pileyat-se-po-chernomorieto-dokato-roditelite-im-umirat-ot-pritesnenie_news617241.html", "text": "Деца изчезват за 48 часа в нова игра. Тя е на принципа на предизвикателствата като идеята е тийнейджърът да отсъства от вкъщи за две денонощия без знанието на родителите си и да се тагне от възможно най-много различни градове във Фейсбук. Играта подканва подрастващите да тръгнат само с един комплект дрехи в раницата си, дребни пари и да сменят възможно най-много точки. Родителите през това време не знаят къде са, като целта е да експериментират с границите и своята самостоятелност, разказва училищен психолог пред \"Телеграф\".   До момента той е работил с двама тийнейджъри, които са оправдали бягството си с от вкъщи с нея. Единият отишъл на концерт в Пловдив, докато бил в неизвестност. докато другият - на къмпинг на морето.   \"Темата за бягство от вкъщи е широка. При деца с по-бунтарски дух, които са си по самодостатъчни, когато родителят им забрани нещо - например да отидат сами на море или на вила, трябва да се има едно наум, че могат да постъпят по този начин\", посочи още експертът.   Според него, на тийнейджъра трябва да му се обясни, че това не е бунтарска постъпка, а такава, за която може да се носи отговорност впоследствие.   Когато са в неизвестност, хлапетата не отговарят на обажданията на родителите. Тези, които ги имат пък като приятели във Фейсбук, пък ги ограничават да не виждат откъде се тагват. От разказите на децата ставало ясно, че най-яко било, като тръгнат с много малко пари.   Разследващ от МВР обясни, че по таговете социалните мрежи са били намирани избягали от вкъщи деца. Правят го два вида деца. Едните са от семейства, в които са били държани прекалено строго и са им забранявани доста неща. Вторият тип са разхайтени, за които родителите не се интересуват особено.  ", "date": "2018.07.31", "title": "Нова зловеща игра набира сила: Децата изчезват за 48 часа, пилеят се по Черноморието, докато родителите им умират от притеснение"}
