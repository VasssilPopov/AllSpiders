{"url": "https://www.blitz.bg/politika/advokat-rangelov-pred-blits-visshiya-advokatski-svet-beshe-protiv-istanbulskata-konventsiya-tova-e-dobro-reshenie-za-ogromna-chast-ot-blgarite_news616543.html", "text": "\"Решението, че Истанбулската конвенция не отговаря на Конституцията е много добро за огромната част от гражданите на България\", заяви само пред БЛИЦ зам.-председателят на Висшата адвокатска колегия адвокат Людмил Рангелов. Той изтъкна, че като юрист е удовлетворен от решението, но е интересно да се прочетат особените мнения на конституционните съдии.  Рангелов посочи, че в навечерието на решението, което трябваше да вземе Конституционният съд, са се появили коментари в различни медии, че Висшия адвокатски съвет е проявил колебливо поведение по отношение на становището, което заема за Истанбулската конвенция.  \"Още в момента, когато Висшия адвокатски съвет оттегли своето становище от Конституционния съд, обявихме, че това внесено становище се дължи на административна и деловодна неразбория, а не на някакво противоречие. Ние единодушно гласувахме, че Висшия адвокатски съвет не подкрепя Истанбулската конвенция и заради това оттеглихме едно становище, вкарано без нужната административна и деловодна процедура\", коментира адвокат Рангелов.  Той заяви, че коментарите за решението от юристи, граждани, политически сили и различни неправителствени организации са били много интензивни. \"Аз съм много доволен, защото през цялото време съм поддържал позиция, че Истанбулската конвенция противоречи на Конституцията. Тази конвенция противоречи и на много по дълбоки разбирания, традиции и морал в нашето общество. За мен действащите нормативни актове в достатъчно висока степен обезпечават сигурността на тези по-уязвими лица като жените и децата срещу насилие. Ако е необходимо още повече да се засили тяхната закрила, има други възможности. Радвам се, че след като Конституционният съд се произнесе по този начин, срещу приемането на Истанбулската конвенция е сложена достатъчно сериозна преграда, защото една промяна на Конституцията изисква изключително широк консенсус между депутатите в Народното събрание. Това е малко вероятно да се случи в близките години\", категоричен е адвокат Рангелов.  Явор БЕЛЧЕВ, БЛИЦ", "date": "2018.07.27", "title": "Адвокат Рангелов пред БЛИЦ: Висшия адвокатски съвет беше против Истанбулската конвенция, това е добро решение за огромна част от българите"}
{"url": "https://www.blitz.bg/obshtestvo/deputatt-ot-gerb-georgi-markov-istanbulskata-konventsiya-pochina-bog-da-ya-prosti_news616551.html", "text": "Депутатът Георги Марков бе потърсен за коментар от списание \"Правен свят\" по повод решението на КС, че Истанбулстата конвенция не съотвества на основния закон. Публикуваме позицията му без редакторска намеса.- Г-н Марков, какъв е вашият първи коментар, след решението на Конституционния съд, че т.нар. Истанбулска конвенция не съответства на основния закон?  - Каквото и да беше решението на Конституционния съд (КС) Истанбулската конвенция нямаше как да бъде приета от този парламент, тъй като беше оттеглена от премиера Борисов, след като стана ясно, че Светият Синод на Българската православна църква бие камбани и провъзгласява анатема за пръв път в новата демократична история на България срещу даден закон, също така предвид това, че над 80% от българите се обявиха срещу нея, заедно със Светия Синод и всички останали вероизповедания, включително и министри и депутати то ГЕРБ. Аз гласувах в Комисията за младежта и спорта на 24 януари \"против\" тази Конвенция, с което се гордея. Благодарение на моя глас с 10 на 9 гласа ние я отхвърлихме в Комисията, което стана причина Борисов да я спре, а по-късно да я оттегли.  Решението на Конституционния съд има исторически характер. Бил съм 9 години съдия там, бях най-младият съдия навремето, назначен от президента Желев, участвал съм и съм следял много решения, но това има определено исторически характер, защото казва нещо много важно, а то е, че България е суверенна страна, че властта произхожда от българския народ, а не от Съвета на Европа, Европейската комисия, от Страсбург, от Брюксел, Москва или Вашингтон, че България, членувайки в Съвета на Европа и в Европейския съюз, с големи букви - НЕ Е ЗАГУБИЛА ПЪЛЕН СУВЕРЕНИТЕТ.  Убеден европеец съм и съм единственият от всички народни представители, пък и от всички министри и действащи политици, който е присъствал на първия акт на евроинтеграция на България на 7 май 1992 година, когато в Страсбург бяхме приети в Съвета на Европа. Аз бях в делегацията със Стефан Савов, Сашо Йорданов, Венци Димитров и покойния Стоян Ганев, стоях под знамето, но такъв безпрецедентен натиск, какъвто беше упражнен към България от страна на европейски институции, дори от политически структури, като Партията на европейските социалисти (ПЕС) не си спомням от съветско време. От тази гледна точка решението на КС е много важно, както заради това, че то за в бъдеще слага преградата на въвеждане на \"джендър идеологията\", тази безумна идеология и разрушаването на традиционното семейство, което вече върви с пълна сила в Западна Европа. Българите, като общество, не говоря за гражданско общество, което у нас е загубило смисъл заради платените НПО-та, бяха против тази Конвенция в огромното си мнозинство. Ние по Конституция сме страна с водещо източноправославно съзнание и религия и шапка свалям на тези конституционни съдии, които с гласа си сложиха преграда на въвеждането на \"джендър идеологията\", на третия пол, на тази лудост. Страни от Западна Европа стигнаха до там, че премиерите им са се оженили за мъже.  Поздравявам вашия сайт \"Правен свят\" за това, че даде думата на различни страни да участват в полемиката и най-вече за това, че публикува становището на съдията докладчик от Върховния касационен съд (ВКС) от гражданската колегия Гълъбина Генчева, което силно ме впечатли като юрист, върна ми вярата, че в българската върховна магистратура, каквато е ВКС, има толкова ерудирани и смислени съдии. Поздравявам и онези 35 върховни съдии, които гласуваха, че тази Конвенция е противоконституционна. - Въпреки че върховните съдии в крайна сметка не успяха да излязат с общо становище?  - Това няма значение. Много е впечатляващо и за пръв път се случва 35 върховни съдии с гласа си да кажат, че тази Конвенция е противоконституционна. Искам да поздравя тях, също така и Светия Синод, за който бих препоръчал на студентите по право да четат становището им, което е писано от изключително ерудирани юристи.  Очевидно са наели добри колеги, подготвени, международници. В крайна сметка почина тази Конвенция и слава Богу, защото България може да е най-бедната страна в ЕС, но българите са природно интелигентни и не може под формата на борба с насилието над жени да ни пробутват понятия като трети пол. Неслучайно в самата Конвенция има определения за пол, от които интелигентните българи и граждани не се нуждаят. Ние знаем какво е мъж и какво е жена. Предотврати се нещо много важно – разни комитети да ни поставят под мониторинг, да ходят лесбийки по училищата в България и без всякакъв имунитет, и без да могат да се обжалват техните актове пред българския съд, да върлуват и да възпитават децата ни, което е в противовес с чл. 47 от Конституцията, в който се казва, че до навършване на пълнолетие това е работа на родителите.  Преградена ли е напълно възможността за въвеждане на гей браковете с това конституционно решение? Имаме все пак скорошно решение на български съд във връзка със свободното пребиваване на хомосексуална двойка, сключила брак в държава от Съюза, в която това е допустимо, на територията на България, в качеството им на двойка, решение, което се основава на европейската Директива 2004/38/Е0.   Това не касае обаче българските граждани, които са си тук. Няма такова нещо.  Това решение на КС категорично отхвърля възможността Истанбулската конвенция да бъде приета, понятието трети пол да бъде въведено като част от българското вътрешно право, защитава нещо изключително важно – традиционното семейство, нещо, което за срам германските христиандемократи не направиха, макар че Меркел гласува \"против\", партията й гласува \"за\" гей бракове, такова чудо в България няма да се случва. Някакви си други решения от Страсбург, Люксембург и т.н. това са единични случаи. Българският Конституционен съд се хваща за духа и буквата на българската Конституция, съвършено правилно отхвърля \"джендър идеологията\". Нещо повече – българският съд е в тон с настроенията в Европа срещу \"джендър идеологията\", които бяха изразени от европейските граждани на поредицата от европейски избори, които вече се състояха и сега ще им бъде \"забит ножът\" септември месец и в Швеция.  Истанбулската конвенцията почина, Бог да я прости и слава Богу! Оттук нататък се надявам партия ГЕРБ да си направи изводите кои бяха тези министърки (вицепремиерът и външен министър Екатерина Захариева и министърът на правосъдието Цецка Цачева - бел. ред.), които ни говореха, че не сме я чели, да слушаме ПЕС и такива дивотии. България е суверенна държава и може да взима самостоятелни решения, така както вишеградците, например, не признават квотите, други не желаят еврото и т.н., така и ние можем да не ратифицираме тази Конвенция, това е наше суверенно право. ", "date": "2018.07.27", "title": "Депутатът от ГЕРБ Георги Марков: Истанбулската конвенция почина, Бог да я прости!"}
{"url": "https://www.blitz.bg/obshtestvo/prezidentt-podpisa-ukaza-za-zakona-za-gorivata_news616603.html", "text": "Президентът Румен Радев не наложи вето и подписа указа за Закона за горивата, който днес бе обнародван в Държавен вестник, съобщи БНР. Спорният документ бе приет от парламента, въпреки обвиненията в лобизъм и сериозните критики, че противоречи на правото на Евросъюза и ограничава конкуренцията в бранша. Срещу приемането му протестираха дребните и средните търговци в бранша, които твърдят, че ще фалират.  Законът беше подкрепен от представители на всички политически партии, с изключение на НФСБ. Сред аргументите в защита на закона бе, че той ще помогне за намаляването на сивия сектор.   ", "date": "2018.07.27", "title": "Президентът подписа указа за Закона за горивата"}
{"url": "https://www.blitz.bg/politika/ninova-yakhna-koleloto-i-povede-naroda-km-buzludzha-snimki_news616582.html", "text": "Въпреки дъжда, председателят на БСП Корнелия Нинова даде старта от Габрово на колоездачното състезание за купа \"Бузлуджа\".Тази година над 100 участници се включиха в обиколката.Състезанието се провежда за трета година по инициатива на БСП и вече е част от националния календар на дисциплината. В него ще се включат колоездачните клубове от Габрово, Казанлък и др.  Тази година състезанието се провежда в 4 възрастови категории - до 18 години, от 18 до 35 години, от 35 до 50 години, над 50 години. На победителите от всички категории ще бъдат връчени награди от лидера на БСП Корнелия Нинова. Ще бъде връчено и специално отличие на името на един от най-големите колездачни деятели в последните години - Васил Дянков, на чиято памет е посветена проявата.  ", "date": "2018.07.27", "title": "Нинова яхна колелото и поведе народа към Бузлуджа (СНИМКИ)"}
{"url": "https://www.blitz.bg/layfstayl/skorost/nov-dizelgeyt-avtomobilnite-ppoizvoditeli-otnovo-pipali-dannite-tozi-pt_news616545.html", "text": "Aвтoмoбилнитe пpoизвoдитeли oтнoвo мaнипyлиpaт дaннитe зa oтpaбoтeнитe гaзoвe в oпит дa измaмят нoвитe eĸoлoгични cтaндapти (Eвpo 7), ĸoитo влизaт в cилa пpeз 2020 г. Koмпaниитe тoзи път изпoлзвaт \"тpиĸoвe\", тaĸa чe peзyлтaтитe oт тecтoвeтe дa изглeждaт пo-лoши, oтĸoлĸoтo ca вcъщнocт, cмятaйĸи чe пo тoзи нaчин пo-лecнo щe пoĸpият бъдeщитe пo-cтpoги oгpaничeния нa въглepoднитe eмиcии, пише Мъни бг.Πъpвитe peзyлтaти oт нoвaтa пpoцeдypa зa тecтвaнe нa лeĸитe ĸoли (WLТР), бaзиpaнa нa дaнни зa peaлнo шoфиpaнe, a нe нa peзyлтaти oт лaбopaтopни тecтoвe, пoĸaзвaт, чe \"oфициaлнитe нивa нa eмиcиитe, пocoчeни oт пpoизвoдитeлитe, мoжe дa ca пpeyвeличeни\", ce ĸaзвa в дoĸлaд нa Eвpoпeйcĸaтa ĸoмиcия, цитиpaн oт гepмaнcĸия Наndеlѕblаtt.  Toвa пopaждa \"яceн pиcĸ\" EC дa пpoпycнe цeлитe cи зa нaмaлявaнe нa eмиcиитe нa въглepoдeн диoĸcид пpи aвтoмoбилитe дo 2025 г. и 2030 г., ce ĸaзвa в дoĸyмeнтa. Oт eceнтa нa 2017 г. aвтoпpoизвoдитeлитe ca зaдължeни дa тecтвaт нoвитe cи мoдeли пo нoвaтa, пo-cтpoгa пpoцeдypa, въвeдeнa cлeд cĸaндaлa \"Дизeлгeйт\", ĸoгaтo тecтoвeтe ce извъpшвaxa caмo в лaбopaтopии, нo нe и пo пътищaтa. Cĸaндaлът имaшe тeжĸи пocлeдcтвия зa Vоlkѕwаgеn, нo зaceгнa и дpyги гoлeми пpoизвoдитeли и нa пpaĸтиĸa бeшe нaчaлoтo нa ĸpaя нa дизeлoвитe двигaтeли. Hивaтa нa въглepoдeн диoĸcид, ycтaнoвeни пpи нoвaтa cиcтeмa зa тecтвaнe, щe ce изпoлзвaт пpи изчиcлявaнeтo нa oбщитe eмиcии нa нoвитe мoдeли нa вceĸи пpoизвoдитeл пpeз 2021 г. Toвa щe ce пpeвъpнe в eтaлoн зa бъдeщoтo нaмaлявaнe нa въглepoднитe eмиcии, ĸoeтo пpoизвoдитeлитe тpябвa дa пocтигнaт, зa дa избeгнaт гoлeми глoби в EC. Eвpoпeйcĸaтa ĸoмиcия ce oпacявa, чe aвтoпpoизвoдитeлитe yмишлeнo нaдyвaт пъpвoнaчaлния cтaндapт, зa дa yлecнят бъдeщитe cъĸpaщeния нa eмиcиитe.  Бpюĸceл иcĸa ĸoмпaниитe дa бъдaт зaдължeни дa нaмaлят eмиcиитe c 15% дo 2025 г. и c 30% дo 2030 г. в cpaвнeниe c 2021 г. Зa дa влязaт в cилa, изиcĸвaниятa тpябвa дa бъдaт oдoбpeни oт двaтa зaĸoнoдaтeлни opгaнa нa EC - Πapлaмeнтa и Eвpoпeйcĸия cъвeт. Cпopeд eĸcпepти нa Eвpoĸoмиcиятa нacтoящитe въглepoдни eмиcии ce пpeyвeличaвaт, ĸaтo ca cpeднo c 4.5% нaд peaлнитe нивa, a в няĸoи cлyчaи нecъoтвeтcтвиятa cтигaт дo 13%, пишe в дoĸлaдa. Aвтoпpoизвoдитeлитe изпoлзвaт вpaтичĸa в нoвaтa тecтoвa cиcтeмa, изиcĸвaщa oфициaлни тecтoвe eдинcтвeнo ĸoгaтo ĸoмпaниитe зaнижaвaт въглepoднитe eмиcии, нo нe и ĸoгaтo ги нaдyвaт. Πpинципът изглeждa e, чe ĸoлĸoтo пo-виcoĸo e нивoтo, ĸoeтo ce пpeвpъщa в eтaлoн зa cpaвнeниe, тoлĸoвa пo-дoбpe. Koмпaниитe cтaвaт вce пo-изoбpeтaтeлни, ĸaтo ycпявaт дa мaнипyлиpaт peзyлтaтитe дopи пpи тecтoвe, пpoвeдeни пoд oфициaлeн нaдзop. Имa дoĸaзaтeлcтвa, чe \"пpoизвoдитeлитe ĸoнфигypиpaт тecтoвитe cи пpeвoзни cpeдcтвa пo нaчин, пo ĸoйтo измepeнитe пo WLТР eмиcии ca твъpдe виcoĸи\", ce ĸaзвa в дoĸлaдa. Имa дopи cлyчaи, ĸoгaтo бaтepиятa нa aвтoмoбилa e пpaзнa или cиcтeмaтa зa aвтoмaтичнo cтapтиpaнe нa двигaтeля e изĸлючeнa, ĸoeтo yвeличaвa въглepoднитe eмиcии нa ĸoлитe c oĸoлo 5%. Изпoлзвaт ce и \"cтpaтeгии зa пpeвĸлючвaнe нa пpeдaвĸитe\", пpи ĸoитo aвтoмoбилитe ca зaдвижвaни c пpeдaвĸи, ĸoитo пpeдизвиĸвaт \"знaчитeлнo\" yвeличeниe нa eмиcиитe нa СО2, oтчитaт eĸcпepтитe нa EK. \"Чpeз мaнипyлиpaнeтo нa WLТР тe изнeвepявaт цeлитe зa 2025/2030 г. oщe пpeди дa бъдaт дoгoвopeни\", зaяви Уилям Toдc, изпълнитeлeн диpeĸтop нa \"Tpaнcпopт и oĸoлнa cpeдa\", бaзиpaнa в Бpюĸceл гpyпa зa чиcтa eнepгия. Cлeд влизaнeтo в cилa нa нoвитe пpaвилa, пpoизвoдитeлитe нa aвтoмoбили мoгaт пpocтo дa тecтвaт пpaвилнo aвтoмoбилитe cи, дa cъздaдaт ниcъĸ peзyлтaт и дa пocтигaт цeлитe c пo-гoлямa лeĸoтa, cмятa Toдc. Eвpoпeйcĸaтa ĸoмиcия пpeдлaгa 3 нaчинa зa peшaвaнe нa пpoблeмa: 1) Бaзoвaтa линия зa бъдeщитe цeли дa бъдaт измepeнитe cтoйнocти, a нe дeĸлapиpaнитe oт aвтoмoбилнитe пpoизвoдитeли. \"Toвa щe пpeмaxнe eфeĸтa oт вcяĸo зaвишeнo дeĸлapиpaнe\", ĸoмeнтиpaт oт Koмиcиятa. 2) Hoвитe измepвaния нa eмиcиитe зa 2020 г. \"тpябвa cиcтeмaтичнo дa ce cъбиpaт\", зa дa ce yвeличи пpoзpaчнocттa и пpoвepимocттa. 3) Бpюĸceл дa нaблюдaвa и пoдĸpeпя пpaвилнoтo пpилaгaнe нa мepĸитe. Πpи нeoбxoдимocт \"Koмиcиятa би мoглa дa oбмиcли и измeнeниe нa peглaмeнтa зa WLТР\". ", "date": "2018.07.27", "title": "Нов Дизелгейт! Aвтoмoбилнитe пpoизвoдитeли oтнoвo пипали данните, този път..."}
{"url": "https://www.blitz.bg/obshtestvo/iznenada-loshoto-nastroenie-povishavalo-produktivnostta-na-nyakoi_news616458.html", "text": "Лошото настроение повишава продуктивността при някои хора, като помага да се съсредоточат и да определят по-добре приоритетите, съобщи Science Alert. Оказва се, че лошото настроение зависи от характера. Някои хора са по-темпераментни, с по-силни и трайни емоционални реакции. Други не са толкова реактивни, което означава, че ядът им не продължава дълго.Лошото настроение увеличава продуктивността само на хората с много реактивен темперамент, при останалите от него ефикасността дори намалява, пише Пик. Учените от университета на Ватерло в Канада са работили с 95 доброволци, които е трябвало да изпълняват задачи и да попълват въпросници за настроението и характера.   Анализът показа по-добри резултати, когато високореактивните хора са в лошо настроение. Доброто настроение обаче не се отразява на резултатите нито на темпераментните, нито на спокойните хора.", "date": "2018.07.27", "title": "Изненада! Лошото настроение повишавало продуктивността на някои"}
{"url": "https://www.blitz.bg/svyat/adska-zhega-mori-frantsiya-i-germaniya-ogneni-stikhii-pred-portite-na-parizh-i-berlin_news616557.html", "text": "Рекордна жега обхвана и Германия. Температурите в страната достигат 39 градуса. Пожари избухнаха в няколко части на страната. Няма данни за загинали или пострадали.Огнената стихия бушува в гора близо до столицата Берлин. Властите предупредиха местните жители, че може да се наложи да бъдат евакуирани.  Франция също е в плен на гореща вълна. Това доведе до рекордно потребление на електричество. Заради претоварване, трансформатор в предградие на Париж се запали и предизвика голям пожар.  Пламъци обхванаха покрайнините на Потсдам, вероятно след като жегата е подпалила затрупани муниции или оръжие от Втората световна война. Територията на Германия продължава да е осеяна от бомби от световния конфликт и с времето те корозират, като вероятността да се възпламенят от висока температура вече съвсем не е малка. След няколко часа борба с пламъците в Потсдам пожарът бе укротен, няма пострадали и жертви.  В Солинген пък пламна къща с покрив, върху който е имало разположени соларни батерии. Не е доказано, че те са причина за пожара, но според пожарникарите вероятността за това не е малка. „Не е изключено силното слънце да причини пламването, но все още проверяваме дали все пак не става дума за технически дефект“, казаха от пожарната. Необичайните жеги в страната, които започнаха още през април, са причина и за голям брой удавени – хората търсят прохлада край езера и реки, но някои водоеми са коварни. 237 души са се удавили от началото на годината – трагичен рекорд за Германия.   ", "date": "2018.07.27", "title": "Адска жега мори Франция и Германия, огнени стихии пред портите на Париж и Берлин"}
{"url": "https://www.blitz.bg/svyat/sveshchenik-zakla-mladata-si-i-krasiva-spruga-poiskala-mu-razvod_news616568.html", "text": "Свещеникът качил съпругата в колата си и обещал да я заведе на някакво важно място. То се оказало хората до Солнечногорск, там било извършено и престъплението.Йерей от манастир в град Дзержински в Московска област уби жена си, защото тя искала да се разведе с него. Това съобщават световни медии.    Отбелязва се, че проблемите в семейството започнало наскоро. Свещеникът Денис Г. постоянно упреквал жена си, че тя не се грижи за външния си вид. Заради постоянните критики момичето предложило да се разведе с божия човек.    Денис обаче качил съпругата си в колата си и ѝ обещал да ѝ покаже едно важно място. То се оказало гората до Солнечногорск. Там божият служител заклал жената. Уточнява се. че Денис е нанесъл седем удара с нож на съпругата си. След това той скрил тялото и се прибрал у дома.  Тревогата вдигнала майката на убитата. Преди смъртта си жертвата успяла да ѝ изпрати съобщение, в което написала: \"Возят ме нанякъде\". След това тя престанала да си вдига телефона.    След няколко часа телефонът ѝ бил вдигнат от свещеника. Той казал на майката, че не знае къде е съпругата му. Полицаите, които вече били сигнализирани за изчезването на жената, веднага разгадали в това нещо нередно. Не след дълго свещеникът бил арестуван и си е признал всичко.  Превод и редакция: БЛИЦ  ", "date": "2018.07.27", "title": "Свещеник закла младата си и красива съпруга, поискала му развод"}
{"url": "https://www.blitz.bg/layfstayl/khoroskop/khoroskop-za-27-yuli-koshmaren-petk-za-3-zodii-shche-prezhiveyat-istinski-ad_news616447.html", "text": "Днешният ден няма да бъде благополучен за три зодии. Те ще преживеят истински кошмарен петък. Вижте какво ви вещаят звездите:Овен   Представителите на Вашия знак много по-добре от другите умеят да водят спорове. Вашата управляваща планета е Мрас, а това означава, че Вие много добре умеете да отстоявате своето. Никога не бихте го признали на глас, но вътре в душата си много добре знете, че споровете Ви харесват, тъй като Ви обогатяват с адреналин. Ако изведнъж де наложи да защитавате своите позиции или позициите на близки свои хора, това няма да Ви представлява никакъв труд. Само че предупредете незамесените в спора хора, да стоят за всеки случай по-далече. Телец  Телците са подтикнати към безотговорно поведение от жаждата за промени. Днес тези представители на занака не искат да чакат: щом се захванат за някаква работа, са им нужни незабавни резултати. Добавете към това някаква непредпазливост, и ще разберете, защо денят не е много подходящ за нови начинания. За сметка на това пък, изключително силно е влиянието на новите тенденции в сферата на романтичните отношения. Очакват ви запомнящи се срещи, приятни признания и невероятни сюрпризи. Дайте воля на чувствата си! Днес може да бъдете напълно откровени с хората, които са Ви скъпи. Ще бъдете правилно разбрани. Близнаци  Не бъдете категорични в отношенията с Вашия любим човек! Гъвкавият подход ще Ви помогне по – добре да проумеете създалата се ситуация, както и да намерите най-добрия изход. Всъщност, може и да не се налага да търситре изход, защото всичко може и да Ви устройва. Главното е да преценявате всичко бързо и на време. Рак  От време на време всеки от нас получава възможност да се окаже в светлината на прожекторите, особено що се отнася до отношенията. Става въпрос да започнете, прекратите или да ги изведете на принципно ново, сериозно ниво. Сега е настъпил Ваш ред, а Вие определено ще извлечете максимална полза от този шанс. Добрите новини се заключават в това. Че няколко благоразумни небесни светила остават нащрек, и ще са повече от щастливи, ако успеят да Ви окажат подкрепа. За всичко, което трябва да направите, се вслушвайте в собствената си интуиция. Лъв  Днешният ден е подходящ за самовглъбяване в своя вътрешен свят и за търсене на отговори вътре в себе си. Ще бъдете настроени хармонично и готови да помогнете на близките хора. В отношенията с деловите партньори може да се стигне до преобразувания, необходими за по- нататъшното сътрудничество. Ако употребявате някакви медикаменти, през целия ден избягвайте употребата на спиртни напитки. Бъдете внимателни и не се самозалъгвайте. Дева  Девите трябва да бъдат готови за разочарования от личен характер. За съжаление този ден ще донесе на представителите на знака не съвсем приятни новости. Освен това по никакъв начин няма да можете да се оправите и със собствените си желания - изглежда , че те противоречат на тези жизнени принципи, които винаги сте се стремили да следвате. В резултат на това целият ден ще се превърне в последователно преодоляване на противоречие: отначало - вътрешни, а след това - отнасящи се до отношенията с обкръжаващия свят. Ще Ви стане значително по-лесно, ако престанете да искате невъзможното от себе си и околните. Везни  Днес ще е много добре да пийнете в компанията на своя любим човек някаква екзотична напитка. Или макар поне някакъв алкохол. Но не се увличайте и не слизайте до баналната водка! Нещо с хубаво мезе и приятна беседа... И в подходяща обстановка, разбира се... Скорпион  Направили сте всичко, което е било по силите Ви. И даже много добре знаете, че не бихте могли да направите нищо повече за решаване на този конфликт. А и Вашата половинка прекрасно разбира това. Нужна ви е трета страна, която да се намеси в ставащите стбития и нещо да промени. Възможно е и промяната да не е в правилната посока... Това ще стане днес и затова бъдете готови за всичко. Стрелец  Днешният ден е скучноват: ще Ви донесе много работа и грижи, но по никакъв начин няма да Ви даде възможност за изява. Ще се наложи да полагате усилия за това, което не е много перспективно , и даже не е интересно. Ще се сърдите и ще се карате с тези, които се появят пред очите Ви. Ако изкажете своето недоволство пред хора, имащи отношение към позицията Ви в обществото, рискувате да си донесете неприятности, а и да си спечелите врагове. И за близките Ви ще е трудно да се разберат с Вас, но все пак ще се появи човек, който ще намери път към Вашето сърце. Не упорствайте в своите заблуди, а проявете поне малко мекост и отстъпчивост, както по този начин ще облекчите и себе си. Козирог  Замислете се за това, до колко правилно избирате пътя за достигане на професионалните си цели. Амбициите Ви не са удовлетворени. Още повече хора, които до неотдавна са се обявявали за Ваши съюзници и партньори, неочаквано ще започнат да търсят сътрудничество с тези, които причислвате към своите недоброжелатели. Дайте си сметка, че ако много не Ви върви, може да се окажете самотен войн в полето... В личната сфера се очертава много комфортна ситуация. Ще усещате подкрепата на близките и ще се радвате на взаимното разбиране с любимия човек. Сериозни промени са малко вероятни, но тяхното отсъствие едва ли ще Ви огорчи. Водолей  Днес ще можете да отделите време за своите лични желания и предпочитания. Може да избухнат чувства към нови познати, както и да се започнат романтични отношения. Днес ще бъдете чувствителни и емоционални. В работата може да се ръководите от по- възрастните и опитни колеги. Вечерта е подходяща за срещи с приятели и за интересни разговори. Риби  Денят е неблагоприятен за изясняване на отношения и правене на скандали с възпитателна цел. През днешния ден е по-добре да претърпите, стискайки зъби, или обливайки възглавницата със сълзи. Всички опити да промените нещо, само ще задълбочат създалата се ситуация. ", "date": "2018.07.27", "title": "Хороскоп за 27 юли: Кошмарен петък за 3 зодии, ще преживеят истински ад!"}
{"url": "https://www.blitz.bg/svyat/bionse-pokaza-bliznatsite-rumi-i-sr-kartr-odrali-sa-kozhata-na-dzhey-zi-snimka_news616452.html", "text": "Бионсе сподели кадър с близнаците си Руми и Сър Картър, които вече са на 13 месеца, които приличат досущ на татко си - Джей Зи. Те се родиха през юни месец миналата година, като поп дивата успя да скрие бременността си почти до нейния край. В момента звездата е на заслужена почивка със семейството си. Доскоро тя обикаляше Европа като част от световното си турне „On The Run II“, пише tialoto.bg.С нея е и съпругът ѝ – Джей Зи и 6-годишната им дъщеря Блу Айви.   Преди няколко дни се появиха слухове, че 36-годишната Бионсе е бременна с четвъртото си дете. Не е невъзможно, защото според феновете звездната двойка има специално отношение към числото 4. Бионсе е родена на 4 септември, а Джей Зи (истинското му име е Шон Картър) има рожден ден на 4 декември. Двамата сключиха брак на 4 април 2008 г. И двамата изпълнители имат албуми, свързани с четворката. Бионсе пусна албума „4“ през 2011 г., а Джей Зи пусна албум с име „4:44“ през 2017 г.", "date": "2018.07.27", "title": "Бионсе показа близнаците Руми и Сър Картър, одрали са кожата на Джей Зи (СНИМКА)"}
{"url": "https://www.blitz.bg/svyat/britanski-ministr-udlzhavaneto-na-pregovorite-za-brekzit-e-predatelstvo_news616541.html", "text": "Министърът на международната търговия на Великобритания Лиъм Фокс обяви, че ако премиерът Тереза Мей удължи преговорите за Брекзит, това би било \"пълно предателство\" на британските избиратели. Фокс коментира пред Business Insider, че е по-добре да се излезе от Европейския съюз без споразумение, отколкото \"да искаме повече време от Общността за ново споразумение\".\"Обществото ни каза, това не беше консултативно мнение, да излезем от Европейския съюз, а  обществеността вече се пита защо ще ни отнеме повече от четири години след референдума напълно да напуснем ЕС \", подчерта Лиъм Фокс.  Той изтъкна още, че  ЕС е виновен, че все още няма сложена сделка на масата , отбелязвайки, че ако Общността \" продължава да казва не на всичко, те ще приключат без сделка \". Коментарите на Фокс дойдоха, след като предложението на Тереза Мей за митническия съюз беше отхвърлено от главния преговарящ на ЕС за Брекзит Мишел Барние.", "date": "2018.07.27", "title": "Британски министър: Удължаването на преговорите за Брекзит е предателство"}
{"url": "https://www.blitz.bg/kriminalni/ekskluzivno-v-blits-barekov-izbukhna-chobanov-ot-bivol-me-psuvashe-dokato-vecheryakh-s-roman-vasilev-zhalko-che-ne-go-nabikh_news616491.html", "text": "Евродепутатът Николай Бареков разкри любопитна история с привкус на екшън в личния си профил във Фейсбук. Политикът разкри своята версия за случилото се от първо лице. \"Съжалявам много, ако разочаровам приятели, но предложих на лицето, приличащо отчайващо на Атанас Чобанов от Биволь, да излезе като мъж и да се разбере с мен, вместо да ме обижда шумно в присъствието на куп свидетели в ресторант край Околовръстното на столицата. Бях на вечеря с приятеля ми Роман Василев\", започва разказа си Бареков.  И продължава: \"На съседната маса това лице, в компанията на две “каки”, започна да ме обижда с най-цинични думи. Преди това е записвал разговора ми. Платих сметката и напуснахме ресторанта незабавно. Като джентълмени постъпихме. Но! Съжалявам, че не го набих. Той самият предложи и ме приканваше кресливо да го направя, но поиска да е насред ресторанта, за да направим цирк “ала Патреоти” и реклама на “жертвата”. Едната, по-фината и агресивна кака, записваше “дискретно” със скъп айфон целия разговор, започнал по тяхна инициатива\", възмутен е евродепутатът.  \"Преди година в един магазин наблизо същото лице ме обиди със същите думи, докато пазаруваше бутилки от най-скъпата ракия, но насред обидите успя да офейка с една бутилка под мишница, докато още асимилирах абсурдното му поведение. Подобни либерал психари, пияници, джендъри и гниди напълно оправдават мнението ми, че сме прост народ, след като подобни индивиди определят общественото мнение...\", категоричен е председателят на партия \"Презареди България\".        \"Жалко, но факт. Срещна ли го пак, това ще е последният ни приятелски разговор. Индивиди като тези прости и некадърни соросоиди живеят само за скандала. Въпрос: Защо обществото се вързва на техните селски номера, които са обида за трезвия интелект? Ето как стават фалшивите новини: Един пияница лъже, че живее във Франция и се прави на соросоид и правоверен Хамериканец. Всъщност е обикновен абориген и си пие ракийката всяка вечер, в което няма лошо. Всъщност от французите краде само социалните помощи. Това е фейкът му със самоличността. Това ли са носителите на евроатлантическите ценности? Обикновени фалшификатори на самоличност. После пишман баджак джурналистът записва две каки или двама батковци и обявява голямата “новина” в блога си. Ако не мине номера, търси някой да го набие, по възможност пред публика. Така се правят фейк новините. После търчи в посолството да си търси хонорара. Но понеже наскоро бях в Белия дом... Днес им съобщих лично лошата новина. Хонорарите вече ще ги плаща Прокопиев. Посолството си има други легитимни говорители\", убеден е евродепутатът.", "date": "2018.07.27", "title": "Ексклузивно в БЛИЦ! Бареков избухна: Чобанов от \"Биволъ\" ме псуваше, докато вечерях с Роман Василев! Жалко, че не го набих!"}
{"url": "https://www.blitz.bg/kriminalni/prestplenie/politsiyata-razkri-svetkavichno-i-arestuva-izvrshitelyat-na-izklyuchitelno-zhestoko-ubiystvo_news616481.html", "text": "За по-малко от 24 часа е задържан убиецът на 72-годишен мъж от село Зайчино ореше, община Нови пазар. Подробности за хода на разследването и последващи действия бяха представени на брифинг с участието на ст. комисар Ялчън Расим, директор на ОДМВР - Шумен и окръжният прокурор и административен ръководител на Окръжна прокуратура - Шумен Маргарита Георгиева. Сигналът за намерен починал мъж в землището на село Зайчино ореше в ожънат житен блок е получен на 24 юли около 21.30 часа в РУ - Нови пазар. На мястото веднага са изпратени екипи на Спешна помощ и на полицията. Медиците са констатирали смъртта на 72-годишния Камен Игнатов от същото село. Извършен е оглед на местопроизшествието, информира \"Фокус\".  Трупът е откаран за аутопсия в Съдебна медицина. За започване на досъдебното производство е уведомена съответната компетентна прокуратура. При аутопсията са установени множество травми по трупа - фрактури, 16 счупени ребра, счупена ключица, множество кръвонасядания по долните и горните крайници.  Проведени са множество оперативно-издирвателни мероприятия и на 25 юли около 22.00 часа в РУ - Нови пазар е задържан 44-годишният Герчо Рангелов. Мъжът е криминално проявен. Направил е пълни самопризнания за нанесения от него жесток побой, вследствие на което е настъпила смъртта на Камен Игнатов. От местопроизшествието са иззети веществени доказателства, съотносими към престъплението. Причината за конфликта между двамата пастири е стари лоши взаимоотношения.  Във въпросния ден са се срещнали на нивата, като е възникнал спор за пасище за мера. След размяна на реплики Герчо е нанесъл удари на Камен, който пада на земята и последва жесток побой. В хода на разследването е установено, че от стадото на Камен е липсвала една овца. Последвала е проверка на криминалния контингент в региона. „Така попаднахме и на въпросния Герчо, в последствие с негово съдействие беше намерена и овцата, която беше скрита в гъсти храсталаци край селото“, заяви ст. комисар Ялчън Расим. Животоно е върнато на собственика му.  Първоначално Герчо Рангелов е бил задържан за срок от 24 часа, а по късно с прокурорско постановление е задържан за 72 часа.", "date": "2018.07.27", "title": "Полицията разкри светкавично и арестува извършителят на изключително жестоко убийство"}
{"url": "https://www.blitz.bg/kriminalni/prestplenie/chudovishchno-prestplenie-izrodi-otvlyakokha-6-mesechno-detentse-sled-chas-namerikha-tyaloto-mu-ovgleno_news616138.html", "text": "В американския щат Луизиана няколко души начело с 25-годишната Мари-Никол Смит извършиха чудовищно престъпление. Те почукали на вратата на майка, напръскали ѝ лицето с лютив спрей, влезли в дома ѝ и отвлекли нейния шестмесечен син Леви.Жената първоначално си помислила, че е жертва на грабеж. Тя открила, че синът ѝ го няма, едва след като зрението ѝ се възстановило.   Майката веднага подала сигнал в полицията, която бързо успяла да открие единия от престъпниците. Въпреки скорострелните действия на органите на реда, само час след отвличането тялото на детето било намерено овъглено на железопътна гара.   При това, момченцето все още се борило за живота си, но усилията на лекарите в болницата останали напразни. Те не успели да го спасят - изгарянията били твърде тежки. Мотивите на извергите за потресаващото престъпление все още не са известни.  Превод и редакция: БЛИЦ  ", "date": "2018.07.27", "title": "Чудовищно престъпление: Изроди отвлякоха 6-месечно детенце, след час намериха тялото му овъглено"}
{"url": "https://www.blitz.bg/analizi-i-komentari/politico-vnimavayte-s-troyanskite-kone-na-kitay-na-balkanite-preduprezhdava-es_news616519.html", "text": "Европейският съюз изрази тревога за ролята на Китай в страните от Западните Балкани, като предупреди, че Пекин може да превърне държавите от региона в троянски коне, които един ден ще бъдат част от Общността. В интервю за европейската редакция на изданието Politico, цитирано от Фокус, комисарят по политиката за съседство и преговорите за разширяване Йоханес Хан подчерта, че „комбинацията от капитализъм и политическа диктатура\" на Китай може да се хареса на някои лидери в югоизточната част на Стария континент. Въпреки че през последните години голяма част на тревогите на Запада за Балканите бяха фокусирани върху ролята на Русия в регион, Хан твърди, че има повече причини за притеснения във връзка с действията на Китай, направил редица значителни инвестиции в инфраструктурни проекти на полуострова. Запитан за перспективата Пекин да създаде троянски коне, използвайки финансовото си влияние, за да получи политическо влияние върху страните, които се стремят да се присъединят към ЕС, Хан посочи примера за магистрала в Черна гора, чието изграждане и финансиране идва от Пекин.  „Това е случаят с известната магистрала в Черна гора. Това е един вид китайски бизнес модел, да предлага малко или повече по-привлекателни заеми, и ако не можете да ги обслужват, да ги превърнат в капитал\", коментира австрийският политик.  „Мисля, че трябва да сме наясно със стратегическата концепция на Китай и да реагираме по адекватен начин. Според мен това ще бъде едно от големите предизвикателства пред Европа \", отбелязва бившият министър на Виена.  На Черна гора, която влезе в заглавията миналата седмица, след като държавният глава на САЩ Доналд Тръмп предположи, че тя ще вкара американската нация в Трета световна война, бе предложено членство в ЕС не по-рано от 2025 г., макар че по думите на Хан графикът е „доста амбициозен“.  Той важи и за съседна Сърбия, която започна преговорите за присъединяване към ЕС през 2014 г. Сърбия и Черна гора са сред шестте държави, някога част от Югославия, която се разпадна във войните от 90-те години на миналия век. Всички „нови“ страни сега се стремят да се присъединят към ЕС през следващите години. Но в членките на ЕС са разделени по въпроса за това как да откликнат на тези техни стремежи.  Президентът на Франция Еманюел Макрон се очерта като водещия скептик по отношение на отварянето на ЕС към нови членове от Западните Балкани. Той настоя, че Брюксел трябва да се съсредоточи върху реформирането на Блока, преди да помисли за разширяване. Френските власти се опасяват също, че всеки сигнал, който ЕС даде на относително бедни страни с дълбоко вкоренени проблеми като организирана престъпност и корупция, ще бъде подарък за евроскептичните партии на изборите за Европейски парламент през следващата година.  През юни Париж успя да наложи решението Албания и Македония да започнат преговори за членство в ЕС след изборите през май 2019 г. В интервюто Хан се дистанцира от гледната точка на Макрон. Съгласно думите му, гражданите на страните от Западните Балкани „имат право да станат членки на ЕС“, а Брюксел е изправен пред избора между износ на стабилност в региона или внасяне на нестабилност в Блока.  Хан се съгласи с френския президент, че ЕС трябва да се реформира сам - но подчерта, че това може да се случи паралелно с преговорите за членство на страните от Западните Балкани.  „Моята позиция е може би малко по-различна от тази на президента Макрон. Вероятно можем да го убедим, че и двата процеса трябва да се извършат паралелно“, поясни австриецът. Хан е „много уверен\", че преговорите с Албания и Македония може да започнат през следващата година, като отбеляза, че процесът на проверка на готовността на страните за членство вече е започнал.  „Това е всеобхватна работа и се надявам да можем да я приключим за година или до 14 месеца. Целта наистина е да се получи „зелена светлина“ от всички държави-членки до средата на следващата година\", обясни Хан.  Към настоящия момент ЕС оставя две страни от Западните Балкани, Косово и Босна и Херцеговина, дори без временен график за преговорите за членство. Еврокомисарят обясни, че фрагментираната политическа структура на Босна и Херцеговина - резултат от Дейтънското споразумение, с което през 1995 г. бе сложен край на войната, ще трябва да бъде променена. „Те живеят в т.нар. логика на Дейтънското споразумение. Но това не е в съответствие с логиката на Брюксел\", категоричен бе Хан.  Все пак той призна, че страната е постигнала известен напредък, като е създала комисия с представители на различни етнически групи, за да отговори на подробен въпросник на ЕС за готовността си за членство. Една от големите бариери за членство на Косово в ЕС е условието за разрешаване на споровете й със Сърбия, страната, от която през 2008 г. обяви независимост. Хан отбеляза, че правителството в Прищина разчита до голяма степен на митническите тарифи за приходи в бюджета и това трябва да се промени, да се присъедини страната към единния пазар на ЕС. И накрая, Хан предложи проектът за разширяване на ЕС да включи всички страни от Западните Балкани като историческа мисия на Брюксел.  „Всичко започна през 1989 г. с падането на Желязната завеса. Огромното разширяване през 2004 г. беше... първо голямо събитие. И бих казал, че всичко това ще приключи, след като шестте държави от Западните Балкани станат членки на ЕС.\" ", "date": "2018.07.27", "title": "Politico: Внимавайте с Троянските коне на Китай на Балканите, предупреждава ЕС"}
{"url": "https://www.blitz.bg/obshtestvo/izvnredno-v-blits-progovori-dragolyub-simonovich-dyasnata-rka-na-tsvetan-vasilev-v-srbiya-tsvetan-e-megaloman-i-iskashe-da-bde-premier_news616563.html", "text": "„Към Цветан се отнасях като към пръв приятел, но той ме предаде, както и всички останали свои приятели“, споделя в интервю за сръбския вестник “Blic“ доскорошната дясна ръка на Цветан Василев в Сърбия – Драголюб Симонович. В разговора Симонович разкрива пред най-тиражното сръбско издание цялата организирана от Василев афера, свързана със „Сръбска фабрика за стъкло“, заради която банкерът-беглец вече е клиент и на сръбската прокуратура.  „Blic“ припомня, че името на Симонович изплува покрай назначените от Василев фиктивни директори в българското дружество „Глас Индъстри“ (бел. ред. – получило над 140 милиона лева кредити от КТБ), с цел да запази влиянието си върху компанията след фалита на банката и така да контролира „Сръбска фабрика за стъкло“, в която българската фирма е акционер.  При разпитите си в сръбската полиция Симонович е заявил, че е помогнал на олигарха Василев да осъществи тази идея, т.е. той го е свързал с трима мъже от Ратково, които без предишен опит в бизнеса (братът на Симонович  - Небойша е бензинджия, а другите двама са селскостопански работници и отглеждат малини) са станали членове на борда на директорите на „Глас Индъстри“.  В ексклузивното си интервю си пред „Blic“ Симонович потвърждава сведенията за аферите на Василев както в Сърбия, така и в родната му страна България. Той обяснява и как Василев го е употребил, поради което те са прекъснали всякакви контакти от края на 2017 година.        „Запознахме се през есента на 2014 година. По-рано бяхме чували един за друг, тъй като аз бях спортист в България (бел. ред. – Симонович е бил футболист и треньор), а той също участваше в спортния живот на тази страна. За първи път се срещнахме по покана на общ приятел. Договорът ни беше да му бъда на разположение, когато се нуждае от съдействие, докато се справи с новите обстоятелства тук“ - казва Симонович.  Той обяснява, че се е виждал с българския олигарх по два-три пъти седмично. По това време Василев му се виждал искрен, убеден в собствената си невинност.  „Той беше спокоен до момента, когато премиерът Вучич заяви публично през 2015 година, че Сърбия повече няма да плаща сметките на българския олигарх. Това беше в пиковия етап на подготовката за фалита на „Сръбската фабрика за стъкло“ (СФС) в Парачин, която тогава е дължала милиони на Електростопанството на Сърбия (ЕПС). Той знаеше, че със сигурност ще бъде екстрадиран в България, ако СФС банкрутира. Към него винаги се отнасях като към приятел, но той ме използва, както използва и всички други негови приятели. Днес дори не съм нито много ядосан, нито много разочарован от поведението му: просто видях истинското му лице. Сега го виждам като човек, който иска да унищожи всичко около себе си, да се възползва от всичко, което може….“, примиренчески казва Симонович.  Бившият приятел на Василев твърди, че българският олигарх има същите планове в Сърбия, както в България.  „Той е сладкодумен мегаломан, който, наред с други неща, е искал да бъде министър-председател на България. Дори и днес той има същите политически планове, а в Сърбия все още има приятели, както се вижда от факта, че му е предоставена закрила. Със зъби и нокти той се опитва да се добере до политически връзки и да избяга от закона. Сега съжалявам, че изобщо бях в контакт с него: ако знаех какво ще се случи, никога нямаше да му помогна“, казва Симонович.  „Blic“ припомня, че през изминалите седмици е публикувало няколко статии, които разкриват аферите на Цветан Василев в Сърбия и България и илюстрират обхвата и характера на неговите сделки в тези две страни. Включително за опитите му да получи политическо убежище в Сърбия, както и за усилията му да свали правителството на Бойко Борисов с помощта на американски лобисти, както и за руския капитал и връзките му с  Кремъл, които са го превърнали в един от най-могъщите хора в България.  „Blic“ посочва, че изданието е разкрило и непознати досега подробности относно събитията около „Сръбската фабрика за стъкло“ в Парачин, т.е. за усилията на Василев да предизвика фалшива несъстоятелност на компанията, а заради тези му действия, сръбската, наред с българската и австрийската прокуратура, от началото на тази година също го разследва за участие в организирана престъпна група.          ", "date": "2018.07.27", "title": "Извънредно в БЛИЦ! Проговори Драголюб Симонович - дясната ръка на Цветан Василев в Сърбия: Цветан е мегаломан и искаше да бъде премиер!"}
{"url": "https://www.blitz.bg/svyat/ognen-apokalipsis-i-v-kaliforniya-gorski-pozhar-evakuira-khilyadi-grazhdani_news616449.html", "text": "Хиляди бягат, за да спасят живота си от горски пожари в Калифорния. В планините в южната част на американския щат пламъците бързо се разрастват като се смята, че огънят е предизвикан от сериен подпалвач, пише bTV.Повече от 3000 души бяха принудени да напуснат домовете си в окръг Ривърсайд, а пожарникарите се борят да спасят къщите, които са на пътя на огнената стихия.  Положението се усложнява от високите температури над 37 градуса, силния вятър и ниската влажност на въздуха.В град Хемет в сряда е задържан 32-годишен мъж, обвинен в предизвикване на няколко пожара.", "date": "2018.07.27", "title": "Огнен апокалипсис и в Калифорния: Горски пожар евакуира хиляди граждани!"}
{"url": "https://www.blitz.bg/svyat/severna-koreya-vrshcha-ostankite-na-amerikanski-voynitsi_news616454.html", "text": "Белият дом съобщи, че Северна Корея е започнала да връща на САЩ останките на американски войници, убити в Корейската война (1950-1953), предадоха осведомителните агенции. Връщането им бе договорено на историческата среща между американския президент Доналд Тръмп и севернокорейския лидер Ким Чен-ун, състояла се на 12 юни в Сингапур.Самолетът с останките е излетял от Уонсан, Северна Корея, за американската военновъздушна база Осан в Южна Корея, където на 1 август ще се състои официалната церемония за репатрирането им. Според южнокорейската агенция Йонхап самолетът вече е кацнал в базата.  Очакваше се, че с него ще бъдат върнати останките на 50 войници, които вероятно ще бъдат по-късно прехвърлени на Хаваите, където да бъдат идентифицирани, съобщи ДПА. Предстои дълъг процес, в който съдебните медици ще трябва да установят дали получените останки са човешки и дали наистина са на американски военнослужещи или на войници от съюзнически армии, убити в конфликта. В Корейската война са загинали около 33 000 американски войници, повече от 8000 от тях още се водят като безследно изчезнали. ", "date": "2018.07.27", "title": "Северна Корея връща останките на американски войници"}
{"url": "https://www.blitz.bg/svyat/bashar-asad-prizova-iskam-vsichki-bezhantsi-da-se-vrnat_news616478.html", "text": "Президентът на Сирия Башар Асад призова всички избягали от войната свои сънародници да се върнат в родината. \"Ние искаме всички сирийци да се върнат в Сирия, особено след като тероризмът бе победен в Алепо в края на 2016 г.\", каза Асад в интервю с руски журналисти, цитирано от световни медии.Той припомни, че сега повечето от сирийските територии вече са освободени от терористи и призова бежанците, основно онези сирийци, които са имали едно време бизнес в Сирия, да се върнат обратно.  Асад каза, че въпросът за ускоряване на връщането на бежанците е главна тема за обсъждане между Дамаск и Москва. Относно военното присъствие на Русия в Близкия Изток Асад каза, че то е необходимо за балансиране на силите в този регион и е нужно, докато не се възстанови политическото равновесие в света.", "date": "2018.07.27", "title": "Башар Асад призова: Искам всички бежанци да се върнат!"}
{"url": "https://www.blitz.bg/svyat/viktor-orban-neobkhodima-e-nova-ek-s-nov-podkhod-za-migratsiyata_news616486.html", "text": "Унгарският премиер Виктор Орбан заяви, че е необходима нова Европейска комисия с нов подход към миграционната политика, предаде Reuters. Орбан каза по държавното радио, че дните на сегашната комисия са преброени, тъй като мандатът й изтича догодина.Унгарският премиер смята, че новата комисия не бива да наказва онези страни, които пазят границите си от мигранти. ", "date": "2018.07.27", "title": "Виктор Орбан: Необходима е нова ЕК с нов подход за миграцията"}
{"url": "https://www.blitz.bg/svyat/tova-e-tyalo-beybi-leydi-gaga-vleze-v-moreto-i-roklyata-stana-prozrachna-snimki-18_news616501.html", "text": "Популярната певица Лейди Гага организира частна фотосесия на плажа в Малибу. Звездата си направи сесията по бикини и невинна бяла рокличка, която в крайна сметка се оказа най-ярката, но и прозрачна част от тоалета ѝ.Изглежда, че облеклото на певицата далеч не може да бъде наречено \"скромно\".", "date": "2018.07.27", "title": "Това е тяло, бейби! Лейди Гага влезе в морето и роклята ѝ стана прозрачна (СНИМКИ 18+)"}
{"url": "https://www.blitz.bg/svyat/putin-pokanikh-trmp-v-moskva-video_news616574.html", "text": "Президентът на Русия Владимир Путин каза, че е поканил своя американски колега Доналд Тръмп в Москва. Той добави, че би се срещнал с американския лидер във Вашингтон, ако бъдат създадени съответните условия. Това предадоха световните агенции. Путин в хода на визитата си в Йоханесбург потвърди в рамките на срещата на БРИКС, че е готов да провежда срещи и в бъдеще с президента на САЩ Доналд Тръмп. \"Що се отнася до срещите, прекрасно разбирам, че президентът Тръмп има желание да провежда срещи и в бъдеще, аз съм готов за това. Но е необходимо да са налице съответните условия\", каза руският лидер.   Путин също подчерта, че тези условия трябва да бъдат създавани и от двете страни. Също така руският президент отбеляза, че руската страна е готова да покани Тръмп в Москва. \"Те, всъщност, имат такава покана. Аз му казах за това. Готов съм и във Вашингтон да отида, но, повтарям: ако там бъдат създадени съответните условия\".    Големият плюс на Доналд Тръмп е това, че той винаги се стреми да изпълнява своите обещания, каза руският президент Владимир Путин. \"Това е една от най-силните черти на сегашния американски държавен глава. Много политици, когато получат власт, забравят какво са обещали на избирателите си. Господин Тръмп не е от тях\", посочи още Путин.   Превод и редакция: БЛИЦ     ", "date": "2018.07.27", "title": "Путин: Поканих Тръмп в Москва (ВИДЕО)"}
{"url": "https://www.blitz.bg/svyat/shok-i-uzhas-v-london-arabka-s-dvama-lyubovnika-nakara-ediniya-da-ubie-drugiya-i-izlchi-na-zhivo-klaneto_news616571.html", "text": "Служителката в офис Фатима Хан от Лондон излизала с 18-годишния бежанец от Афганистан Халид Сафи в течение на две години. Но за сърцето ѝ се състезавал още един младеж - Раза Хан, с който тя активно си пишела в социалните мрежи. Следствието смята, че тя го е убедила да нападне и убие приятеля ѝ, макар и самата тя да отрича това.Раза Хан нападнал Халид на улица в Лондон през декември 2016 година, когато младежът и Фатима отивали към кафене. Съдейки по всичко, момичето е съобщило предварително на нападателя къде ще са те по онова време. Хан нанесъл на жертвата си няколко удара с нож в гърдите, единият от тях бил точно в сърцето. Инцидентът обаче бил заснет от камера за наблюдение.     В разгара на боя Фатима се заключила в тоалетната на кафенето, а след това се върнала на мястото на убийството и направила смразяващо кръвта нещо. Тя започнала да излъчва на живо в Снапчат как окървавеният ѝ приятел умира. При това под излъчването бил написан коментара: \"Ето какво се случва, когато се е*еш с мен\". Нито по време на нападението, нито след това, момичето не се опитало да окаже каквато и да е помощ на своя интимен партньор. Фатима обичала да се хвали в социалните мрежи със своя красив живот, но явно този случай се оказал твърде голяма хапка за нейната уста.   Адвокатът на обвиняемата я нарече кралицата на \"Снапчат\" и заяви, че тя е от онези хора, които виждат света не със своите очи, а през призмата на социалните мрежи. на въпроса, защо тя е снимала ужасната сцена, момичето отговорило, че приятелят ѝ по-рано я е бил и тя просто е искала повече никой да не я закача. Фатима казала още, че се срамува от постъпката си: \"Това беше ужасно, отвратително. Думите ми не бяха адресирани към Халид\".  Съдебните заседатели обсъждаха процеса 18 часа. В крайна сметка обвинението в убийство срещу 21-годишната Фатима бе свалено, но тя бе призната за виновна в непредумишлено убийство. Момичето в момента е под стража. Присъдата ѝ ще стане ясна на 30 юли. Убиецът Раза Хан е избягал. За главата му е обявена награда.  Превод и редакция: БЛИЦ  ", "date": "2018.07.27", "title": "Шок и ужас в Лондон: Арабка с двама любовника накара единия да убие другия и излъчи на живо клането"}
{"url": "https://www.blitz.bg/svyat/tova-koeto-tazi-blgarka-napisa-za-tragediyata-v-grtsiya-raztrsi-mrezhata_news616609.html", "text": "Съпричастни ли са българите? Наистина ли е в сила прословутата ни жертвоготовност? Точно тези въпроси задава Екатерина Трифонова в статус на фона на трагедията в Гърция, който разтърси мрежата. Цял ден чета за пожара, причинил най-голямата трагедия и смърт, в историята на Гърция...  Знаете ли, кое ме кара да плача?!?...  Съпричастността...човещината и невероятните усилия на обикновените хора, да помогнат...да уталожат болката на пострадалите...  Във всички населени места се събират медицински консумативи, храна, бебешки принадлежности от първа необходимост...  Държавата отпусна двадесет милиона, а от публикации в пресата научих, че фирми, частни дарители и обикновени граждани са събрали в рамките на 24 часа още двадесет милиона евро...  Днес отидохме в един от пунктовете в града и огромна камара от пликове с лекарства и храна беше струпана, в очакване на третия или четвъртия  курс за деня...  Собственици на хотели и гимнастически салони,  в близост до пожара са ги опразнили и там са настанени хората, загубили цялото си съществуване...  Лекари, прекъсват годишните си отпуски и се завръщат на помощ... Заведения за храна, кафенета, частни, ветеринарни лечебници, отвориха врати и работят последните два дни безплатно, в името на пострадалите...  Супер-маркети, раздават провизии безвъзмездно...  Доброволци-пожарникари от цялата страна се стичат да помогнат на ближния...  Как ще ги стигнем?!?...  Замисляте ли се, защо са силни?!?  Защо протестират?!? Защо успяват да наложат волята си?!?...  Защото са общество, ...защото пожарникарите влизаха с риск за живота си, не само заради човешкия живот...влизаха, заради затворените домашни любимци и ги изнасяха обгорели, но живи...с очи пълни с благодарност...така, както само животните могат...  Защото за тях, всеки живот е ценен и нужен...защото днес са те...утре сме ние...  Видях снимка на пожарникар, даващ вода на костенурка...  Костенурка, разбираш ли човеко?!?- костенурка...  Виждам истинската мъка изписана на стотици лица...непознати, далечни, различни...но обединени от единственото важно за тях...  Те всички са ГЪРЦИ...  Кога ще ги стигнем ли?!?...честно казано, вероятно никога... ", "date": "2018.07.27", "title": "Това, което тази българка написа за трагедията в Гърция, разтърси мрежата"}
{"url": "https://www.blitz.bg/ikonomika/v-italiya-nastoyavat-za-referendum-za-evroto_news616625.html", "text": "Италия трябва да има \"план Б\" за излизане от еврозоната с референдум, ако това диктуват икономическите условия. За това настоя основателят на участващото в управлението Движение \"5 звезди\", което предизвика сътресения на финансовите пазари, съобщава \"Ройтерс\".Създателят на антиелитарното движение Бепе Грило не заема никакъв пост в коалицията, в която \"5 звезди\" управлява заедно с крайнодясната \"Лига\". Ала неговите коментари могат да предизвикат нови съмнения относно намерението на Италия да запази единната европейска валута.   \"Трябва да имате план Б\", подчерта Грило в интервю за местна медия. Неговите коментари бяха направени, след като новото антиелитистко правителство на Италия назначи евроскептик за директор на обществената телевизия RAI, чиито телевизионни канали са най-популярни сред италианците. Грило заяви, че страната все още не е изработила какъвто и да е план за непредвидени обстоятелства, а италианците трябва да гласуват на референдум, за да се види дали мнозинството от гражданите искат отказване от единната европейска валута. Министър-председателят Джузепе Конте и икономическият министър Джовани Триа заявиха по-рано, че правителството няма намерение да извади Италия от еврото.", "date": "2018.07.27", "title": "В Италия настояват за референдум за еврото"}
{"url": "https://www.blitz.bg/svyat/fotograf-otkri-novoto-nay-krasivo-momiche-v-sveta-v-instagram-ya-narekokha-bozhestvena-snimki_news616383.html", "text": "Потребителите на Instagram и британските медии признаха петгодишно дете от Нигерия за \"най-красивото момиче в света\", пише The Mirror. Снимките на момичето на име Жаир бяха споделени в профила на фотографката Мофе Бамуиа. ", "date": "2018.07.27", "title": "Фотограф откри новото най-красиво момиче в света, в Instagram я нарекоха \"божествена\"! (СНИМКИ)"}
{"url": "https://www.blitz.bg/intsidenti/katastrofi/ot-poslednite-minuti-avtobus-s-mladi-zadgranichni-sotsialisti-e-katastrofiral-pod-shipka-korneliya-ninova-e-na-myasto_news616593.html", "text": "Автобусът, превозвал младежите от чужбина за младежката среща е претърпял катастрофа в района на Шипка, предаде \"Фокус\". Лидерът на БСП Корнелия Нинова е на мястото на инцидента при младежите. Няма пострадали. ", "date": "2018.07.27", "title": "От последните минути: Автобус с млади задгранични социалисти е катастрофирал под Шипка, Корнелия Нинова е на място"}
{"url": "https://www.blitz.bg/intsidenti/stikhii/ekokatastrofa-v-reka-akheloy-sluzhbite-sa-na-krak_news616546.html", "text": "Разлив на петролен продукт в река Ахелой вдигна на крак представителите на 5 институции в Бургаски регион. Сигналът е подаден от кмета на Ахелой, а местните се оплакаха от силна миризма, предава Канал 3.", "date": "2018.07.27", "title": "Екокатастрофа в река Ахелой, службите са на крак"}
{"url": "https://www.blitz.bg/svyat/beliyat-dom-donald-trmp-e-otvoren-za-poseshchenie-v-moskva_news616613.html", "text": "От Белия дом в петък заявиха, че президентът на САЩ Доналд Тръмп е отворен за посещение в Москва, след поканата на руския му колега Владимир Путин, предава AFP. Белият дом отговори с изявление, че „Президентът Тръмп очаква с нетърпение да приеме президента Путин във Вашингтон и е отворен към посещение в Москва, след като получи формална покана“. ", "date": "2018.07.27", "title": "Белият дом: Доналд Тръмп е „отворен“ за посещение в Москва"}
{"url": "https://www.blitz.bg/lyubopitno/dve-zrelishchni-i-zloveshchi-astronomicheski-yavleniya-tazi-vecher_news616450.html", "text": "Две зрелищни астрономически явления ни очакват тази вечер. В 20:15 ч. ще започне пълно лунно затъмнение. Пикът му ще е след 22:30 ч., а нашият спътник ще се оцвети в червено. Това ще стане по време на пълнолуние, докато Слънцето, Земята и Луната са в една линия.Небесното шоу ще може да се наблюдава най-добре в Източна Африка, Близкия изток и Централна Азия. По тези места то ще продължи около 4 часа. За сравнение – в България ще трае малко над час и половина.  В същото време, за пръв път от 2003 г. насам Марс ще се приближи до Земята на около 60 милиона километра. В резултат, Червената планета ще свети ярко на нощното небе.", "date": "2018.07.27", "title": "Две зрелищни и зловещи астрономически явления тази вечер"}
{"url": "https://www.blitz.bg/obshtestvo/zhestoka-tragediya-tova-byakha-edni-ot-nay-shchastlivite-kucheta-v-blgaliya-no-posle_news616566.html", "text": "Стопанка на кучешки развъдник в Северозападна България почина и сега животните имат нужда от спешна помощ. За това апелират от организация \"Четири лапи\".Приятели, имаме нужда от вашата помощ! Получихме сигнал за изоставен развъдник за кучета и екип на „Четири лапи“ отиде на място в малко село в Северозападна България да провери случая. Попаднахме на шестнадесет сладура без стопанин, част от импровизиран развъдник за породите бордър коли и пудел. Оказа се, че собственик на развъдника е чуждестранна гражданка, която вече не живее в България и според получената информация е починала преди месец. Грижите за животните са поети от доброволци, които обаче планират живот в чужбина. Така 16-те кучета остават сами на произвола на съдбата, без подслон, храна и човешка ласка.  Така ние, от „Четири лапи“, попаднахме на дилема как да процедираме нататък – не можем да оставим кучетата, но и нямаме ресурса да поемем пълната грижа за тях. Част от животните ще бъдат настанени в хотел за кучета в София, а колегите от клиниката в Банкя ще се погрижат животните да бъдат опезпаразитени, ваксинирани и кастрирани. Чистокръвните кучета отдавна са разпродадени, в развъдника са останали само тези със смесени породи или безпородни. Всичките шестнадесет кучета си търсят приемен или постоянен дом и осиновители! Животните са с благ характер, но леко плашливи. Поради начина им на живот се предполага, че съжителстват добре с други кучета. За да сложим край на този развъдник и да не оставим кучетата на улицата в същото време, имаме нужда и от вашата подкрепа. Можете да ни помогнете по няколко начина:", "date": "2018.07.27", "title": "Жестока трагедия! Това бяха едни от най-щастливите кучета в Бългалия, но после..."}
{"url": "https://www.blitz.bg/kriminalni/prestplenie/advokatt-na-momcheto-klalo-vrstnik-v-nadezhda-s-nova-versiya-za-sluchkata_news616621.html", "text": "15-годишното момче, което вчера намушка съученик, е в шок след случилото се. Той е обвинен в опит за убийство. Младежът е задържан за 72 часа. Адвокатът на момчето разкри, че нападателят съжалява за случилото се. Освен това се е поинтересувал за състоянието на раненото момче.Нападението става факт след година тормоз, но агресията вчера отключват снимки с нецензурно съдържание, качени в интернет, разказва днес Ивайло Абаджиев, защитник на 15-годишния младеж. „Обиди, предполагам, че може да е имало и физически тормоз”, коментира той пред bTV. За проблемите си в училище младежът споделил с родителите си. „Доколкото разбирам, са щели да сменят училището. Предишни години успехът му е бил много по-добър”, каза адвокатът.  „Наистина съжалява, пита за него”, допълни защитникът.    От прокуратурата уточняват, че няма данни в деня на нападението младежът да е употребил алкохол или наркотици. Мярката за неотклонение на младежа ще бъде гледана най-вероятно в неделя.", "date": "2018.07.27", "title": "Адвокатът на момчето, клало връстник в \"Надежда\", с нова версия за случката"}
{"url": "https://www.blitz.bg/layfstayl/skorost/nyama-nakde-zastrakhovkata-go-shche-poskpva-200-leva-bili-malko-kato-tsena_news616627.html", "text": "Приходите от „Гражданска отговорност” не са достатъчни, за да се покрият обезщетенията след катастрофи. Заключението е на Комисията за финансов надзор. Трайно у нас всяка година стават около 7 хиляди катастрофи. Едва през 2017 г. обаче се наблюдава минимално поскъпване от около 7 лева на задължителната застраховка „Гражданска отговорност”. Така средната цена е около 223 лева, пише bTV.На този фон средно за имуществени вреди се плащат около 1600 лева, а за неимуществени обезщетенията растат с всяка година до над 40 хиляди лева.      Снимка: btvnovinite.bg   Така в отделни компании не е изключено ново поскъпване на задължителната застраховка.   Преди 5 години незрящият Иван Янев е пометен на пешеходна пътека. След поредица операции и рехабилитация е щастлив, че отново е на крака. Възстановяването му включва скъпи импланти, а съдебните дела отнемат години. „У нас, ако няма осъдителна присъда, застрахователите не поемат никакви разходи. Всички закупувания на импланти трябваше да бъдат осигурени от мен и моето семейство”, каза пострадалият.   След близо 5 години дела разходите му са възстановени чрез обезщетение по „Гражданската отговорност” на шофьора.   „Беше щастие в нещастието, защото ако нямаше застраховка, нямаше да има от кого да потърся поне финансова компенсация, защото друга не може да се поиска”, заяви Иван Янев.   Междувременно средният размер на обезщетенията за неимуществени вреди расте. А застрахователите предупреждават, че от юни има решение на съда, което разширява значително кръга на роднините, които могат да предявяват претенции. „То би могло много повече да оскъпи продукта. Може да има изключително голям ефект върху обезщетенията”, коментира Коста Чолаков, член на УС на Асоциацията на българските застрахователи. Според Асоциацията на пострадалите в катастрофи цената на „Гражданската отговорност” в момента е твърде ниска. „Нека не се притесняваме, че цената на застраховката се показва, в крайна сметка тя пази самите нас. Когато обезщетенията са за стотици хиляди, няма как застраховката да е 200 лв.”, посочи Владимир Тодоров.  Истинското решение виждат във въвеждането на система, според която изрядните шофьори плащат евтина застраховка, а нарушителите се наказват с по-солени вноски.", "date": "2018.07.27", "title": "Няма накъде: Застраховката ГО ще поскъпва, 200 лева били малко като цена"}
{"url": "https://www.blitz.bg/lyubopitno/smayvashcho-video-kotarak-vseki-den-nosi-v-ofis-kupishcha-dolari-sluzhitelite-se-slisakha-kogato-razbrakha-otkde-gi-vzema_news616633.html", "text": "Веднъж Стюард МакДаниъл - собственик на фирмата за маркетинг GuRuStu в американския град Тълса, се изправил пред сериозен проблем. В офиса на фирмата, разположен на партера, се появили мишки. Приемайки решението да се сдобие с котка, Стюард отишъл в местния приют за животни. Мъжът там си избрал шестмесечно котенце и го приютил в офиса на компанията си.   Котенцето се чувствало прекрасно в новия си дом. Цял ден се разхождало из стаите, качвало се на компютърните клавиатури и \"помагало\" на служителите са изпращат все още недописаните електронни писма. Е, също е ловило и мишки.   Веднъж служителите на фирмата забелязали обаче нещо странно. Пред затворените стъклени врати, водещи в сградата, на пода лежала купчина дребни банкноти, а до тях седяло вече порасналото котенце. Хората били в недоумение. Откъде са се взели парите, а и в такова количество?   На следващия ден ситуацията се повторила. Решавайки да изяснят какво точно се случва, служителите започнали внимателно да следят котката и установили следното. През деня котката прекарвала доста време пред стъклените врати, припичайки се на слънце. Минаващите покрай нея хора, желаейки да си поиграят с котето, промушвали през процепа на вратите банкнота, а котката ловко я хващала.    Трябва да се каже, че сградата се намира в район, където има много развлекателни центрове и пешеходни алеи. На ден покрай офиса минавало страшно много народ, който пък на никъде не бързал. Затова парите към вечерта ставали доста много. Служителите на фирмата заедно със собственика решили да изразходват \"припечелените\" от котето пари за добра кауза - да ги предават на местен център за бездомници. А на вратата на офиса те написали и съответната обява. Славата за котката филантроп бързо се разнесла и из другите градове, хората започнали да пращат пари за благотворително, а дори и по интернет.    В резултат на любовта си към наличните котето дори се сдобило и със съответния прякор CASHnip (комбинация от думи, CASH – налични пари и и CATNIP – коча билка, чиято миризма много привлича котките).  В крайна сметка тази прекрасна житейска история обиколи света, все пак доброто поражда добро. Приютявайки котето от приюта, вместо да си купи породиста котка, собственикът на фирмата е направил толкова голямо добро дело, колкото не е могъл и да сънува. Котето се разплатило двойно за добротата - хем е ловило мишки, хем и пари за бездомните е събирало.   Какъв невероятен кръговрат на доброто!      ", "date": "2018.07.27", "title": "Смайващо ВИДЕО! Котарак всеки ден носи в офис купища долари, служителите се слисаха, когато разбраха откъде ги взема"}
{"url": "https://www.blitz.bg/lyubopitno/indiytsite-izprevarvat-yapontsite-po-tozi-pokazatel_news616591.html", "text": "Гoдинитe нa ниcĸa paждaeмocт, eмигpaция, cвивaнe нa иĸoнoмиĸaтa и пpиpoдни бeдcтвия дoпpинecoxa зa нaмaлявaнe нa нaceлeниeтo в няĸoи cвeтoвни гpaдoвe, пoĸaзвaт дaнни нa Opгaнизaциятa нa oбeдинeнитe нaции. Πoвeчeтo oт гpaдoвeтe, ĸoитo гyбят нaceлeниe, ca в Aзия и Изтoчнa Eвpoпa - нaпpимep в Япoния, Πoлшa, Pyмъния, Pycия и Уĸpaйнa, пише Мъни бг.Kъм 2018 гoдинa Toĸиo вce oщe e нaй-гoлeмият гpaд в cвeтa c 37 милиoнa житeлитe, нo pacтeжът изчeзнa, a oĸoлo 2020 гoдинa ce oчaĸвa дa зaпoчнe нaмaлeниe. Дeлxи пъĸ нe cпиpa дa ce yвeличaвa и, aĸo тeндeнциятa ce зaпaзи, дo 2028 гoдинa щe cтaнe нaй-гoлeмият гpaд в cвeтa.  B Cтpaнaтa нa изгpявaщoтo cлънцe нaмaлявaнeтo нa нaceлeниeтo нe e caмo в Toĸиo. Meждy 2030 и 2035 г. 63 гpaдa c нaceлeниe oт нaд 300 xил. дyши или пoвeчe щe зaпoчнaт дa ce cвивaт. Oт тяx 33 ca в Япoния. Дo ĸpaя нa тoзи вeĸ щe имa 50 милиoнa пo-мaлĸo япoнци, oтĸoлĸoтo пo вpeмe нa пиĸa. Cpeд нaй-нaceлeнитe гpaдoвe oт 2000 гoиднa нacaм щe имa дpaмaтични пpoмeни дo 2030 г. Oблacттa oĸoлo Hю Йopĸ-Hюapĸ щe бъдe измecтeнa oт тoп 10. Πapиж, ĸoйтo e eдинcтвeния eвpoпeйcĸи пpeдcтaвил пpeз 2000 г., щe бъдe нa 35-тa пoзиция пpeз 2030 г. c 11,7 милиoнa житeли. Eтo и ĸлacaциятa c нaй-гoлeмитe гpaдoвe, ĸaтo в пъpвaтa тaблицa ca дaннитe oт 2000 гoдинa, a във втopaтa - пpoгнoзaтa зa 2030 г.", "date": "2018.07.27", "title": "Индийците изпреварват японците по този показател"}
{"url": "https://www.blitz.bg/obshtestvo/zabranyavat-pesen-zaradi-todor-zhivkov-i-georgi-traykov_news616560.html", "text": "През 1968 година генералният директор на Българската телевизия получил нареждане да се спре излъчването на „Златният Орфей“. Богомил Нонев се опитал да възрази, но напразно. Заповедта не подлежала на коментар. Причината, с която заинтересованите обяснили яростта на началството, била една невинна песничка с дори малко несериозното заглавие „Гротеска“. Автор на тази шеговита мелодия бил младият, но доказващ се композитор Александър Йосифов.  В неговата биография вече фигурирали няколко станали любими на публиката шлагери. Печелел и награди. Текстът бил на друг талантлив творец - поетът Димитър Точев. Той освен хубавите си стихове бил и утвърден текстописец. Автор на текста на вечния хит „Светът е за двама“ по музика на Мария Нейкова.  Към този авторитетен екип било привлечено още едно известно име -  актьорът Коста Карагеоргиев.   Той бил член на изключително силната тогава трупа на Сатиричния театър. Зрителите го гледали с удоволствие всяка вечер. Играел и във филми. А  само след година с неговото изпълнение на песента „На всеки километър“ щели да започват  сериите на прочутата партизанска сага.  Така че един силен екип е създал една малко необичайна песен, чиито герои нямат нищо общо с любовта, морето, ветровете, за които разказват  най-често останалите  естрадни песни.  В крайна сметка журито не се поколебало  и присъдило  на „Гротеска“ първа награда. Карагеоргиев я изпял  още веднъж на галаконцерта и вместо  песента да тръгне триумфално по пътя си към слушателите, изведнъж  изчезва и никой повече не я чува.  С какво толкова двамата шопи, пътуващи из Европа,  главните герои на песента, са притеснили властите  е въпросът, които си задават авторите. Скоро всичко става ясно. В близките дни и месеци предстояло пътуване из стария континент на Първия човек в държавата Тодор Живков и на председателя на Народното събрание на НРБ Георги Трайков. Освен това Тодор Живков си е от Правец, където основно  се самоопределят като шопи.   Така е в изкуството. Понякога дори „Гротеските“ имат лош късмет.  Наредено е при това доста строго  песента да не се излъчва по радиото, вестниците също скочили отгоре  й, а  авторите преживели не една и две безсънни нощи.    Генко Генов, шефът на „Орфея”, пише: „Никой не се заинтересува от факта, че „Гротеска“ е писана и предадена за конкурса осем месеца преди уговарянето на официалните посещения на високопоставените държавници, когато никой не е подозирал за тях. Ние обърнахме внимание на това  обстоятелство, доказвахме го с много докладни, но гласът ни остана в пустиня.  Днес никой от екипа, създал песента „Гротеска“, не е сред живите.", "date": "2018.07.27", "title": "Забраняват песен заради Тодор Живков и Георги Трайков"}
{"url": "https://www.blitz.bg/obshtestvo/obrazovanie/ministrt-na-obrazovanieto-e-kategorichen-printsipt-na-blizost-pri-priema-v-prvi-klas-ne-e-diskriminatsionen_news616516.html", "text": "Принципът на близост не е дискриминационен. Това каза от парламентарната трибуна министърът на образованието Красимир Вълчев в отговор на въпрос за приема на деца в детски градини и в първи клас в по-големите градове, предаде репортер на Агенция „Фокус“. „От миналата седмица имаме решение на Комисията за защита от дискриминацията, която потвърждава това“, заяви той. „Принципът не отнема правото на родителите да запишат детето си в друго училище, но дава предимство за записване в найблизкото училище“, обясни министърът.  „Трябва да имаш възможност да отидеш в училище, което е на разумно за пътуване и придвижване разстояние, особено в по-слабо населените райони“, допълни Красимир Вълчев. „Принципът на близост минимизира времето и разходите за придвижване“, уточни той.  „Може би през август ще предложим промени в наредбата, които ще бъдат в посока, когато по-голям брат или сестра до 7 клас е записан в едно училище, то за детето, което кандидатства същото училище, да бъде за него първа група“, каза още образователният министър. ", "date": "2018.07.27", "title": "Министърът на образованието е категоричен: Принципът на близост при приема в първи клас не е дискриминационен!"}
{"url": "https://www.blitz.bg/obshtestvo/drama-tuberkuloza-i-abort-pogrebvat-mina-todorova-golyamata-lyubov-na-yavorov_news616527.html", "text": "В един прекрасен пролетен следобед на 1906-а красивата млада поетеса Дора Габе прекрачва прага на Народната библиотека, за да се срещне с 27-годишния старши библиотекар Пейо Крачолов Яворов. Тя е видимо притеснена, дори разстроена и иска да научи защо любимият й мъж се държи така безразлично. Та нали доскоро тя е била негова муза и най- близка жена. Колкото и странно да е, друга влюбена в чирпанлията приятелка и пак поетеса - Екатерина Ненчева от Севлиево, я е завела при него. Тогава пламнала любовта им, а скоро се родила първата й стихосбирка - „Теменуги“, любимите цветя, които авторът на „Арменци“ й подарявал всеки ден. На въпроса защо е тази хладина, Яворов не отвърнал нищо. Само бръкнал с дългите си палец и показалец в малкото джобче на сакото и извадил малка снимка на момиче с бяла якичка. После я показал - новата голяма любов Мария /Мина/ Тодорова от град Елена. „В миг всичко ми стана ясно, врътнах се, прибрах се вкъщи в пет следобяд и на другия ден до десет часа плаках за Яворов” - пише изтерзаната Дора Габе в спомените си. Тогава Мария е на 16 години. Тя е сестра на Петко Йорданов Тодоров от кръга „Мисъл“, в който е и Яворов. Родена на дата четвърти в сегашния месец юли, само че през 1890 година. Дали това крехко момиче е истинската голяма любов на поета? Не остава ли тя незаслужено в сянката на фаталната му съпруга Лора Каравелова. И какво би се случило, ако Господ не бе я прибрал в райските си градини толкова рано. Само на двадесет години. Тодор Иванов е председател на фондация „Яворов” и един от най-големите познавачи на живата и творчеството на поета. Освен това, разбира се, е и негов съгражданин. Обяснимо е при него да търсим отговорите:- Господин Иванов, коя е Мария или Мина, преди да се запознае с Яворов?  - Родена е в гр. Елена. Баща й Йордан Тодоров е един от най-богатите хора в Северна България. Той е депутат, явявал се най-често като независим кандидат и печелил с лекота. Бил е много достоен мъж: банкер, едър земевладелец, имал имоти тук, и във Виена. Библиотеката му разполагала с четири хиляди тома на няколко езика. Йордан има трима синове, които праща да се образоват в Европа.  Христо учи социология, Петко, който е малко разпилян, се увлича по литературата и политиката, за което баща му доста го хока. Казва му: „Оня, който не е самостоятелен, един чиновник например, той не може да се занимава с политика. За тази работа трябва да сте богати”.   Никола е най-малкото дете в семейството. Той е бил доста ексцентричен, обичал светския живот. Има версия, че се е хванал с някаква румънска актриса и после дирите му се губят. Знае се обаче, че в тежките месеци на боледуването е бил до сестра си Мина в Париж.   Странно, но Тодоров и Петко Каравелов, бащата на бъдещата съпруга на Яворов Лора са се познавали, били са съмишленици. Държавникът  дори му е гостувал в Елена и заедно се обикаляли района. Майката на Мина пък е била от рода на Иларион Макариополски. Знатна дама.  - Какво се знае за малката Мина ?  - Била много умно момиче, слабичка, давали й нещо за подсилване. В интелекта си била надраснала своите връстници. Град Елена за нея бил тесен. Когато идва да учи в софийската гимназия тя е свирила на пиано, ходела на уроци при най-известната софийска пианистка, имала литературни интереси, дори публикации в някои списания, но брат й Петко бил против това нейно увлечение и дори я спирал.  - Къде и кога се срещат Мина и Яворов?  - Един ден Яворов отива на гости в дома на своя приятел Петко Тодоров и докато сестра му си решела косата на печката, я заговорил. Това е първата им среща. Датата е 25 март 1906 година. Благовещение. Поетът е бил очарован, превзет, паднал в плен на очите й. И дали тогава или по- късно пише две „Хубави очи“ не е сигурно, но се знае, че веднага се ражда стихотворението „Благовещение“.   Няколко месеца по-късно, 20 август 1906 г., е фаталната среща на Яворов с Лора Каравелова, при един излет на Драгалевския манастир, а на първи септември той пък е командирован от министъра на образованието професор Шишманов във Франция. - Как е изглеждала Мина, та е запленила така Яворов?  - Тя е била висока, с големи нозе, леко прегърбена, едра. На пръв поглед нищо особено. Професор Димитрина Ананиева ми разказва следния случай: Един ден Яворов поканил в една сладкарница Мина на баклава и лимонада. Сестра му Екатерина минала да ги види. Те седели до витрината, а тя се движила по тротоара и после споделила: Какви очи. Очи звезди.   Мина е имала невероятно излъчване, глас, изражение, които пленявали.  - Как момичето приема срещата с Яворов и какво се случва после?  - Яворов започва да й пише веднага. Разменят си картички, в които не липсват закачки: „Тук всичките еленски моми знаят поезията ви наизуст и въздишат по нея –пише тя. „Аз съм нещастен, че те вместо да въздишат по мен, въздишат по стиховете ми” - отвръща той.  По това време Мина знае много добре кой е Яворов. Познава творчеството му. Той е най-четеният поет в България и приятел на брат й. Списание „Мисъл“ се получава в дома им в Елена. Тя е прочела всичко от него. Той е бил хит, както биха казали днес. В отговор на неговите любовни обяснения тя му пише: Аз съм толкова млада, а вие сте поет. - Как реагират близките на момичето, все пак то е само на шестнадесет години?  - Едно от неговите посвещения предизвиква скандал. Брат й Христо, пък и Петко, смятат, че Яворов не се ползва с добро име. Прекалено свободен е бил в поведението си към жените. Те са искали да предпазят сестра си от лапите му. Гледали са на него като орел, който ще я грабне, за да удовлетвори каприза си. Атакуват го, че е беден и не може да храни къща. При тази ситуация тя се стъписва и от тук любовта им става особено драматична.  Пейо изразява чувствата си, като пише стихове и ги посвещава на Мина.  Литературна София, разбира се, се догажда, че тя е музата и става скандал. Приятелите му са възмутени, че я разкрива.  Доктор Кръстев остро го критикува. Яворов е обиден, твърди, че никой няма право да се бърка в интимните му чувства, още повече, че той е чист в отношенията.   Улицата обаче не му вярва. Мълвата го изкарва завоевател, който иска да злоупотреби в отношенията си с малкото момиче. Любовта става още по-драматична, въпреки че се задоволява само с размяна на писма, които момичето от един момент нататък започва да крие. Когато Мина идва да учи в София обаче нещата се променят. Те започват да се срещат, всичко е много скрито, дават си знаци къде да се видят тайно. Тя е неговата муза, той любовта на живота й.   Но пред всичко това се изпречват братята и баща й.  Независимо от това обаче, когато става на осемнадесет години Мина иска да отиде при любимия си. Крехкото девойче намира сили да се опълчи на своите, които не искат и да си помислят, че може да попадне в лапите на този женкар. Тя заявява категорично: Аз вземам решенията. Готова е да му пристане. И ето го парадокса. Яворов се отдръпва. Стъписва се. Дотогава той гледа на нея като муза, вдъхновение, и в един момент това ефирно божествено създание иска и е готова да му стане съпруга.  - Явно той съвсем не се вижда като семеен човек?  - Така е. Никак не си го представя. В един разговор дори й дава да разбере, че той въобще не е готов за това. Поетът винаги е бил самотник , казвали са му Сянката, защото се разхождал все самичък. Бил е затворен тип. И изведнъж музата му е готова да се превърне в съпруга, да готви, да пере пелени, да върти къща. Ужасен Пейо пише на сестра си Екатерина: „Изгубих посоката, нещата вече не са под контрол. Не съм мъж за женене. Не се виждам такъв”.  - И какво е решението?   - Той бяга и по този начин нанася на Мина съкрушителен удар. След тежката борба, която влюбената води със своите близки, той се отдръпва. Тя така и не може да разбере защо. Не проумява, че той търси в нея само духовното. - А възможно ли е любовта им да е надскочила тези граници? Имало ли е физически контакт между двамата?   - Съществуват предания, които се помнят в Елена. В покрайнините на града е имало ливада, където те са се срещнали. Яворов е гостувал периодично там. Така че може би връзката им е надхвърлила границите на духовното .  Когато бяхме в Париж, за панихидата на гроба на Мина, там бе и нейният племенник Недко Пеев, строителен предприемач, който отдавна живее във френската столица. Той каза, че ако говорим реално, в един момент Мина станала активната страна във връзката.  - Какви са доказателствата ? Защо? Все пак тя е жената?   - Защото в рода им е било известно, че тя е болна от туберкулоза, знаело се, че няма да има дълъг живот. Заради липсата на време тя е бързала. Нещо повече Недко Пеев намекна, че смъртта й не е само резултат на туберкулозата, но и на един аборт. Той е трябвало да бъде скрит в България, и затова тя е била изпратена далеч, в Париж. Има жени литераторки и изследователки, които намекват доста по-ясно от мъжете, че става въпрос за аборт. - Колко време продължава тази трагична любов и можело ли е тя да има друг финал?  - Цялата история продължава четири години. Идва болестта. Пращат Мина в Париж да учи и се лекува. През февруари 1910 година по време на едно представление в операта, тя получава пристъп от болки в стомаха. И от тогава до юли върви към края.   Настаняват я в скъп и луксозен санаториум в Бретан, Северозападна Франция. Това е всъщност пансион за туберкулозни, тя всеки ден вижда смъртта около себе си. Пред очите й обезобразени млади, стари, всякакви. В тази среда рухва. Болестта я превзема.  - А къде е по това време Яворов?  - Той иска да отиде при нея. През последните месеци те не поддържат контакт. На първи юли тръгва. Знае, че не е добре, бърза. Говори по телефона с брат й Никола. Иска да я види, но получава телеграма, че е късно. Денят е 14 юли. Опелото е в руската църква в Париж. Ковчегът е закрит. Музата не е за показване. Лора по това време е в Лондон и научава от вестник „Пряпорец“, че „малкото момиче с прекрасните очи е мъртво”. Тя възлага на свой приятел да поднесе от нейно име на мъртвата букет момини сълзи. Бъдещата съпруга на поета изпраща голямата му любов с момини сълзи. Такава е играта на съдбата. - Как поетът преживява тази вечна раздяла с любимата си ?  - След погребението Яворов остава шест месеца в Париж и с брат й оформят гроба. Всеки ден от 13 юли до декември той прекосявал пеш „Булонската гора“ и носил червени цветя на гроба на любимата си. Бил смазан от мъка. Не пишел. В дневника му четем, че една сутрин като отишъл на могилата на Мина видял до нея един пресен гроб. Казва, че той е трябвало да бъде неговият. Готвел се да я последва още тогава. Да легне до нея. - Мина - любимата му муза, остава в сянката на фаталната му съпруга. Защо според вас?   - Заради драматичния й край, който става причина и за самоубийството на поета. Но повтарям, че Яворов не е роден за брак. Дори да беше се оженил за Мина, а не за Лора, пак щеше да се случи същото. - Вашето заключение: Мина ли е голямата любов на Яворов?  - Да. Аз така мисля.      ", "date": "2018.07.27", "title": "Драма: Туберкулоза и аборт погребват Мина Тодорова - голямата любов на Яворов"}
{"url": "https://www.blitz.bg/obshtestvo/vie-ste-toto-milioner-kakvo-da-pravite-s-5-500-000-leva-izbort-e-vash_news616487.html", "text": "Само преди дни град Царево осъмна с новия ТОТО милионер. Той докопа солидния джакпот от 1 056 810 лева от играта 6/42. Тази сума е наистина впечатляваща и може да уреди до края на живота ни не само нас, а цялото ни семейство. Но знаете ли какво е по-хубаво от един милион? Точно така - 5 милиона! Затова не се отчайвайте, имате шанс да грабнете най-големия и постоянно нарастващ джакпот в страната. Може би многократно сте си задавали въпроса „Какво бих направил ако спечеля милионите от тотото?” Обичайните неща, които иска всеки от нас, са ясни. Ето някои по-нестандартни идеи, за да добиете истинска представа за това, колко огромна е сумата от 5 500 000 лева!              Обичате да пътувате? Mожете да си позволите яхта, който да ви води до 4-те ви частни острова в Азия. Да речем, че предпочитате да не пътувате със самолета си, все пак можете да си позволите 193 круизни околосветски пътешествия. Така или иначе, колкото и добре да живеете като тото милионер, ще дойде време да се ожените. Със сумата от 5 500 000 лева, можете да си направите над 200 прекрасни и различни сватби. Даваме ви и идея за сватбен подарък за любимия човек, например 3 426 звезди, видими с просто око.            Естествено, стандартът ви на живот би бил напълно различен, ако спечелите огромния джакпот на СПОРТ ТОТО. Най-вероятно ще ви се иска да си имате разнообразие от часовници, обувки и дрехи, но това не е никакъв проблем! Например 4 850 чифта обувки като на Кари Брадшоу могат да бъдат подходящия аксесоар за всяка дама. А за тото милионерите от силния пол пък 450 скъпи часовника, могат да станат неизменна част от живота ви!            Ако пък ви писне от всичко това и искате да избягате, качете се в една от колите си най-нов модел, от които естествено ще имате няколко броя и идете на един от 32  частни концерта на Бионсе.            И като за финал, 461 339 бутилки твърд алкохол или 2 826 000 бутилки лек алкохол могат да ви помогнат празненствата с приятели и роднини да са непрестанни!            Разбира се, това е възможно само с огромния джакпот от 5 500 000 лева в играта 6 от 49 на СПОРТ ТОТО. Останалите печалби, които очакват своя късметлия са до 3 000 000 лева в „Тото 2 – Зодиак“, както и огромните суми и многобройните автомобили във втория шанс на игрите.       ", "date": "2018.07.27", "title": "Вие сте тото милионер, какво да правите с 5 500 000 лева, изборът е ваш!"}
{"url": "https://www.blitz.bg/obshtestvo/vsichkite-izbyagali-kucheta-ubiytsi-ot-sotirya-sa-khvanati-i-shche-bdat-evtanizirani_news616465.html", "text": "Нито една жалба не е постъпвала от съседите на 34-годишния мъж от сливенското с.Сотиря, който беше разкъсан от седемте си кучета вчера. Това каза пред камерата на bTV кметът Димчо Георгиев. Той призна, че до момента не е имало и информация, че имотът всъщност е развъдник за бойни породи.„Знаех, че момчето отглежда 2-3 кучета, а не 7-8”, посочи Георгиев. Той отбеляза, че не е постъпвал сигнал за регистриране на животновъден обект.  Съсед каза, че кучетата не били агресивни – той самият бил влизал в обекта, за да помага на стопанина. Едно от кучетата беше застреляно от човек от селото, а останалите в рамките на вчерашния ден бяха хванати и упоени от ветеринари. Близките на убития са поискали животните да бъдат евтаназирани  .", "date": "2018.07.27", "title": "Всичките избягали кучета убийци от Сотиря са хванати и ще бъдат евтанизирани"}
{"url": "https://www.blitz.bg/obshtestvo/pozharnikar-napravi-neshcho-unikalno-za-kotentse-v-s-yagodovo-snimki_news616462.html", "text": "Малко котенце, заклещено в контейнер за смет в село Ягодово, мобилизира усилията и добрината на хората и те успяха да го спасят, пише trafficnews.bg. Необичайната молба отправи в една от групите във Фейсбук Костадин Георгиев. Ето какво написа мъжът:\"Току-що ми се обади една жена за помощ, но аз не съм в Пловдив! Котето е така от сутринта и едва е живо вече! Намира се \"от западната страна на пощата\" в село Ягодово, Пловдивско! Жената е там сама и не може да се справи! Нуждае се от помощ!!! Моля някой да отиде СПЕШНО!!! Тя се казва Мария. Това, което е нужно, е някой да отиде и да помогне, и то веднага! Добре е да има мъж, ако се наложи да се събори контейнерът! Метален тежък контейнер!  P.S. Помолих жената да направи тези снимки и да ми ги прати по Viber, за да се трогне някой и да отиде! Накарах я да го намаже с олио. Направила го е. Нужно е някой да дърпа лекичко от вътре, като издърпа първо кожата! А човек от вън да извърти главата му по правилния начин! Имал съм подобни случаи. Не се иска сила, а чалъм! Моля някой да тръгне натам веднага, за да й помогне!\" Очевидно постът е предизвикал вниманието и отзивчивостта на доста хора, защото много скоро след публикацията се разбра, че котето, което вече береше душа, е спасено. И то от пловдивски пожарникар. Това става ясно от публикувани снимки от акцията по спасяването и от текста, който ги съпровожда: \"Благодаря на Пожарната в Пловдив! Благодаря на господина, останал анонимен!\" А малко по-надолу Весела Сеферинкина е написала: \"Гордея се с моя син, който има най-доброто сърце и участва в акцията!\". Едно малко коте вчера просто имаше късмет...", "date": "2018.07.27", "title": "Пожарникар направи нещо уникално за котенце в с. Ягодово (СНИМКИ)"}
{"url": "https://www.blitz.bg/obshtestvo/karnobatliya-prevrtya-dregera-i-razbi-rekorda-sedna-zad-volana-v-nesebr-sled-5-golemi-zapukal-se-ot-obed_news616456.html", "text": "Карнобатлия тотално счупи тазгодишния рекорд по шофиране в нетрезво състояние. Ниялдин О. седнал зад волана след изключително тежък запой и то още в късния следобед, за да се прибере. В района на хотел „Ирис“ в Несебър пред возилото му – Фолксваген Джета, паднала полицейската палка и той бил принуден да спре, съобщава \"Флагман\".Още виждайки 43-годишния мъж, полицаите усетили, че е кьоркютук пиян.  Той се държал видимо неадекватен. Последвала проверка с дрегер и... абсолютен рекорд за сезона. В кръвта на водача уредът отчел огромно количество алкохол – 3.12 промила. Ниялдин е задържан за 24 часа. Негов „колега“ и набор, този път обаче на юг от Бургас – в Созопол, също не останал по-назад.  В село Равадиново 43-годишният Антон И. се подпукал от сутринта. Качвайки се в Мерцедеса си малко преди обяд – в 11:30 ч., мъжът бил спрян от редовен патрул на Пътна полиция, като апаратът отчел показание от 1.80 промила.  По двата случая са образувани бързи полицейски производства. Поради зачестилия брой заловени пияни шофьори Флагман прави услуга на тези от водачите, които смятат, че е нормално да седнат зад волана дори и след 1 бира и че това няма да се отрази на уменията им. В случай, че искате резюме – ТОВА Е МИТ. Ето как стоят нещата в действителност:  Показанията на дрегера варират между мъже и жени – тоест, изпили едно и също количество алкохол, уредът ще отчете различни стойности. Това е така заради факта, че в телата на мъжете и жените има различно количество телесни течности. При силния пол те възлизат на 70%, докато при нежния – 60%. Замерването на алкохол се базира именно на тези показания. За по-лесно ще вземем кръгли числа. Мъж, тежащ 100 кг  ( ) изпива 1л. Бира ( ) с процентно съдържание от 5%, което де факто възлиза на 40 грама чист 100%-ов спирт. За да се получи нивото на алкохол в кръвта, количеството чист алкохол ( ) се разделя на количеството телесни течности ( ). В случая – 40/70= 0.57 промила. Или иначе казано – книжката на водача ще бъде отнета директно на място и предстои налагане на административна санкция. Жена, тежаща 50 кг,  има 30 кг телесни течности. Ако тя изпие същото количество бира, резултатът е различен: 40/30= 1.33 промила. Или иначе казано, тя не само ще остане без книжка, но и ще бъде съдена за извършено престъпление. Ниво на алкохола 0,2-0,5 на хиляда  Преценката за дистанция и скорост на приближаващите превозни средства е изкривена. Водачът ще е склонен към поемане на по-големи рискове, особено при опасни маневри като изпреварване или шофиране прекалено близо до предното превозно средство. Ниво на алкохола 0,5-0,8 на хиляда  Зрението е засегнато, което води до забавена реакция при червен сигнал или стоп-светлини. Водачът е склонен да кара прекалено бързо или да преценява грешно разстоянията при наближаване на завой. За мотоциклетистите е трудно да карат по права линия. Ниво на алкохола над 0,8 на хиляда  Водачът е склонен да надценява способностите си. Зрението е дотолкова засегнато, че водачът може да не забележи навреме велосипедисти, пешеходци или паркирани коли, за да ги избегне. ", "date": "2018.07.27", "title": "Карнобатлия превъртя дрегера и разби рекорда! Седна зад волана в Несебър след 5 големи, запукал се от обед"}
