{"url": "https://www.blitz.bg/svyat/tsyal-internet-podigrava-tozi-mladezh-zaradi-10-zabrani-koito-nalozhi-na-priyatelkata-si-snimka_news534039.html", "text": "\n Млад британец предизвика шеги и подигравки в социалните мрежи, след като изготви списък с абсурдни забрани за приятелката си, съобщава Нова телевизия. Луси Талтън планирала да замине с приятелки на почивка в Майорка, но ревнивият й приятел бил твърде обезпокоен да не му изневери. \n Затова излязъл с оригинално решение – лист с правила как тя да се държи в присъствието на мъже. Някои от изискванията са зловещи, други звучат параноично, а трети са меко казано странни. Интересното е, че малко по-късно самият той бил хванат в изневяра.  \n Приятелки на Луси виждат налудничавия списък на 20-годишния Джош и решават да го публикуват в Twitter, определяйки го като „психопат” – мнение, което повечето потребители споделят.  \n  \n \n \n 1. Никакво говорене с момчета. \n 2. Никакви снимки с момчета (забранени са и груповите снимки). \n 3. Не позволявай на момчета да правят снимки от телефона ти. \n 4. Не добавяй момчета в Snapchat, нито пък си разменяй номера с тях. \n 5. Никакъв зрителен контакт с момчета! \n 6. Не купувай питиета на момчета. И не позволявай на тях да ти купуват! \n 7. Никакви наркотици. Ще тествам дали си приела нещо, когато се прибереш. \n 8. В края на нощта ще се отправяш директно към хотела си. Без да се отклоняваш. \n 9. Не помагай на приятелките си да си намират гаджета. Те са достатъчно грозни, за да се тласкат напред една друга. \n 10. Ако приятелките ти доведат момчета, веднага напусни стаята и ме набери по телефона! \n Интересното е, че малко по-късно в интернет се разпространява снимка, на която се вижда как младият мъж най-нахално изневерява на Луси по време на почивката им в Испания. Самият той опитал да накара половинката си да му прости, но безуспешно.  \n", "date": "2017.08.04", "title": "Цял интернет подиграва този младеж заради 10 забрани, които наложи на приятелката си (СНИМКА)"}
{"url": "https://www.blitz.bg/svyat/sashch-slagat-kray-na-lotariyata-zelena-karta_news533995.html", "text": "Президентът на САЩ Доналд Тръмп обяви реформа на миграционната политика и представи законопроект за намаляване наполовина на законната имиграция в страната в следващите 10 години, предадоха информационните агенции. С проекта той слага край на лотарията \"зелена карта\" и сериозно ограничава възможността семействата на американски граждани да пристигат легално в страната. Законопроектът е дело на сенаторите от Републиканската партия Том Котън и Дейвид Пардю.\nПланът предвижда да се ограничи до 50 000 броят на мигрантите, приемани в САЩ всяка година, и да се премахне визовата лотария, при която се раздават по 50 000 визи годишно на жители на държави, от които не пристигат много хора. Според авторите на законопроекта реформата ще доведе до намаляване на броя на приеманите в САЩ имигранти с 41% през първата година и с 50% за десетилетие. \nПроектът предвижда да бъде въведена нова система за определяне на това кой може да бъде приет в САЩ и на кого да се предоставя разрешително за законно пребиваване. Тя дава предимство на кандидатите на базата на финансови възможности, умения, образование и езикови познания. \nПрезидентът Доналд Тръмп подкрепя законопроекта и смята, че той \"ще намали бедността, ще увеличи заплатите и ще спести на данъкоплатците милиарди долари\". Предстои документът да бъде обсъден в двете камари на Конгреса. Той обаче е критикуван от политици както от Републиканската, така и от Демократическата партия и едва ли ще бъде приет от Конгреса в настоящия му вид. Новата система е разработена по модела на канадската и австралийската имиграционна система.\n", "date": "2017.08.04", "title": "САЩ слагат край на лотарията \"зелена карта\""}
{"url": "https://www.blitz.bg/svyat/andryu-taylr-poslednoto-priklyuchenie-mi-predstoi-da-otida-v-shveytsariya-i-da-umra_news533979.html", "text": "Страдащият от Паркинсон Андрю Тайлър разкри своята смела битка с болестта във видеодневника си, заснет дни преди да отиде в швейцарската клиника \"Дигнитас\", пише Мирър.\n70-годишният известен английски журналист настоява хората, които страдат от неизлечима болест и изпитват непоносими болки, да имат правото на достойна смърт. \nВ посланието си той казва: \"Хората трябва да могат да си отидат по цивилизован начин.\" \nОбсъждайки собственото си решение да умре, Андрю казва: \"Не става въпрос за благородна или подходяща смърт... аз не мога да мисля, не мога да се движа, със страшни болки съм, не вярвам да има някой, който да иска да продължава така.\" \nВъпреки болките Андрю запази до последно чувството си за хумор. Когато от персонала в клиниката му дали смъртоносната доза барбитурати, той казал: \"Това нещо има ужасен вкус, да не искате да ме убиете?\" Но след това последните му думи били към жена му Сара, на 72, която го подкрепяше в решението за асистирано самоубийство, казвайки й: \"Ти беше моя цял свят\". \nСлед смъртта му Сара коментира: \"Системата в нашата страна е напълно варварска\". \nАндрю има блестяща кариера като музикален журналист, интервюирайки икони като Брус Спрингстийн, Джон Ленън и Стиви Уондър. Превод: БЛИЦ \n \n", "date": "2017.08.04", "title": "Андрю Тайлър: Последното приключение ми предстои - да отида в Швейцария и да умра!"}
{"url": "https://www.blitz.bg/lyubopitno/nauka-i-tekhnologii/ucheni-izgotvikha-nay-tochnata-karta-na-tmnata-materiya-v-nashata-vselena_news533998.html", "text": "Учени публикуваха най-точната карта, показваща тъмната материя в нашата вселена, предава BBC.\nЕкипът е проучил повече от 26 млн. галактики като част от най-голямото правено досега изследване от този тип.  \nКартата ще помогне на учените да разберат от какво е съставена тъмната материя и да научат повече за друг мистериозен феномен, наречен тъмна енергия.  \nСпоред преподавателя Офър Лахав от Лондонския университетски колеж картата ще разкрие нова информация за това как работи вселената. \n  \n„Тъмната материя и тъмната енергия вероятно са едни от най-големите загадки в света на науката. И това предизвика голям интерес сред учените, тъй като е напълно ново. И всъщност ние все още не знаем какво е това“, допълни експертът.\n", "date": "2017.08.04", "title": "Учени изготвиха най-точната карта на тъмната материя в нашата вселена"}
{"url": "https://www.blitz.bg/svyat/pozhart-v-79-etazhniya-nebostrgach-torch-taur-v-dubay-e-potushen_news534000.html", "text": "Пожарът в 79-етажния небостъргач „Торч Тауър“ в Дубай е потушен, предава Интерфакс.\nМестни медии съобщават, че пламъците са били изгасени към 4 ч. местно време. \nПожарът в най-високата жилищна сграда избухна през нощта на 9-тия етаж, като огънят бързо се разпространи нагоре.  \nСлужбите за гражданска защита и полицията успяха навреме на евакуират гражданите, няма пострадали.  \nТова е вторият голям пожар, избухнал в „Торч Тауър“ от 2011г., когато небостъргачът беше открит. Първият пожар се случи през 2015 г., а през 2016 г. местните власти разрешиха да бъде започната ремонтна дейност, за да се поправи външната облицовката, която е беше повредена от пламъците.\n", "date": "2017.08.04", "title": "Пожарът в 79-етажния небостъргач „Торч Тауър“ в Дубай е потушен"}
{"url": "https://www.blitz.bg/ikonomika/trseneto-na-zlato-spada-raste-interest-km-riskovi-aktivi_news534001.html", "text": "Цeнaтa нa злaтoтo в чeтвъpтъĸ ce пoнижaвa, дoĸaтo дoлapът ce издигa oт 15-мeceчнoтo дънo. Инвecтитopитe ce фoĸycиpaт въpxy pиcĸoвитe aĸтиви нa фoнa нa пpизнaцитe зa yĸpeпвaнe нa aмepиĸaнcĸaтa иĸoнoмиĸa.\n Πo oбeд злaтoтo ce тъpгyвaшe пo $1,263,28 зa тpoйyнция, в cpaвнeниe c $1,266,20 зa yнция пpи зaĸpивaнe нa пaзapa в cpядa. Фючъpcнитe ĸoнтpaĸти зa жълтия мeтaл в CAЩ c дocтaвĸa пpeз дeĸeмppи пoeвтиняxa c $9,3 дo $1.269,1 зa yнция. Pъcтът нa инфлaциятa в CAЩ ce зaбaвя, дoĸaтo пaзapът нa тpyдa пo вcичĸo личи ce нaмиpa в нaй-дoбpoтo cи oт гoдини cъcтoяниe. \n Hивoтo нa бeзpaбoтицaтa ce дъpжи близo дo 17-гoдишeн минимyм. Cвeтoвнoтo тъpceнe нa злaтo e cпaднaлo c 14 пpoцeнтa пpeз пъpвaтa пoлoвинa нa гoдинa, cъдeйĸи пo pязĸoтo пoнижeниe нa пoĸyпĸитe oт cтpaнa нa бopcoвитe инвecтициoнни фoндoвe, cъoбщaвa Wоrld Gоld Соunсіl. Cpeбpoтo днec ce тъpгyвa пo $16,48 зa yнция в cpaвнeниe c $16,55 пpи зaĸpивaнeтo нa тъpгoвeтe в cpядa. \n Πлaтинaтa cтpyвa $950,50 cпpямo $942,50 вчepa в ĸpaя нa тъpгoвиятa, a пaлaдият - $890,00 пpи цeнa $895,00 в cpядa, инфopмиpa Rеutеrѕ и money.bg. \n", "date": "2017.08.04", "title": "Търсенето на злато спада. Расте интересът към рискови активи"}
{"url": "https://www.blitz.bg/kriminalni/prestplenie/anglichanka-i-lyubovnikt-iznasilvat-5-godishno-momichentse-na-zhivo-v-internet-za-naslada-na-pedofilka-v-kaliforniya_news533821.html", "text": "Двойка излъчвала на живо в интернет как изнасилвали дрогирано 5-годишно момиченце, стана ясно в съда в Плимут. Сара Готам и нейния бивш любовник Крег Форбс излъчвали гаврите през Атлантика за наслада на жена педофил в Калифорния.\nГотам и Форбс са обвинени в сексуални гаври с малолетно. Готам отделно е с обвинения и за сексуален тормоз, пише в. \"Дейли Мейл\". \nПркурор Хедър Хоуп заяви в хода на делото: „В случая има сексуална гавра с дете. Обвинението твърди, че гаврите са извършени от Сара Готъм, която по онова време е имала интимна връзка с Крег Форбс”. По думите ѝ, гаврите са били излъчвани на живо чрез уеб камера на жена в Санк Франциско, която си мислела, че детето е на пет години.   \nСпоред прокурорката, детето най-вероятно е било дрогирано по време на изнасилванията и не е знаело какво се случва. Хоуп каза още пред съдебните заседатели, че доказателствата по делото „са отвратителни и изключително ужасяващи”. \nХоп добави, че жената от Калифорния сама е признавала, че е педофил, като първите излъчвания в интернет са се случили в края на 2012 година или началото на 2013 година. „Било е връзка по интернет. Тя е могла да види как голите Крег и Сара са се гаврили с детето в леглото”, каза още прокурорката. \nТя уточни обаче, че когато детето започнало да осъзнава на какво е било подлагано и да изпада в ужас, връзката е била прекъсвана, защото жената от Америка не е искала да гледа как то страда. \nСъдебните заседатели също чуха в залата как Готъм е била сама в дома си с детето и е правила секс с него. \nПроцесът продължава.   Превод и редакция: БЛИЦ \n \n", "date": "2017.08.04", "title": "Англичанка и любовникът ѝ изнасилват 5-годишно момиченце на живо в интернет за наслада на педофилка в Калифорния"}
{"url": "https://www.blitz.bg/lyubopitno/dzhon-otide-da-gleda-avioshou-no-zasne-v-nebeto-neshcho-neochakvano-video_news534005.html", "text": "\n Две летящи чинии се появиха на авиошоу в американския град Ферчайлд, щата Вашингтон, съобщава esoreiter.ru. \nДжон Уичелоу разказа как самолетите, които снимал, се движили бавно в сравнение с НЛО-та. Няма съмнение, че са кораби на извънземни, добавя той. \n  \nИзточник: Флагман\n", "date": "2017.08.04", "title": "Джон отиде да гледа авиошоу, но засне в небето нещо неочаквано (ВИДЕО)"}
{"url": "https://www.blitz.bg/layfstayl/ptuvane/nay-lyubimite-turisticheski-destinatsiya-v-sveta_news534011.html", "text": "Франция запазва позицията си на любима туристическа дестинация в света през 2016 г. Това сочат данните на Световната организация по туризъм на ООН (UNWTO).\nСъединените щати се класират на второ място, следвани от Испания, според годишни данни, които базираната в Мадрид СОТ обикновено обявява през януари, но тази година бяха забавени. Но въпреки че Франция остава на върха, като е приела 82,6 милиона посетители през 2016 г., това е с повече от два процента спад спрямо предходната година, показват цифрите, цитирани от novini.london. \nНяколкото терористични нападения предизвикаха опасения, че туризмът във Франция ще отбележи значителен спад, но данните показват, че повечето посетители не са били отблъснати заради потенциалните заплахи. \nБроят на туристите, посетили САЩ, също е намалял с 3% до 75.61 млн., което показва, че страната запазва твърдо втората си позиция, тъй като третата в подреждането - Испания, има 10% скок на посетителите до 75.56 млн., но пак не достига САЩ, въпреки спада там. Китай се класира на 4-о място в класацията с малко по-малко от 60 милиона посетители, а Италия е на пето място - същото като през 2015 г. \nПодреждането се изчислява според броя на туристите, които прекарват поне една нощ в дадена държава. Но ако се вземат предвид приходите от туризъм, Съединените щати са на първо място с 206 милиарда долара (173 милиарда евро), привлечени през 2016 г., казват от Световната организация по туризъм. \n  \nИспания се класира на второ място с около 60 млрд. долара - увеличение в сравнение с 2015 г. - последвано от Тайланд и Китай. \nМеждувременно Великобритания пада от трето на седмо място с приходи от 34 милиарда долара, което отчасти се дължи на обезценяването на паунда в сравнение с долара след решението за Brexit.\n", "date": "2017.08.04", "title": "Най-любимите туристически дестинация в света"}
{"url": "https://www.blitz.bg/svyat/tlpa-narochi-zhena-ot-kastata-na-nedosegaemite-za-veshchitsa-i-ya-linchuva-do-smrt-zaradi-misteriya-s-mnozhestvo-pripadali-khora_news533997.html", "text": "Тълпа устрои линч над представителка на индийската каста Недосегаемите в щата Утар-Прадеш, считайки я за вещица, съобщава Times of India.\nИнцидентът стана в сряда сутринта. По информация на полицията, Маан Деви, 65-годишна жителка на населеното място Мутнай, намиращо се близо до Агра, се загубила по пътя за вкъщи и се озовала в непознат район. \n\"Възрастната жена била с психични отклонения и затова лицето й, както и белите коси, предизвикали паника сред местните жители,\" заяви представителят на полицията Тедж Бахадур Сингх. \nПаниката била предизвикана не толкова от външния й вид и поведение, колкото, че ненадейното й появяване в непознат край съвпаднало с разпространените в Делхи и близките градове слухове за мистериозни нападения. \nПрез последните няколко дни в местните медии се появиха съобщения за нападения над жени в различни части от Делхи, Хургаон и други градове в северна Индия. Пострадалите разказали, че губели съзнание след силно главоболие, а след като се събудили, виждали, че до тях лежи отрязаната им коса. \nВ резултат сред жителите на тези градове започнаха да се разпространяват мистични версии за това кой стои зад тези нападения - от полубогове и призраци до полукотки и вещици. Тези слухове набирали сила въпреки постоянните опровержения от страна на полицията, че няма нищо мистично в нападенията. \n\"Магьосничеството е напълно изключено. Ние разследваме всичко с научни подходи,\" заяви представител на столичната полиция в Делхи Сурендер Кумар. \nВъпреки тези изявления, нападателите на Маан Деви по думи на сина й, я нарекли вещица и я обвинили в това, че \"дошла да отреже косите на жените им\". Деви почина в болница от многобройните си травми, нанесели от палки. \nНедосегаемите (далити) се явяват една от най-онеправданите обществени групи в Индия. Формално дискриминацията на \"нисшата каста\" е забранена, но в действителност битовите предразсъдъци спрямо нея са живи и днес. Далитите често стават жертви на линч по различни, обикновено несъстоятелни обвинения. Превод: БЛИЦ \n \n", "date": "2017.08.04", "title": "Тълпа нарочи жена от кастата на Недосегаемите за вещица и я линчува до смърт заради мистерия с множество припадали хора"}
{"url": "https://www.blitz.bg/lyubopitno/tova-e-nay-neobichayniyat-prosyak-kogoto-mozhete-da-vidite-snimkavideo_news533989.html", "text": "Това навярно е най-необичайният просяк, когото може да видите, пише Блокнот. Добре облечен млад мъж е застанал в центъра на Москва, пред метрото на улица \"Арбатска\".\nТой е с горделива осанка, в ръката си носи бастун, а в ролята на шапка за подаяния е луксозен цилиндър. До него е тобавена табела: \"Аз съм клошар! Помогнете ми със средства, а не \"кой с колкото може\"\". \n \n \n \nНа табелата също така има и инстаграм @adriandesaintmarc, от който се разбира, че става въпрос за социален експеримент. Превод: БЛИЦ \n", "date": "2017.08.04", "title": "Това е най-необичайният просяк, когото можете да видите (СНИМКА/ВИДЕО)"}
{"url": "https://www.blitz.bg/lyubopitno/shash-v-oregon-amerikanets-rodi-po-estestven-nachin_news534029.html", "text": "\n Двама мъже вече се радват на своето биологично бебе, родено по естествен начин – Лео. Тристан Рийз е транссексуален мъж от Портланд, Орегон, който е започнал промяна на своя пол преди около 10 години. \nТой го спрял, само докато забременее и роди бебето на своя съпруг Биф, които скоро посрещнаха най-малкия член на своето семейство. \nТе имат и две осиновени деца. „Това е уникално, знам, че много хора няма да го приемат, но ние обичаме това дете“, споделя Тристан пред „Фокс Нюз“, цитирана от Новини Лондон.\n", "date": "2017.08.04", "title": "Шаш в Орегон: Американец роди по естествен начин"}
{"url": "https://www.blitz.bg/analizi-i-komentari/stranata-kdeto-mzhete-ne-znayat-dazhe-imeto-na-maykite-si-a-nakazaniyata-za-zhenite-sa-boy-s-kamni-kiselina-v-litseto-otsecheni-kraynitsi_news534017.html", "text": "\n Викат й \"майко на децата\" или \"домакиньо\". Всичко друго е просто немислимо. Името на жената в Афганистан не се изписва дори върху надгробния камък.   публикува вълнуващ коментар на една афганистанска жена. \n\"Дъщерята на Гул Ахмад\", \"Майката на Барялай\", \"Жената на Тадж Мохамад\" - в крайно консервативния Афганистан жената няма дори име. Много мъже по-скоро биха си отрязали ръката, отколкото да нарекат жена си по име. Вместо това те ѝ викат \"майко на децата\" или просто \"домакиньо\". Всичко друго е просто немислимо. Името на жената не се изписва дори върху надгробния камък. \nА който си няма име, не оставя и следи. Дори когато една афганистанска жена извърши нещо забележително, впоследствие се споменава единствено името на мъжа, на бащата или на сина ѝ. И лаврите отиват при тях. Но това си има и обратна страна. Когато една жена стори нещо, което в очите на обществото е скандално, тогава потърпевша е не само тя - увредено е и името на всички нейни мъжки роднини. В резултат: за афганистанската жена повечето врати, които водят навън, са затворени. Поради страха, че може да опозори мъжете. Всичко в името на \"мъжката чест\" \nЧестта (\"намус\") на един мъж е пряка функция от честта на жена му. Тази традиция идва още от предислямски времена и е позната и в други страни. Само онзи мъж, който успешно брани жена си от външни заплахи, може да се смята за човек с достойнство и чест. Но ако не се справи с тази задача, тогава губи честта си и вече не може да се смята за истински мъж. А който иска да възстанови изгубената си чест, той е склонен дори към насилие: бой с камъни, киселина в лицето, отсечени крайници, та чак до убийство - афганистанското общество толерира всички тези \"санкции\" срещу жените. \nЖените се отделят от мъжете на публични места в редица култури. В Афганистан обаче правят още една крачка: никой не бива да знае името на жената, камо ли да види лицето ѝ! \"Къде ми е името?\" \nСрещу тази традиция протестират афганистански жени с новата си кампания в социалните мрежи. Под хаштага #WhereIsMyName (\"Къде ми е името?\") те защитават своята собствена идентичност и поставят под въпрос това дълбоко вкоренено табу. Във \"Фейсбук\" и в \"Туитър\" вече заваляха постинги от афганистанки, живеещи както в страната, така и извън нея. Кампанията подкрепят хора на изкуството и политици, които споделят свои снимки и снимки на жените си. Повечето жени обаче не смеят да публикуват свои снимки, защото ги е страх от последствията. Един млад мъж пише: \"Аз вече съм възрастен човек, но доскоро изобщо не знаех името на майка си.\" \nКампанията онагледява един добре известен факт: никъде другаде по света жените не са тъй потискани, както в Афганистан. Тази страна, където вече от десетилетия се водят граждански войни, е най-опасното място за една жена на земното кълбо. Според някои оценки, над 60% от жените още на 16-годишна възраст сключват принудителни бракове. Никъде другаде по света броят на самоубийствата сред жените не е по-висок от този сред мъжете - а в Афганистан това е факт. Но как ли да се решат тези ужасяващи проблеми, след като жената няма право дори на име? \nПреди 15 години НАТО влезе в Афганистан. Оттогава досега международната общност даде милиони за насърчаване на правата на жените. Срам и позор е, че въпреки това афганистанските жени и до днес са принудени да се борят за такова основно право, каквото е правото на име и идентичност! Женски права - да, само не у дома! \nРазбира се, и в Афганистан можете да откриете семейства, които не се прекланят пред тази традиция. Обикновено обаче общественият натиск е прекалено силен. Афганистанският президент Ашраф Гани често се появява на публични места с жена си, която е християнка от Ливан. Неговите предшественици обаче никога не си позволяваха такова нещо. Г-жа Рула Гани дори взе участие в предизборната кампания и държа няколко речи в подкрепа на мъжа си. \nМнозина образовани и модерни афганистанци одобряват такава нагласа, но въпреки това за нищо на света не биха извели жените си на публично място. Дори когато публично се споделят сватбени снимки, на тях обикновено се вижда само младоженецът. За мнозина афганистански мъже модерността свършва там, където започва личното им пространство. Когато става дума за правата на жените, лицемерието се шири навсякъде. Когато е за правата на чуждите жени - подкрепяме! При мен вкъщи обаче - и дума да не става! \nВ един видеорепортаж западни журналисти интервюират на улицата млади мъже, които подкрепят кампанията на жените. Когато обаче трябва да отговорят на въпроса как се казват жените в техните семейства, интервюираните видимо се колебаят и се чувстват неудобно. В крайна сметка го правят, но си личи, че им е много трудно и че част от имената очевидно са измислени. Сложете край на лицемерието! \nПитам се: колко пари е вложила международната общност в проекти за промяна на манталитета на афганистанските мъже? Защото ако някой наистина желае да подобри правата на жените в Афганистан, трябва първо да тръгне от лицемерието на мъжете. И едва когато един афганистански мъж гордо публикува във \"Фейсбук\" сватбената снимка заедно с жена си, тогава ще му повярвам, че се интересува от правата на жените. А най-прекрасно би било, ако под снимката напише, че е горд да бъде съпруг на Гул Мина...\n", "date": "2017.08.04", "title": "Страната, където мъжете не знаят даже името на майките си, а наказанията за жените са бой с камъни, киселина в лицето, отсечени крайници"}
{"url": "https://www.blitz.bg/svyat/kray-na-zabravenite-neshcha-v-bagazha-yapontsi-izmislikha-mashina-koyato_news534032.html", "text": "\n Забравихте ли нещо? В бързината и припряността при опаковане на багажа за следващата ви ваканция, шансовете да забравите нещо изобщо не са минимални. На този проблем обаче вече има решение и то се предлага от Uniqlo. \n Японската верига за търговия на дребно, известна с марката си Heattech, ще разположи супер удобни вендинг машини на летища в САЩ, съобщава T+L. \n Сега не е нужно да се безпокоите дали сте взели достатъчно зимни дрехи или дори бельо за следващото си пътуване. \n Първата машина Uniqlo To Go беше открита на 2 август на Oakland International Airport в Калифорния. \nСпоред Quartz, компанията планира да се появят още девет такива машини на летища и търговски центрове в цялата страна, включително в Hollywood & Highland Center в Лос Анджелис (10 август), летище Хюстън (17 август) и Queens Center в Ню Йорк (22 август). \n Машините ще предлагат различни стилове и цветове на артикулите - както за жените, така и за мъжете. \n Те ще променят продуктите си в зависимост от сезона и местните нужди на клиентите.  \n Според The ​​Wall Street Journal, компанията се надява, че машините ще бъдат добър начин да представят своята марка Heattech на нова аудитория, тъй като асортиментът ще е от нейни артикули. \nИзточник:  \n", "date": "2017.08.04", "title": "Край на забравените неща в багажа! Японци измислиха машина, която..."}
{"url": "https://www.blitz.bg/zdrave/mnogo-debel-mzh-reshi-da-si-slozhi-kray-na-zhivota-no-vnezapno-pochina-brat-mu-i-snimki_news533411.html", "text": "Дебел мъж, който цял живот се е борил с живота, най-накрая успя да отслабне с 66 килограма след трагичната кончина на брат си. Хавиер Хернандес е тежал най-много 148 килограма, но след като изгубва брат си през 2011 година, той категорично решава да се поправи, започвайки най-напред с наднорменото си тегло.\nШест години по-късно 32-годишният от Темпе в американския щат Аризона тежи под 90 килограма и има тяло на гръцки бог. Въпреки това той продължава да тренира по седем дни в седмицата. „Винаги съм мразел, че съм дебел. Начинът, по който изглеждах и се чувствах. Това се отразяваше и на моето поведение в ежедневието ми”, спомня си Хавиер пред Yahoo, разказвайки за своето дълго пътуване към загубата на килограми. \nХавиер обяснява още, че още от дете той е имал проблеми с килограмите, а понеже семейството му не е имало много пари, той винаги е изпитвал трудност с намирането на дрехи, които да му стават. \nРастейки, гамени и членове на банди постоянно го тормозили заради теглото му. На Хавиер му станало обаче най-лошо, когато брат му починал. „Депресията започна да ме побеждава. Исках да се самоубия. Точно тогава обаче направих избора да се поправя – както отвътре, така и външно”, спомня си още той. \nХавиер обаче не е искал да бъде слаб, а да бъде здравеняк. За да постигне целта си, той се промъквал тайно в сгради, разполагащи с частни зали за фитнес, и е проучил всевъзможни упражнения за стягане на мускулите, които могат да бъдат практикувани навсякъде. \nСлед това Хавиер се хванал на втора работа, с парите от която той си позволил да си купи членска карта във фитнес. Там имало и основен курс по хранене. \nХавиер също забелязал, че нисковъглехидратната диета на Аткинс била много модерна, затова той започнал да се храни само със здравословни протеини, като пиле и риба тон. Въглехидратите също били само от здравословните – сладки картофи. \nТой също броял и ограничавал калориите, за да си гарантира, че ще яде най-здравословните неща, когато се храни в заведение.  Хавиер споделя също, че по онова време той е бил много самотен – семейството му трябвало да се пребори с мъката по загубата на брат ми – затова той ходил във фитнеса по седем пъти в седмицата. \nОбещанието, който той дал на брат си – да промени живота си – било неговата най-силна мотивация. Започвайки своето пътешествие към отслабването, Хавиер сложил негова снимка в портфейла си, за да си напомня винаги защо полага толкова много усилия в залата. \n  \nВ крайна сметка тежката работа дала резултат и Хавиер отслабнал с близо 55 килограма само за година. Той признава, че „неговият дух също е станал много по-силен”. Превод и редакция: БЛИЦ \n", "date": "2017.08.04", "title": "Много дебел мъж реши да си сложи край на живота, но внезапно почина брат му и ... (СНИМКИ)"}
{"url": "https://www.blitz.bg/layfstayl/svetski/andzhelina-dzholi-pristigna-v-grtsiya-s-kianu-riyvs-snimki_news533991.html", "text": "След почивката, която двамата направиха на остров Паксос, се оказа изненадващо с луксозна яхта в префектура Превеза, пише Български новини.\nСлед това с ескорт от охрана пристигнаха инкогнито с лодка до Парга и от там с наето превозно средство, тръгнаха в посока Ахеронтас. Според репортаж Джоли е била с две от децата си. Мястото, което е посетила холивудската знаменитост с децата си е било блокирано от охрана и никой не е могъл да се приближи.  \n \n", "date": "2017.08.04", "title": "Анджелина Джоли пристигна в Гърция с Киану Рийвс (СНИМКИ)"}
{"url": "https://www.blitz.bg/svyat/shche-nastrkhnete-ot-uzhas-ot-tova-video-misteriozen-mzh-spasyava-mlado-momiche-ot-katastrofa-sled-tova_news533943.html", "text": "Изключително мистериозен инцидент са успели да запечатат пътни камери в руския град Бишкек. На записа се вижда как минават два автомобила, когато пред единия от тях внезапно изскача младо момиче.\nПо всички правила то трябва да е ударено силно от колата, но в този момент сякаш от нищото изкача мъж, грабва под ръка момичето и за части от секундата успява да го пренесе през пътя и така да го спаси от сигурна смърт. \nКадрите се разпространяват в социалната мрежа и се споделят масово.  \nА предположенията на потребителите са всякакви - от най-обикновен монтаж, до повреда в записа или пък мистични спасители като Спайдърмен или Супермен.    \n", "date": "2017.08.04", "title": "Ще настръхнете от ужас от това ВИДЕО! Мистериозен мъж спасява младо момиче от катастрофа, след това..."}
{"url": "https://www.blitz.bg/svyat/ukrayna-podgotvya-zakonoproekt-za-vizov-rezhim-s-rusiya_news533977.html", "text": "Депутатите от Върховната рада ще разгледат закон за въвеждане на визов режим с Русия или допълнителни ограничения за руските граждани при преминаването на границата, пише вестник „Известия“.\nДадената инициатива е подкрепена от няколко партии, тъй като „руската“ тема остава един от немногото обединяващи елементи, отбеляза източник от украинския парламент. Той уточни, че за визов режим с Русия в една или друга форма ще гласуват „Блокът на Петро Порошенко“, радикалната партия на Олег Ляшко, „Националния фронт“ и „Самопомощ“.  \nДруг източник от руските дипломатически кръгове отбеляза, че „съдейки по това, което се случва днес в Киев, есента нас все пак ни чакат визи“.  \nСъщевременно събеседниците на изданието подчертаха, че ако изведнъж управляващата партия почувства, че визите ще доведат до загуба на електорат, то може би въвеждането им ще бъде отложено.  \n \n", "date": "2017.08.04", "title": "Украйна подготвя законопроект за визов режим с Русия"}
{"url": "https://www.blitz.bg/intsidenti/strashen-pozhar-gori-v-dubayski-nebostrgach-snimkivideo_news533980.html", "text": "Страшен пожар гори в момента в една от най-високите сгради в Дубай - 79-етажният небостъргач, известен с името Марина, написа преди минути Дейли мейл.\n \n \nПоявиха се първи видеозаписи от горящите високи етажи на небостъргача, виждат се и отчаяните опити на пожарникарите да се справят. \nЗасега не се знае дали има жертви, но щетите със сигурност ще са огромни. \nСъщият небостъргач бе почти унищожен от огромен пожар през 2015 г., припомня английския таблоид. Превод: БЛИЦ \n \n", "date": "2017.08.04", "title": "Страшен пожар гори в дубайски небостъргач (СНИМКИ/ВИДЕО)"}
{"url": "https://www.blitz.bg/svyat/kokteyli-molotov-sa-bili-khvrleni-sreshchu-ispanskoto-posolstvo-vv-venetsuela_news533981.html", "text": "В четвъртък двама мотористи са хвърлили коктейли „Молотов“ срещу испанското посолство в Каракас, няма пострадали, предава AFP.\nСвидетели отбелязаха, че самоделно направените бомби не са експлодирали заради проливния дъжд.  \nНападението срещу дипломатическото представителство се случва на фона на увеличеното напрежение във Венецуела заради протестите срещу новото учредително събрание, което се очаква да започне работа в петък.  \nИспания и останалите държави членки в Европейския съюз по-рано съобщиха, че няма да признаят легитимността на изборите за учредителното събрание. \n", "date": "2017.08.04", "title": "Коктейли „Молотов“ са били хвърлени срещу испанското посолство във Венецуела"}
{"url": "https://www.blitz.bg/lyubopitno/fotograf-zasne-kak-naistina-izglezhda-ruskoto-selo-snimki_news533976.html", "text": "Руският фотограф и етнограф Андрей Кременчук е роден в Горки (Нижни Новгород) през 1973 г., пишат руски медии. След като завършил университета, той започнал да събира фолклор от Владимировска и Нижегородска област.\nПо време на своите експедиции Андрей се увлякъл от фотографията. А през Деветдесетте години на миналия век заминал на стаж в Германия, където живее и до днес. \nНеговото признание зад граница дошло след като публикувал албума си \"Твоят дом\" през 2009 г. \nВ нея той публикува снимки от ежедневния живот в селата в родината си - празници, кръщена, погребения, на които е станал свидетел. Ето и най-интересните от тях:  ; \n \n", "date": "2017.08.04", "title": "Фотограф засне как наистина изглежда руското село (СНИМКИ)"}
{"url": "https://www.blitz.bg/svyat/donald-tusk-otpravi-preduprezhdenie-otnosno-bdeshcheto-na-polsha-v-es_news533983.html", "text": "В четвъртък председателят на Европейския съвет Доналд Туск постави под въпрос бъдещето на Полша в Европейския съюз, пише вестник Politico.\n„Фактът, че решението на Европейския съд е отхвърлено по толкова арогантен начин е доказателство за нещо много опасно според мен: това е явен опит Полша да бъде въвлечена в конфликт с Европейския съюз“, коментира Туск.  \n„Това прилича на подготвяне на изявление, че Полша не се нуждае от блока и че ЕС няма нужда от Варшава“, подчерта Туск. „Опасявам се, че сме близо до този момента“, допълни председателят на Европейския съвет. \n", "date": "2017.08.04", "title": "Доналд Туск отправи предупреждение относно бъдещето на Полша в ЕС"}
{"url": "https://www.blitz.bg/svyat/zagovort-za-teroristichno-napadenie-v-avstraliya-e-bil-rkovoden-ot-visokopostaven-chlen-na-islyamska-drzhava_news533984.html", "text": "Член на терористичната групировка „Ислямска държава“ е ръководил групата австралийски граждани при създаването на бомба, която да бъде поставена на полет на „Етихад еъруейз“ от Сидни, съобщи в петък австралийската полиция, предава AFP.\nСрещу двама от заподозрените са повдигнати обвинения, докато третият задържан все още е разпитван от властите.  \n„Те са били съветвани от високопоставен член на „Ислямска държава“, когото те наричат „командир“, съобщиха от полицията. \n", "date": "2017.08.04", "title": "Заговорът за терористично нападение в Австралия е бил ръководен от високопоставен член на „Ислямска държава“"}
{"url": "https://www.blitz.bg/lyubopitno/nasa-si-trsi-ofitser-po-planetarna-zashchita_news533986.html", "text": "НАСА публикува обява за щатния пост в агенцията \"офицер за планетарна защита\".\n Отворената позиция е само за американски граждани.  Американците ще могат да кандидатстват за вакантната позиция, за която НАСА предлага заплата  от 124 до 187 хиляди щатски долара , до 14 август. \n Кандидатите също така трябва да имат  висше образование по математика и физически науки.  Избраният от НАСА \"офицер за планетарна защита\" ще подпише 3-годишен договор с космическата агенция на САЩ. \n Работата на планетарния офицер е да пази планетата Земя от евентуално замърсяване с материали, които могат да се пренесат на Земята при завръщането на космическите мисии на НАСА. \n Служителят ще трябва да следи всички излитащи и кацащи космически мисии да не изнасят или внасят различни по вид микроби и други видове частици. \n В описанието на длъжността се обяснява, че НАСА поддържа политики за планетарна защита, приложими към всички космически мисии.  Полетите могат умишлено или непреднамерено да изнесат земни организми и органични съставки от планетата ни или да внесат непознати такива на Земята. \n", "date": "2017.08.04", "title": "НАСА си търси офицер по планетарна защита"}
{"url": "https://www.blitz.bg/svyat/nay-malko-27-dushi-postradakha-pri-verizhna-katastrofa-v-germaniya_news533987.html", "text": "Най-малко 27 души бяха ранени при голяма катастрофа с участието на 29 превозни средства на магистрала в Южна Германия, предаде ДПА, като се позова на изявление на полицията.\n Задният сблъсък между две коли по време на вечерния час пик на баварската магистрала 8 доведе до верижна катастрофа, разпростряла се на 150 метра. Полицията съобщава, че 27 души са били отведени до близките болници, един от тях е в сериозно състояние. Очаква се повечето пострадали да бъдат пуснати бързо. \n По време на катастрофата валеше силен дъжд, но според полицейски говорител предстои да се изясни дали метеорологичната обстановка е сред причините за инцидента. \n Поради сблъсъка беше затворена източната част на магистралата, водеща към Мюнхен. Близо до мястото на верижната катастрофа, между градовете Аделцхаузен и Оделцхаузен се събра колона от коли, дълга няколко километра. \n", "date": "2017.08.04", "title": "Най-малко 27 души пострадаха при верижна катастрофа в Германия"}
{"url": "https://www.blitz.bg/intsidenti/stikhii/gigantska-anomalna-mlniya-udari-planina-na-khavaite-video_news533982.html", "text": "Изданието Live Science публикува видеокадри е заснета джет мълния — гигантска и рядко срещана разновидност на мълнията. Явлението представлява конусовидна тръба, възникваща обикновено в горните слоеве на атмосферата, над буреносни облаци на височина 40-50 километра (в долната граница на йоносферата).\n Джет мълнията, фиксирана от сътрудниците на обсерваторията „Джемини“ в планината Мауна Кеа (4207 м) на Хаваите, е възникнала, както се предполага, на височина 80 километра. Учените от обсерваторията смятат, че феноменът е удивителен. \n  \n \n Камерата е уловила също и мезосферни гравитационни вълни, които наподобяват вълни на повърхността на водата. Те са породени от конвекционни процеси, протичащи в периферията на буреносния облак. \n", "date": "2017.08.04", "title": "Гигантска аномална мълния удари планина на Хаваите (ВИДЕО)"}
{"url": "https://www.blitz.bg/svyat/prvata-grupa-ot-bezhantsi-se-zavrshcha-v-severnata-chast-na-siriya_news533988.html", "text": "Първата група от бежанци се завръща в северната част на Сирия, след като беше постигнато примирие между движението „Хизбула“ и групировката „Джабхат Фатех ал Шам“, предава Anadolu Agency.\nВ четвъртък вечерта конвой от 117 автобуса с около седем хиляди сирийски бежанци са пристигнали в провинция Идлиб.  \nПримирието между двете организации влезе в сила миналия месец.\n", "date": "2017.08.04", "title": "Първата група от бежанци се завръща в северната част на Сирия"}
{"url": "https://www.blitz.bg/svyat/avstraliya-razgada-teroristichnata-skhema-zaloveniyat-atentator-slozhil-bomba-v-bagazha-na_news534169.html", "text": "Заподозрян за тероризъм в Австралия се опитал да качи бомба на пътнически самолет, поставяйки я в багажа на неподозиращия си брат. Това разкри австралийската полиция, цитирана от БиБиСи. Планът е един от двата терористични заговора, които наскоро бяха разкрити от властите. През уикенда полицията в Сидни извърши няколко ареста.\nЗаподозрените са свързани с ДАЕШ (\"Ислямска държава\"). Другият заговор за атентат е бил насочен срещу сграда. Полицията поясни, че плановете са \"напълно осуетени\". \nЗаместник-началникът на австралийската федерална полиция Майкъл Фелън поясни, че това е един от най-усъвършенстваните опити за атентат на австралийска земя. \nТой добави, че двама заподозрени са създали и са скрили бомба в багаж. \nПланът е бил братът на единия от заподозрените да вземе багажа си на борда на самолет на Etihad Airways, излитащ от Сидни на 15 юли. Полицията уточни, че братът не е знаел за бомбата. \nНо по някаква причина планът е изоставен в последната минута, въпреки че багажът е закаран на летището. Братът след това се качил на борда, чиято дестинация не е известна, но без багажа. \nФелън изтъкна, че багажът не е достигнал до мястото за проверка. \nСпоред полицията заподозрените са направили бомбата, използвайки части от Турция, които са изпратени с транспортен самолет, уреден от високопоставен представител на ДАЕШ. Единият от заподозрените е бил в контакт с фигурата от април. \nПолицията добави, че след като планът с бомбата се провалил, двамата заподозрени са започнали да организират друга атака. Те са възнамерявали да използват самоделно устройство със сероводород. \nОбаче Фелън уточни, че планът е бил в начална фаза, когато полицията се намесила в събота. Открити са компоненти и химикали за бомбата. \nВчера срещу двамата заподозрени бяха повдигнати обвинения за подготовка и планиране на терористична атака. \nАко бъдат осъдени, те могат да получат доживотна присъда.\n", "date": "2017.08.04", "title": "Австралия разгада терористичната схема! Заловеният атентатор сложил бомба в багажа на..."}
{"url": "https://www.blitz.bg/intsidenti/kato-ot-film-na-uzhasite-mechka-ubi-sluzhitel-na-zoopark-dokato_news534130.html", "text": "\n Служител на зоопарк бе убит от мечка в най-голямата зоологическа градина за хищници в Европа, съобщи шведската полиция. \n19-годишният мъж почиствал клетка в „Orsa Predator” в централната област Даларна, когато мечката успяла да пробие оградата и да го нападне, съобщи полицията в изявление. Младежът по-късно починал от раните си. \nЗоологическата градина се срещат големи хищници от северното полукълбо, включително полярни мечки. Много от тях са застрашени видове.\n", "date": "2017.08.04", "title": "Като от филм на ужасите! Мечка уби служител на зоопарк докато..."}
{"url": "https://www.blitz.bg/svyat/brutalna-katastrofa-s-dilri-v-londonski-kvartal-snimki_news534157.html", "text": "\n Катастрофа блокира лондонския квартал „Форест Гейт“, на улица \"Радклиф Роуд\" информира „Новини Лондон“.  \nПо снимките се вижда, че движението е силно затруднено. Според очевидци, в пострадалата кола е имало местни дилари, като само един е задържан, останалите са избягали. \n \n \n \n \n", "date": "2017.08.04", "title": "Брутална катастрофа с дилъри в лондонски квартал (СНИМКИ)"}
{"url": "https://www.blitz.bg/ikonomika/ptyat-ot-kulata-do-solun-veche-dvoyno-po-skp_news534158.html", "text": "\n С нова 24-часова стачка от вторник, 8 август работниците по магистрала „Егнатия Одос SA“ продължават протестите в отговор на изграждането на нови пътни такси станции, както и планираното разпределение на магистралата, пише \"Български новини\". \nСтачката ще се проведе по време на търга за изграждане на новите тол пунктове на Кавала и Стримонико. Последната е на пътя от Кулата за Солун и на практика ще оскъпи двойно преминаването. Работниците протестират, като искат цената на магистраната такса да остане три цента на километър и заявиха, че: „твърдо се противопоставят“ на планираното удвояване. „Ние оставаме на нашата позиция на предложената приватизация на магистралата Егнатия Одос като направена вече стратегическа пътна мрежа в Северна Гърция дълга 1000 км, това е против обществения интерес, ще се възползват само потенциалния концесионер и ще увеличи тежестта на гражданите с увеличението на таксите. \nПътната инфраструктура в рамките на магистрала Егнатия е изцяло финансирана и вече е изградена и няма документация за осъществимостта на разпределението на финансите е техническите условия, се казва в изявлението. \n \n", "date": "2017.08.04", "title": "Пътят от Кулата до Солун – вече двойно по-скъп!"}
{"url": "https://www.blitz.bg/ikonomika/bryuksel-s-nov-udar-sreshchu-rusiya-zaradi-promishlen-gigant_news534166.html", "text": "\n Европейският съюз разшири списъка със санкции срещу Русия във връзка със скандала около доставките на турбини „Сименс” в Крим. Това съобщи пресслужбата на Съвета на ЕС.  \nТака общността налага санкции върху трима руски граждани и три фирми. Сред физическите лица са двама държавни служители и представител на една от санкционираните компании. Те са застрашени от замразяване на активи и забрани за пътуване. Сред „печелившите” са руският министърът на отбраната Андрей Черезов и Евгений Грабчак и Сергей Топор-Гилка от дъщерното дружество на държавната корпорация \"Ростех\" - \"Технопромекспорт\". \nВ черния списък влизат компаниите „Технопромекспорт”, „Ростех” и „Интеравтоматика”. На 26 юли страните членки постигнаха принципно съгласие за въвеждане на допълнителни санкции срещу 3 физически и 3 юридически лица от Русия, но за влизането в сила на решението беше нужно одобрение на Съвета на ЕС. На 21 юли концернът „Сименс” заяви, че спира доставките на енергооборудване за руски фирми, защото четири доставени за електроцентрала в Таман газови турбини са били прехвърлени в Крим в нарушение на санкциите на ЕС.\n", "date": "2017.08.04", "title": "Брюксел с нов удар срещу Русия заради промишлен гигант"}
{"url": "https://www.blitz.bg/svyat/uzhas-nad-alpiyski-masiv-v-shveytsariya-samolet-padna-i-zaginakha-dve-detsa-i-pilota_news534168.html", "text": "\n При катастрофа на малък самолет в алпийския масив Дяволеца в Швейцария загинаха две деца на 14 години и пилота, съобщава местната полицията, цитирана от Франс прес. \n Седемнайсетгодишно момиче е тежко пострадало при днешната катастрофа, причините за която се разследват. \n Жертвите са били на младежки лагер на организацията\"Аеро-кльоб дьо Сюис\", посветен на авиацията, който се провежда за 35-и път. \n Според полицията пилотът е бил опитен. Инцидентът е станал с втората за деня група, с която е летял. Местен представител, отговарящ за полетите в околността, каза, че пилотът не е правил никакви специални маневри и демонстрации. \n", "date": "2017.08.04", "title": "Ужас над алпийски масив в Швейцария! Самолет падна и загинаха две деца и пилота"}
{"url": "https://www.blitz.bg/svyat/otvratitelno-otkrikha-sledi-ot-choveshko-meso-v-kolbasi_news534144.html", "text": "\n Лабораторен анализ откри следи от човешко ДНК в два вида руски колбаси, производство на  компания „Мортадел“, пише в. „Известия“. Става дума за колбаса „Кралски“ и за зърнестия сух салам. \nНа необичайната находка се натъкнали специалисти от Федералния изследователски център за хранене по време на експертиза на хранителните продукти. „Не си спомням да сме имали подобни случаи в последно време“, сподели служител на центъра пред изданието. „Остава ни само да си правим догадки как се е случило това“, допълни сътрудникът. От института за хранене уточняват, че за анализа на колбасите е била използвана специална тест система, реагираща на присъствие на човешко ДНК. Образците от саламите били взети за лабораторен анализ на територията на предприятието „Мортадел“, уточняват „Известия“. Журналистите от вестника не успяха да получат от производителите коментар за скандалната находка. \nова не е първият случай на човешко ДНК в колбасна продукция, припомнят агенциите. По данни на американския изследователски център Clear Food Labs през 2015 г. човешко ДНК е намерено в 2% от подложените на анализ кренвирши, като половината от тях били вегетариански. Според експерти обаче този факт далеч не означава, че в колбасите има човешко месо. Специалисти предполагат, че човешкото ДНК е попаднало в храните заради антисанитарни условия на производство, при които е възможно в продукта да попадне пърхот, слюнка или косъм на човек. \n", "date": "2017.08.04", "title": "Отвратително! Откриха следи от човешко месо в колбаси"}
{"url": "https://www.blitz.bg/svyat/s-maska-i-shnorkhel-putin-presledva-dva-chasa-shchuka-pod-vodata-prostrelva-ya-s-kharpun_news534175.html", "text": "\n Президентът на Русия Владимир Путин е бил на кратка лятна почива в южносибирската република Тува в дните от 1 до 3 август, съобщи говорителят на Кремъл Дмитрий Песков, цитиран от руски медии. \nПо думите му президентът е бродил из \"трудно достъпна тайга, ловил е риба в планински езера, занимавал се е с подводен риболов, пекъл се е на слънце, спускал се е по планински реки на моторници и салове и е правел планински преходи пеша и с АТВ\".\n Песков допълни, че в пътешествието си Путин е бил придружаван от министъра на отбраната Сергей Шойгу, президента на Тува Шолбан Кара-оол и президента на Хакасия Виктор Зимин. \n  \nКремълският прессекретар описа климата в района като суров, остро континентален, като на слънце е много топло, но вечерта температурите рязко спадат до 5 градуса. По думите на Песков водата в езерата била с температура до 17 градуса, но това не е спряло президента. \n  \nПутин, облечен с леководолазен костюм и с маска и шнорхел, два часа преследвал щука под водата, преди да я простреля с харпун. През това време инсталираната на маската му камера \"GoPro\" е заснела \"уникални кадри\", които ще бъдат публикувани, обеща Песков. \n Владимир Путин е бил за риба и с други високопоставени лица - през 2007 г. с княза на Монако Албер в Тува, през 2001 г. с френския президент Жак Ширак в Санкт Петербург, а през 2007 г. с президента на САЩ Джордж У. Буш и с Джордж Буш - баща в семейното им имение в щата Мейн. \n", "date": "2017.08.04", "title": "С маска и шнорхел Путин преследва два часа щука под водата, прострелва я с харпун"}
{"url": "https://www.blitz.bg/svyat/posledniyat-bastion-na-id-v-siriyskata-pustinya-pochti-padna_news534154.html", "text": "Преди три дни БЛИЦ разказа за сериозните загуби на сирийските „Tiger Force” при контраудар на ИД – 37 убити. Тогава терористите контраатакували близо до градовете Ган-ал-Али и Шинан на западния бряг на Ефрат. Те успели частично да отблъснат армейците и да прекъснат техните линии за снабдяване към двата града. Едва на следващия ден ситуацията била овладяна, настъплението е възобновено и снощи „тигрите” излязоха само на 60 км от Ракка.\nСега ИД упорито отбранява своята последна опора в сирийската пустиня град Ас-Сукна в източната част на провинция Хомс. Джихадистите отлично разбират, че в пустинята редовната армия не може да им противопостави превъзхождащи сили, а падне ли Ас-Сухна, то разчленяването на контролираната от тях сирийска територия е въпрос само на време. \n  \nДвете настъпателни операции (в района на река Ефрат и при Ас-Сухна) достигнаха онази граница, когато трябваше да се прегрупират и да попълнят материално-техническите си ресурси. Настъпи временна оперативна пауза. \n  \nКато цяло щурмът на Ас-Сукна продължава от седмица, без признаци, че терористите ще отстъпят, а те дори се опитват да контраатакуват. \n  \nДнес, 4 август, сирийската армия взела под свой контрол възвишенията в западно и южно от града, поставяйки практически пълен огневи контрол на територията, а щурмови групи приближили центъра на града. \n  \nНе може да се оценят възможностите на терористите за съпротива, но гарнизонът на града е отслабен от упоритите боеве на далечните рубежи, а след това към подстъпите на града. Опитите на терористите да атакуват блок-постове на САА в района на трасето Итрия-Ракка били своевременно разкрити и вместо до проблеми за армията, те довели до сериозни загуби за терористите. Очаква се до ден-два всичко да приключи. \n  \nПри Ас Сукна също се очаква оперативна пауза след превземането на града, след което армията ще възобнови настъплението си. При това се появиха съобщения за масирано прехвърляне на правителствени войски от южния фронт в района на Палмира. \n  Редакция БЛИЦ по чужди публикации \n", "date": "2017.08.04", "title": "Последният бастион на ИД в сирийската пустиня почти падна"}
{"url": "https://www.blitz.bg/intsidenti/pozhari/ogneniyat-ad-v-makedoniya-ne-stikhva-plamtsite-izlizat-izvn-kontrol-izgoreli-sa-chetiri-khilyadi-khektara-zemya_news534176.html", "text": "\n Все по-критична става ситуацията край македонското село Требовле, предава македонският телевизионен канал „ТВ 21“. \nПожарът в околността все още не е под контрол, твърди председателят на местната община Златко Петревски. \nСпоред него, досега са изгорели над четири хиляди хектара земя, а ако пожарът не бъде изгасен, засегнатата площ може да бъде много по-голяма. Той добави, че огнената стихия се разпространява към връх Фойник. \nОт Въоръжените сили на Македония заявиха, че изпращат толкова помощ, колкото им е поискана. В Македонски брод има 60 войници и четири хеликоптера, докато в Требовле се оплакват, че няма нито един представител на Управлението за защита и спасение, на терен.\n", "date": "2017.08.04", "title": "Огненият ад в Македония не стихва! Пламъците излизат извън контрол, изгорели са четири хиляди хектара земя"}
{"url": "https://www.blitz.bg/svyat/shche-se-stigne-li-do-masovo-natravyane-panika-obkhvana-evropa-zaradi_news534164.html", "text": "\n Германската търговска верига \"Алди\" обяви, че ще изтегли всички яйца от мрежата си и ще спре продажбата в цяла Германия след разразилия се скандал. Преди няколко дни стана ясно, че опасни яйца са засечени в Германия, Холандия и Белгия. В тях откриха токсичния препарат \"Фипронил\", който е забранен за използване при производство на храна. \n От веригата отбелязаха в съобщение, че изтеглянето на яйцата е \"чисто предпазна\" мярка за потребителите, въпреки че няма доказателства продуктите да са засегнати. \n Почти всички 16 провинции в Германия, с изключение на Саарланд и Саксония, са засегнати от скандала с яйцата, разразил се първо в Холандия и Белгия, където във ферми е открит токсичният препарат. \n \"Фипронил\" често се използва при пръскане срещу бълхи, въшки и кърлежи по животните. Забранява се използването му върху животни, които са предназначени за консумиране от хората, тъй като може да засегне черния дроб, щитовидната жлеза и бъбреците, ако се погълне в големи количества. \n \"Алди\" до момента е единствената компания, която предприе драстични мерки. От \"Лидл\" заявиха, че в бъдеще ще купуват яйца, които предварително са проверени дали имат \"Фипронил\". Други германски компании, \"Реве\" и \"Едека\", съобщиха, че за момента ще изчакат. \n От Германската асоциация на фермерите смятат, че решението на \"Алди\" е \"крайно\".  \n", "date": "2017.08.04", "title": "Ще се стигне ли до масово натравяне? Паника обхвана Европа заради...."}
{"url": "https://www.blitz.bg/daydzhest/shok-khilyadi-se-redyat-za-da-im-razbiyat-kokosov-orekh-v-glavata-video_news534182.html", "text": "\n Повече от 1 000 поклонници се събраха на фестивал в Южна Индия, предаде Нова Телевизия. Основната традиция включва свещенослужител, който минава покрай насядалите хора и им размазва по един кокосов орех в главите.     \nРитуалът отдава почит на водата и е част от двудневен фестивал, който привлича богомолци от целия регион. Наблизо винаги има медицински екип. \n", "date": "2017.08.04", "title": "Шок! Хиляди се редят, за да им… разбият кокосов орех в главата (ВИДЕО)"}
{"url": "https://www.blitz.bg/lyubopitno/nauka-i-tekhnologii/izsledvane-razkri-kakva-e-taynata-na-letyashchite-zmii_news534184.html", "text": "\n Учени изясниха как някои змии покоряват въздушната стихия, съобщи LiveScience. А те наистина могат да прелетят немалки разстояния, скачайки от височини до 15 м. Изследването е извършено от биолога Джейк Соча от Техническия институт на Вирджиния, пише obekti.bg. \n Летящите змии са пет родствени вида, например Chrysopelea paradisi. Скачайки от дървета те могат да се придвижват за секунди на разстояния над 20 м - най-вече от клон на клон. Мнозина предполагаха, че това е въздушно планиране, но точният механизъм на змийския полет доскоро беше неизвестен. \n За да провери съществуващите хипотези, Соча заснел куп видеоклипове на змии, скачащи от 15-метрови височини. За да анализира движенията им, нанасял по телата на аеронавтите бели точки, чрез които да се определя положението им при полета. \n По този начин бил съставен модел на движенията на C. paradisi във въздуха. Тук може да видите няколко записа на змийските полети. \n Учените били изненадани, че за част от секундата змията дори набира височина, благодарение на сумата от силите при скока. Това C. paradisi успява да постигне заради свиването на тялото в компактна форма, както и заради своеобразната подготовка, при която змията се извива под формата на буквата J. \n", "date": "2017.08.04", "title": "Изследване разкри каква е тайната на летящите змии"}
{"url": "https://www.blitz.bg/obshtestvo/grtsite-spipakha-nash-alo-izmamnik_news534159.html", "text": "\n Една жена в атинския квартал на Кукаки е била измамена от 28-годишният български мъж, който твърдял, че сестра й е причинила катастрофа, в която е убила дете.  \nЗаподозреният се представил за полицай, и я заплашил, че сестра й ще влезе в затвора, освен ако не плати 4500 евро за да организира нейното освобождаване. 28-годишният е работил с жена – съучастник, която говорила на жертвата по телефона, за да звучи по-автентично. Жената веднага се обадила на полицията, която пратили служители да арестуват 28-годишният на мястото, където жената е била инструктирана да достави парите. \nПолицията има основание да смята, че заподозреният успешно е използвал една и съща измама най-малко четири пъти в района на Неос Космос. Неговата съучастничка е все още на свобода и се издирва, съобщава в. Български новини. \n \n", "date": "2017.08.04", "title": "Гърците спипаха наш ало измамник"}
{"url": "https://www.blitz.bg/svyat/20-g-zatvor-za-maykata-chudovishche-ostavila-bebeto-si-da-umre-na-45-gradusova-zhega-v-pustinya_news534167.html", "text": "През септември миналата година 23-годишната Ашли Денис Атсън закарала 17-месечната си дъщеричка в пустинята в американския щат Аризона и я оставила в бебешката й количка на 45-градусовата жега, пише немското издание \"Билд\".\n Атсън била напълно наясно какво върши - тя се върнала при бебето едва след 4 денонощия, когато то вече било починало от жегата. Атсън заровила трупа на детето си в най-големия индиански резерват в САЩ \"Навахо\". \n При раждането си детето имало по тялото си следи, причинени от употреба на метамфетамин, затова било отнето от Атсън и било настанено в социална институция. Само 2 месеца преди фаталния инцидент майката си върнала попечителството. \n Атсън се призна за виновна пред съда в Аризона и получи 20 години затвор за действията си. Съдията по делото окачестви случая като \"предумишлено, безсърдечно убийство на невинно дете\". \n", "date": "2017.08.04", "title": "20 г. затвор за майката - чудовище, оставила бебето си да умре на 45-градусова жега в пустиня"}
{"url": "https://www.blitz.bg/svyat/britansko-izdanie-grmna-s-shokirashcho-kralsko-razkritie-za-printsesa-dayana-i-groba_news534148.html", "text": "Двадесет години след смъртта на обичаната в целия свят принцеса Даяна, на бял свят излезе шокиращо разкритие. В свое разследване американски медии, цитирани от английското издание RadarOnline е напълно възможно гробът на Даяна да е празен.\nСпоред журналистите тялото на принцесата не е положено в крипта в семейното имение Олторп. Известно време след смъртта й останките на Даяна били преместени в храма Св. Мария, където бил положен и баща ѝ граф Джон Спенсър. \nВ разследването си американските журналисти обясняват и мотивите за преместването. Според тях кралското семейство се опасявало, че гробът на принцесата може да бъде унищожен от вандали, или пък мародери да опитат да откраднат тялото. През последните двадесет години вече са правени четири такива опита. \nИмението Олторп, където е погребана принцеса Даяна, е собственост на семейство й от 500 години. Понастоящем се стопанисва от брат ѝ Чарлз, девети граф Спенсър. Десетки хиляди посетители годишно плащат до 18,50 лири, за да отдадат почит към покойната принцеса и да разгледат останалата част от имението. Превод БЛИЦ \n \n", "date": "2017.08.04", "title": "Британско издание гръмна с шокиращо кралско разкритие за принцеса Даяна и гроба ѝ!"}
{"url": "https://www.blitz.bg/svyat/bloomberg-proizvoditel-na-marikhuana-si-kupi-tsyal-grad-v-kaliforniya-za-da_news534086.html", "text": "Един от най-големите производители на марихуана в Америка - American Green Inc., предприе необичайна стъпка, за да привлече нови клиенти. Компанията брои 5 млн. долара за малко градче в Калифорния, където смята да продава свободно продукцията си, съобщава Bloomberg.\nЗа 1 месеца в Ниптън ще бъдат вложени 2,5 млн. долара, с които ще  бъдат създадени туристически зони. \nПокупката включва 120 акра земя с супермаркет, хотел, училище и минерални бани. Ще бъдат построени и нови обекти.  \n \n", "date": "2017.08.04", "title": "Bloomberg: Производител на марихуана си купи цял град в Калифорния, за да ..."}
{"url": "https://www.blitz.bg/svyat/ot-poslednite-minuti-kreml-otseche-za-dumite-na-trmp-za-rusiya-amerikanskiyat-prezident-e_news534087.html", "text": "\n Прессекретарят на Кремъл Дмитрий Песков съобщи, че руското правителство напълно споделя гледната точка на президента на САЩ Доналд Тръмп, който по-рано заяви, че отношенията между САЩ и Русия се намират на „опасно ниско равнище“, предаде  \n„Напълно споделяме мнението му“, заяви Песков. Той добави, че тази опасност „може да се заключи в дефицита на взаимодействие и сътрудничество по тези въпроси, които са жизненоважни за нашите две страни и народи“. \n \n", "date": "2017.08.04", "title": "От последните минути! Кремъл отсече за думите на Тръмп за Русия: Американският президент е..."}
{"url": "https://www.blitz.bg/svyat/stoltenberg-pred-cnn-nato-ne-iska-nova-studena-voyna-s-rusiya_news534089.html", "text": "На НАТО не му е нужна нова студена война и конфронтация с Русия. Това заявил генералният секретар на НАТО Йенс Столтеберг пред CNN в интервю в отговорна въпроси относно предстоящото руско учения в района към Балтика: Счита ли той, че Русия нараства военната си сила и дали се безпокои за границите на балтийските държави?\n  – казва Столтенберг. \n  \nСпоред лидера на Алианса това било една от причините, по която НАТО отговорило с най-значителното укрепване на своята колективна отбрана от времето на Студената война. Затова са утроени силите за реагиране на НАТО, особено присъствието в източните части на Алианса, като са разположени четири бойни групи в Балтика и Полша. \n   – обобщава Столтенберг. \n  Превод и редакция: БЛИЦ \n \n", "date": "2017.08.04", "title": "Столтенберг пред CNN: НАТО не иска нова студена война с Русия"}
{"url": "https://www.blitz.bg/svyat/vazhen-den-za-obama-predishniyat-amerikanski-prezident-dnes_news534091.html", "text": "\n Бившият американски президент Барак Обама празнува своя рожден ден! Той е първият американски цветнокож президент в историята. \nБарак Обама влезе в Белия дом през 2009 година. Той ще остане в историята с редица свои управленски решения, но ще бъде запомнен и с моментите, в които успя да усмихне милиони хора по света. \nGettyimages\n Неотлъчно до него бе съпругата му Мишел Обама. Тя стана любимка на американците, а двамата неведнъж демонстрираха любовта си публично. \n \nGettyimages\n След като напуснаха Белия дом и предадоха щафетата на Доналд и Мелания Тръмп, двамата сключиха рекорден договор с издателство \"Пингуин рандъм хаус\" за издаването на по една книга от всеки от двамата.   \nИзточник: \"Дарик\" \n", "date": "2017.08.04", "title": "Важен ден за Обама! Предишният американски президент днес..."}
{"url": "https://www.blitz.bg/blits-tv/bashcha-napravi-nay-trogatelnoto-neshcho-za-bolnata-si-dshcherya-video_news534101.html", "text": "\n Баща от Тексас построи увеселителен парк за дъщеря си, която е болна от аутизъм, съобщи BBC, цитира Нова Телевизия. \nГордън Хартмън прави многобройни и неуспешни опити да заведе дъщеря си Морган в увеселителен парк. Затова той решава да създаде свой собствен. И така през 2010 г. в Тексас отваря врати първото в света място за забавления за хора с увреждания. В изграждането му участват инженери, доктори, терапевти и родители на деца с увреждания. \nСъоръжението се радва на огромен успех и многобройни посетители. \"Всички атракциони са пригодени за използване от хора с увреждания. Въпреки това имаме посетители и без здравословни проблеми. Това е хубаво, защото децата комуникират въпреки различията си\", споделя Хартмън. \n  \n", "date": "2017.08.04", "title": "Баща направи най-трогателното нещо за болната си дъщеря (ВИДЕО)"}
{"url": "https://www.blitz.bg/ikonomika/investitsionnite-banki-ponizhikha-prognozite-si-za-petrolnite-tseni-v-ramkite-na-treti-poreden-mesets_news534110.html", "text": "\n За трети пореден месец водещи инвестиционни банки понижиха своите прогнози за цените на петрола, изразявайки съмнение, че неотдавнашният спад на петролните складови наличности ще продължи и занапред. Прекомерните запаси на петрол, които оказваха солиден натиск върху цените на черното злато през последните три години, започнаха да спадат през последните няколко седмици, след като търсенето в САЩ нарасна, а в същото време производството на ОПЕК беше намалено, пише dir.bg. \nНо някои анализатори твърдят, че този спад в запасите може би ще се преустанови по-късно през годината, тъй като производството на суров петрол в САЩ продължава да расте. Изследване в края на юли на “Уолстрийт Джърнъл“ сред 15 водещи инвестиционни банки показва, че очакванията им са за осреднена цена на петрола сорт брент от 53 долара за барел през настоящата година, като това представлява понижение с 2 долара спрямо аналогично проучване от юни. Банките също така прогнозират и по-ниска с един долар цена на американския лек суров петрол от 51 долара за барел. \nАнкетираните финансови институции също така ревизират техните очаквания за следващата година, като вече очакват средна цена на петрола сорт брент от 55 долара за барел и за американския лек суров петрол от 53 долара за барел през 2018-а година, като и двете прогнози за с 2 долара под тези от месец юни. В сряда Енергийната информационна администрация (EIA) отчете, че американските петролни запаси са се понижили през последната седмица с 1,5 млн. барела, като това представлява техен спад за пета поредна седмица. \nСкладовите запази, държани от членовете на ОПЕК, пък са отбелязали понижение през май и юни, според последни данни на Международната енергийна администрация (МАЕ). Въпреки всичко това, нивата на складовите петролни запаси в света продължават да надвишават средните исторически нива, като това отчасти се дължи на нарастващият приток на суров петрол от разработваните американски находища. \nСпоред EIA производството на петрол в САЩ през миналата седмица се е увеличило с 20 000 барела на ден до 9,43 млн. барела на ден, достигайки най-високо ниво от август 2015-а година и бележейки увеличение с близо 12% спрямо дъната от юни 2016-а година. Междувременно се вижда, че в Организацията на страните износителки на петрол, която през миналата година постигна споразумение за ограничаване на производството си с 1,5 млн. барела на ден, добивите на някои от членовете й са над договорените нива, тъй като те се опитват да компенсират по този начин бюджетните си дефицити. \nСпоред агенция Ройтерс добивите на петрол в рамките на ОПЕК са нараснали през юли до най-високи нива за годината в резултат най-вече на повишаване на производството в Либия и Нигерия, които бяха изключени от споразумението на картела. Износът на суров петрол от ОПЕК през юли пък е нараснал с цели 370 хил. барела до 26,11 млн. барела. Добивите в Русия също остават високи, въпреки че и тя участва в сделката за ограничаване на производството. Най-големият руски производител “Роснефт“ посочи, че нейните добиви са нараснала през второто тримесечие с 11,1% спрямо година по-рано. \nСпоред последното проучване на “Уолстрийт Джърнъл“, анкетираните инвестиционни банки очакват цените на петрола да останат под нивото от 60 долара за барел и през 2019-а година. Средните им прогнози са за цена на петрола сорт брент от около 59,60 долара за барел, като това представлява съществено понижение спрямо предходното проучване през юни, когато те посочиха, че очакват повишение на цените към 74 долара през 2019-а година. Низходящата ревизия на ценовите прогнози се дължи най-вече очакванията на банковите анализатори, че бумът в шистовата петролна индустрия в САЩ ще бъде в основата на дългосрочните перспективи пред цените на черното злато. Според тях намаляването на разходите при добивите на шистов петрол в САЩ заради въвеждането на нови технологии ще се разпространи и в останалата част на света. Днес фючърсите на петрола сорт брент с доставка през октомври се понижават с 0,71% към 51,61 долара за барел, а на американския лек суров петрол с доставка през септември - с 0,73% към 48,67 долара за барел, понижавайки се съответно с около 1,5% и с над 2% в рамките на отминаваща седмица.\n", "date": "2017.08.04", "title": "Инвестиционните банки понижиха прогнозите си за петролните цени в рамките на трети пореден месец"}
{"url": "https://www.blitz.bg/svyat/kreml-s-vazhna-informatsiya-za-otnosheniyata-mezhdu-rusiya-i-sashch_news534097.html", "text": "\n Прес-секретарят на Кремъл Дмитрий Песков съобщи, че руското правителство напълно споделя гледната точка на президента на САЩ Доналд Тръмп, който по-рано заяви, че отношенията между САЩ и Русия се намират на „опасно ниско равнище“, съобщават руски медии \n„Напълно споделяме мнението му“, заяви Песков. Той добави, че тази опасност „може да се заключи в дефицита на взаимодействие и сътрудничество по тези въпроси, които са жизненоважни за нашите две страни и народи“. \n \n", "date": "2017.08.04", "title": "Кремъл с важна информация за отношенията между Русия и САЩ"}
{"url": "https://www.blitz.bg/svyat/grtskata-politsiya-s-mnogo-vazhna-informatsiya-za-vsichki-podvizavashchi-se-v-yuzhnata-ni-ssedka_news534125.html", "text": "Гръцката полиция съобщи много важна информация.\nСпоред съответния полицейски режим, дневните и нощни часове на гръцката сиеста са следните: \nЛято: 15.00 до 17.30 и 23.00 до 07.00. Зима: 15.30 до 17.30 и 22.00 до 07.30. \nКато летен период е периодът от 1 април до 30 септември, а зимния период от 1 октомври до 31 март. Според гръцката полиция, нарушителите се преследват в степен на вина. \nГражданите могат да се свържат с полицията да докладват за нарушение.  \n \n", "date": "2017.08.04", "title": "Гръцката полиция с много важна информация за всички, подвизаващи се в южната ни съседка"}
{"url": "https://www.blitz.bg/layfstayl/svetski/tova-veche-e-prekaleno-mayka-kipri-erotichno-7-godishnata-si-dshcherya-za-da-se-fuka-v-instagram-snimkivideo_news533750.html", "text": "\n 31-годишната Джена Ийстланд харчи луди пари за екстравагантни тоалети, грим и изкуствен тен на 7-годишната си дъщеря, тъй като иска на всяка цена да я направи звезда. Независимо от възрастта си Лейла Томпсън вече си боядисва косата, носи изкуствени мигли и ходи на високи токчета, пише The Mirror.    \nМомиченцето постоянно се явява на конкурси за красота и състезания по танци, вместо да си играе на кукли, допълва Metro. \n\"Лейла винаги е изпреварвала възрастта си и много обича да позира. Още от 2-годишна си слага туш на миглите”, оправдава се майка ѝ, която е убедена, че момиченцето още отсега има всички признаци да стане телевизионна звезда. \nМомиченцето вече има свой блог, където споделя новини от светския си живот и ги онагледява с видеа в YouTube, а също така и няколко акаунта в различни социални мрежи.  \nПокритата с татуировки и изкуствен тен Джена заставя дъщеря си да пие зелен чай и да се занимава с йога, а малката гордо демонстрира плочките си под разголените тоалети.  \nРодителите на връстниците на Лейла обвиняват Джена, че излага на показ сексуалността на все още неоформената си дъщеря. Амбициозната майка обаче не е съгласна с тях и смята, че това са мнения на болни хора. Превод: БЛИЦ \n \n \n", "date": "2017.08.04", "title": "Това вече е прекалено! Майка кипри еротично 7-годишната си дъщеря, за да се фука в Instagram (СНИМКИ/ВИДЕО)"}
{"url": "https://www.blitz.bg/svyat/grtsiya-gori-nay-strashno-e-na-ostrov-lesbos_news534107.html", "text": "Хеликоптери, пожарни коли, огнеборци и части на армията опитват да ограничат големия пожар на остров Лесбос. В пепел се превърнаха стотици декари гори. Изгоряха и голяма част от маслинените дървета, предава БНР. В помощ пристигнаха пожарникари и още техника от Атина. Според огнеборците, които участват в акцията, пожарът е предизвикан умишлено.\n Едновременно са пламнали огньове на голямо разстояние. Води се разследване за причините, издирват се организаторите на палежа. Няма опасност за туристите и жителите на острова. За едно денонощие в Гърция избухнаха 40 пожарни огнища, съобщават от Гражданска защита. \n Взети са мерки за ограничаване на огъня, но на много места, предимно на островите в Егейско море, духа силен вятър и разпалва отново дори овладени пожари. Поредната вълна от високи температури днес, като се очаква на места да премине 40 градуса, увеличава риска от пожари. Засилиха полицейската охрана на рискови райони. В сила е пълна забрана за палене на огън в близост до гори. Глобата е от хиляда евро до няколко месеца затвор. \n", "date": "2017.08.04", "title": "Гърция гори, най-страшно е на остров Лесбос!"}
{"url": "https://www.blitz.bg/ikonomika/zaradi-brekzit-britantsite-se-nadprevarvat-za-irlandski-pasporti_news534136.html", "text": "\n Британци се надпреварват да кандидатстват за ирландски паспорти, като техният брой все още не е уточнен официално, става ясно от скорошен доклад. Данните са на посланика на Ирландия, пише \"Новини Лондон\". \n Правителството отчитало удвояване на кандидатурите за ирландски паспорти. Над 50 хиляди са от Великобритания и 500 хиляди от цяла Европа. \n Тези коментари идват след изказването на ирландския премиер, че Великобритания трябва да изясни своите планове за „Брекзит”. Той настоя за по-бърза и ясна договорка по въпроса за границите и имигрантите. „Часовникът тик-така. Всеки аспект от живота в Северна Ирландия може да бъде засегнат”, коментира премиерът. \n", "date": "2017.08.04", "title": "Заради \"Брекзит\": Британците се надпреварват за ирландски паспорти"}
{"url": "https://www.blitz.bg/layfstayl/za-damite/mnogo-interesno-10-neshcha-koito-ne-znaete-za-orgazma-video-18_news534142.html", "text": "\n В своя TED лекция, (която можете да видите във видеото по-долу, налични са субтитри на български) писателката Мери Роуч описва оргазъма като \"реакция на автономната нервна система. Онази част от нервната система, която не контролираме съзнателно и която реакция може да се активира от изненадващо широк набор от фактори\", пише IFL Science. \n Ето 10 факта за този човешки феномен, които може би не са ви известни. \n 1. Плодът също може да мастурбира \n При хората самозадоволяването може да започне още в утробата. Въпреки че това е характерно и за двата пола, момчетата се виждат по-ясно на ултразвук. \n 2. Всъщност, не ти трябват полови органи \n Противно на разпространеното мнение, изобщо не ти трябват гениталии, за да достигнеш до оргазъм. Хора с контузии на гръбначния стълб, с ампутации и др. обикновено развиват една много чувствителна зона точно над нивото на тяхната контузия. Това е така именно заради рефлексите на периферната нервна система. Един от най-причудливите примери за това е жена, която получава оргазъм, когато мие зъбите си. \n 3. Можете да имате оргазъм, дори когато сте мъртви \n Невероятно, но факт - учените са съгласни, че има оргазъм и след смъртта. При трупове с все още биещо сърце - например хора в мозъчна смърт, които се поддържат изкуствено - е възможен рефлекс, наречен \"Рефлексът на Лазар\", който реално активира усещане за оргазъм. \n 4. Той може да причини лош дъх \n При жена, получила оргазъм в рамките на последния час, могат да се усетят определени леко неприятни миризми в дъха. Откритието е на писателя Теодор ван де Велде, който е автор на книгата \"Идеалният брак\". \n 5. А може да излекува хълцане \n Мъж от Израел, който страда от сериозен проблем с хълцане, успява да го излекува след секс със съпругата си. Докторите обаче не могат да обяснят точната причина за това. \n Повече, вижте във видеото: \n \n", "date": "2017.08.04", "title": "Много интересно: 10 неща, които не знаете за оргазма! (ВИДЕО 18+)"}
{"url": "https://www.blitz.bg/svyat/kurioz-chak-sega-uvolnikha-chinovnik-koyto-ne-khodil-na-rabota-10-godini_news534113.html", "text": "Законодателното събрание на Валенсия уволни служител на провинциалния архив, който в продължение на 10 години не изпълнявал служебните си задължения, но получавал заплата, съобщи телевизионният канал La Sexta.\nОт 2006 Карлес Ресио получавал годишно по 50 000 евро. Той отивал на работа в 7 ч., регистрирал се в електронната система, половин час по-късно излизал и се връщал в 16 ч., за да регистрира кога си тръгва. \nРесио казва, че работел с документи и това било „черна работа”. В свободното си време служителят рисувал комикси. Преди да постъпи в архива ползвал жилището си като публичен дом за гейове. \nВ момента Ресио е в болнични. Депутатите трябва да решат какво наказание да наложат на висшестоящата му директорка на архива Мария Хосе Гил.\n", "date": "2017.08.04", "title": "Куриоз! Чак сега уволниха чиновник, който не ходил на работа 10 години"}
{"url": "https://www.blitz.bg/politika/tomislav-donchev-obyasni-kakvo-ni-chaka-ot-golemite-drzhavi-v-es-ako-se-opitame-da-reshim-svoi-problemi-po-vreme-na-predsedatelstvoto_news534021.html", "text": "\n Не може председателството на България на Европейския съюз да се приравнява със скандалите около НДК. Това заяви вицепремиерът Томислав Дончев в ефира на Нова телевизия.  \nВ страната всеки човек в момента разбира от тази тема, пошегува се той. Истинското членство в Европейския съюз започва именно след първото й председателство, уточни Дончев. \nИменно тогава всички, заети в държавната администрация, разбират за какво точно става дума. Големите държави членки са изключително алергични към опитите някоя страна да се опита да решава наболели за нея въпроси по време на своето председателство, предупреди вицепремиерът. \nТой коментира и какво е основното нещо, което трябва да се направи, за да се реши проблемът с грамотността.  \n\"Посещаването на детска градина е предпоставка детето не само да се запише, но и да остане в училище. Първата битка е да няма дете, което не е в класната стая. Защото след 15 години то няма да е конкурентоспособно и цялото общество ще му плаща социалните помощи. Не само МОН, но и МВР, общините, ако трябва обикаляйки от врата на врата\", каза още Дончев. \n \n", "date": "2017.08.04", "title": "Томислав Дончев обясни какво ни чака от големите държави в ЕС, ако се опитаме да решим свои проблеми по време на председателството"}
{"url": "https://www.blitz.bg/politika/radev-popari-npo-tata-spetssdt-poema-delata-za-koruptsiya-na-vlastimashchite-ot-4-noemvri_news534020.html", "text": "Румен Радев е подписал Указ за обнародването в Държавен вестник на промените в Наказателно-процесуалния кодекс. Указът е издаден на 02 август. Това става ясно от днешния брой на Държавен вестник, съобщава БГНЕС.\nНовите разпоредби влизат в сила три месеца след обнародването им, т.е. от началото на ноември месец делата за корупция срещу министри, депутати, кметове и други представители на държавата ще се разглеждат от Специализирания наказателен съд. Досега тези дела се разглеждаха от Софийския градски съд. \nПриетите в края на първата сесия на 44-то Народно събрание поправки в НПК въвеждат и правила, с които се прекратява практиката на безкрайно отлагане на съдебните дела. Според мнозинството, с новите текстове в Наказателно-процесуалния кодекс ще се осигури ускоряване на съдебния процес, за което настоява обществото. \nС публикуването в Държавен вестник на НПК президентът Румен Радев отхвърля призивите на група извънпарламентарни партии, както и на близкия до тях Съюз на съдиите в България, да наложи вето на поправките. Не е изключено, заради поправките в НПК да се направи и опит за сезиране на Конституционния съд.  \nВ днешния брой на ДВ № 63/04.08.2017 г. не са публикувани поправките в Закона за съдебната власт и в Закона за опазване на околната среда. Групата извънпарламентарни партии и гравитиращите около тях НПО-та настояват за вето и срещу тях. С промените в ЗСВ се цели повишаване прозрачността в имущественото и финансово състояние на магистратите, както и техните участия в различни професионални, но и тайни организации. А с поправките в ЗООС, депутатите приеха, че обжалванията срещу различни инвестиционни проекти, занапред ще е само на една съдебна инстанция. \nВодещ мотив за тази промяна е опитите чрез непрекъснати жалби, да се блокират ключови инвестиционни проекти като автомагистрала “Струма” и други. Президентът Румен Радев има още седмица, за да реши – дали да върне промените на депутатите, или да издаде указ за тяхното обнародване в Държавен вестник идния вторник или другия петък.   \n \n", "date": "2017.08.04", "title": "Радев попари НПО-тата! Спецсъдът поема делата за корупция на властимащите от 4 ноември"}
{"url": "https://www.blitz.bg/daydzhest/golyama-lichna-drama-se-krie-zad-istoriyata-na-zelenoto-glupovato-chudovishche-shrek-snimki_news534045.html", "text": "\n Почти всеки знае как изглежда зеленото глуповато чудовище Шрек от едноименната анимация. Оказва се, че може би героят не е плод на нечие въображение, а вероятно е вдъхновен от реално живял човек – Морис Тиле, по-известен със сценичното си име – „Френският ангел“. \n Тиле има френски корени,  но е роден в Русия през 1903 г. В края на 30-те и през 40-те години на ХХ в. той става изключително известен кечист. \n Като младеж Морис имал светлоруса коса и ангелско лице, което му спечелва прозвището „ангела“, по-късно пренесло се и на ринга. По време на кариерата си като кечист обаче той вече напълно е загубил ангелския си облик. \n Още на 17-годишна възраст докторите му поставят диагнозата акромелагия – хормонално разстройство, което забързва растежа на костите, а с тях и на ръцете, краката и лицето на болния. Снимки на „Френския ангел“ след като заболяването е променило външността му показват един мъж, който има зашеметяваща прилика със зеления анимационен великан. \n От следващата снимка се зараждат и подозренията, че топ моделът Дориан Лей е вдъхновение за любимата на Шрек - Фиона, но това съвсем остава в света на предположенията и догадките. \n Заболяването му обаче го изпраща в армията, а по-късно го изпраща на ринга. Той започва кариерата си на кечист през 1937 г. \nИзточник: Wikipedia \n Морис две години се бие във Франция и Англия, докато избухването на Втората световна война през 1939 г. не го кара да се премести в САЩ. Там той придобива изключителна популярност под псевдонима „Френския ангел“. \n През 1940 г. печели световната титла в тежка категория в бостънския ѝ вариант. Успява да я опази две години, но през 1942 г. я губи, а през 1944 си я връща отново за кратко. През това време той печели и титлата в тежка категория в монреалския ѝ вариант. \nИзточник: Wikipedia \n Последният мач на Тиле е през 1953 г. Легендарният кечист умира само година по-късно – на 4 септември 1954 г. в Чикаго от сърдечна недостатъчност. \nИзточник:  \n", "date": "2017.08.04", "title": "Голяма лична драма се крие зад историята на зеленото глуповато чудовище Шрек? (СНИМКИ)"}
{"url": "https://www.blitz.bg/obshtestvo/nova-glava-v-potresavashchata-istoriya-na-topchengeto-nikolay-i-sina-mu-atila-koyto-ot-4-godini-e-v-kholandiya-a-sega-e-daden-na-gey-dvoyka-snimki_news534033.html", "text": "\n Повече от 3 години Николай Карбанов се бори да върне сина си Атила, изведен от страната без неговото съгласие от своята майка Веселина в Холандия. Житейската драма на 46-годишния униформен служител от столичното 4-то Районно полицейско управление е удивителна, показа разследване на Силвия Прибиловска. \n \"Предполагам, чe на 27.10.2013г. синът ми бе незаконно изведен през границата от своята майка Веселина, без мое разрешение. Още тогава той бе обявен за издирване от Интерпол. Шест месеца по-късно бе открит от полицията с майка си в Холандия.\", разказа бащата, цитиран от  . \nНиколай Карбанов Източник: Личен архив \n Всичко започва, когато в средата на 2013 г. родителите на малкия Атила - Николай Карбанов и Веселина Георгиева се разделят и започват да водят дело за попечителство над детето. \n В същия период майката е започнала процес по „Закона за защита от домашно насилие“. След редица проверки на социалните институции, съдът установява, че няма данни за проява на насилие от страна на Николай спрямо сина му и Веселина. \n От доклади на социалните служби включени в съдебни доументи става ясно, че майката на Атила системно не се е явявала на съдебните дела и е отказвала всякакво съдействие на социалните работници, като дори често е сменяла адресите си. \n На 17 октомври 2014 г. Софийският районен съд (СРС) дава попечителството над детето на неговия баща. \n По време на съдебната сага малчуганът е при майка си в Холандия. \n Въпреки решението на магистратите, Николай така и не успява да се свърже със сина си и майка му по никакъв начин. Затова сигнализира родните и холандските власти за неговото изчезване. \n Шест месеца по-късно „Интерпол“ информират Карбанов, че са открили Атила и Веселина в Холандия. \n „При пристигането си в Холандия, Веселина се е обърнала към органите за закрила на детето и е заявила, че системно съм бил упражнявал насилие срещу нея и детето.“, споделя Николай. Майката е била категорична, че не иска бащата на детето й да знае къде са. \n Веднага, чрез правосъдното министерство, Николай завежда дело в Холандия за връщане на детето в България по Хагската конвенция за гражданските аспекти на международното отвличане на деца. \n \"Холандия насрочи първото дело близо 8 месеца след подаване на молбата ми, погазвайки брутално конвенцията. Въпреки че по тази конвенция основанията за отказ за връщане на дете са много малки, холандският съд, позовавайки се на това, че българската закрила на детето не дава ясен план за защитата на сина ми. Така на 18 март 2015 г. отказа да върне сина ми в България. Погазвайки решението на Софийския районен съд, който беше предоставил родителските права над Атила на мен\", казва Николай. \n  \n \nАтила и майка му Веселина преди раздялата на родителите Източник: Личен архив \n Съдебните спорове с Веселина за Атила съвсем не са единственият проблем, който се стоварва върху главата на бащата. \n На 29.10.2015 Николай Карбанов е уведомен от служители на МВР, че се готви неговото убийство. \n \"В края на 2015 г. майката на Атила - Веселина Георгиева, в съучастие с нейна приятелка, организират от Холандия убийството ми. Това наложи с цел запазване на живота ми да бъда скрит в тайна квартира за 29 дни от служители на полицията\", разкрива убийствения план на двете жени Николай. \n Полицейският служител разполага с официално удостоверение от Софийската районна прокуратура, в което е описан кървавият замисъл. \n Карбанов продължава със съдебните битки, но едно разтърсващо събитие променя още повече живота на неговия син. \n В последните дни на 2015 г. Веселина пристигна сама в България, за да отпразнува новогодишните празници с приятели. \n На 3 януари тя претърпява тежка катастрофа на пътя между Ямбол и Сливен. Приета е в критично състояние в сливенската болница. \n Четири дни е в кома и на 7 януари издъхва. \n  „Синът ми Атила през това време е в Холандия при приятелката на майка му – Дора Кондакова. След смъртта на Веселина холандската закрила на детето, без да ме уведоми, започва съдебна процедура и предава сина ми на Дора като приемна майка. Независимо от предоставените ми родителски права от български съд\", разкрива неочаквания ход на съда притесненият родител. \n До 18 май 2016 г. Николай не вижда, не чува и не получава каквато и да е информация за детенцето му от никой. Включително и от холандската служба за закрила на детето. \n \"Целта бе синът ми да се отчужди от мен. Въпреки че по делата, които водя след смъртта на майка му срещу холандската закрила на детето, представих документи от Софийската районна прокуратура, холандската закрила на детето продължава да оставя сина ми при Дора. Отказва да ми го предадат с мотива, че той не иска да се връща в България. Като баща съм длъжен да направя и ще направя всичко възможно да върна сина си в България - неговата родина, при неговите близки.“, споделя Николай. \n Карбанов се е обърнал към омбудсмана, президента, външното министерство и Министерството на правосъдието с молба за съдействия. \n Подал е жалба и към Европейската комисия и очаква отговор от дирекция „Правосъдие и потребители“. \n Отговорът от Министерството на външните работи е, че то не притежава компетентност и не разполага с правомощия за решаване на въпроси, свързани с родителска отговорност и връщане на деца по Хагската конвенция. \n Зам. омбудсманът Диана Ковачева сподели детайли по случая с Атила.  \n „Ние сме се ангажирали още от миналата година с този казус, по жалба на бащата на Атила. Още тогава се обърнахме към холандския омбудсман, но той ни обясни, че не може да се намеси в решенията на други институции в Холандия.“, обясни Ковачева. \n Според нея е напълно възможно детето да е изведено от страната ни с фалшива декларация и в тези случаи граничните власти не могат да проверят дали действително им е представен истински документ.  \n „В последно време са зачестили случаите на родителски отвличания, тъй като граничните власти могат да проверяват декларациите само по външни белези и така не могат да установят дали са автентични предоставените им документи. предлагаме да се изгради система, която да направи връзка между системата на граничните власти и регистъра на нотариусите с тези декларации, за да може да се проверява в реално време дали информацията от документа е реална.“ \n Диана Ковачева обясни още, че холандският съд на практика нарушава европейския регламент „Брюксел IIа“, според който взаимно автоматично се признават решения от съда в държава членка на ЕС. Въпреки това холандският съд по някаква причина, вероятно заради сигнали за домашно насилие от майката,  отказва автоматично да признае българското решение и преценява самостоятелно дали да върне детето в родината му. \n „За нас е необяснимо, защо при условие, че има регламент с автоматично действие за  признаване на чужди съдебни решения  той не се изпълнява. \n Най-малко може да усъмним в решението на българския съд.“, допълни зам. омбудсманът.  \n Поради дългия процес все повече се намаляват и шансовете детето да сподели, че иска да се върне в България при баща си. То се отчуждава, защото е било много малко, когато е изведено незаконно. \n За 4 години Атила се е виждал едва два пъти с баща си, тъй като нидерландските служби възпрепятстват срещите. \n „Ние смятаме, че ако има жив родител, той е хиляди пъти по-добър вариант от приемната грижа. Трагедия е за един баща, както и за детето да се случва подобно нещо. Ние полагаме максимални усилия и изчакваме какво ще реши холандският съд. Остават и възможности по отношение на централните органи. Ако откажат детето да се върне, Министерството на правосъдието е институцията, която трябва да остане изцяло ангажирана със случая.“, поясни Ковачева. \n От февруари 2014 г. след подадена молба от Николай Карбанов Министерството на правосъдието също се включва в нелепия случай с Атила. \n Началникът на отдел „Международна правна закрила на детето“ е юрист Елина Георгиева. Тя търси съдействие от холандското правосъдно министерство, но отговорите се забавяли изключително много. \n „В Холандия не приложиха международните и европейски норми в съответствие с тяхното съдържание и целите за приемането им от прилагащите ги държави. \n До ден днешен не сме наясно с пълните мотиви какви са пречките Атила да бъде върнат в България при положение, че има биологичен родител, който оказва пълно съдействие на холандските служби и се участва по всички възможни правни процедури, започнати в Холандия.“, заяви Елина Георгиева. \n Георгиева поясни, че Карбанов е изчерпал вътрешните и международните процедури за защита на правото на упражняване на родителските си права и може да се направи консултация дали по неговия случай  Холандия може да бъде съдена в Европейския съд за правата на човека. \n „Случаят отдавна е надхвърлил правната проблематика. Последна  надежда за щастлив край е, ако въпросът се отнесе в касационния съд на Холандия, и Карбанов напълно основателно може да го направи. Холандските служби използваха система, чрез която формално се опитаха да покажат, че спазват правилата, но всъщност не ги приложиха на практика.“, посочи юристът. \n Тя споделя, че има десетки случаи на проблеми с упражняването на родителски права за деца с български произход в други държави като Великобритания, Германия, Швеция. Процедурите пред съдилищата и социалните служби в тези държави са изключително сложни и трудни. \nАтила на 11-тия си рожден ден в Холандия Източник: Личен архив \n В средата на юли тази година, бащата на Атила е получил известие от холандската закрила на детето, че  синът му е дадено на ново приемно семейство – гей двойка , тъй като са загубили доверие в Дора. А в Холандия еднополовите бракове са законни и те имат правото да бъдат приемни родители. \n На 17 юли съдът в Ротердам отново излиза с решение за отказ да върне детето в родината му. \n Част от мотивите, които посочва са, че за тези три години, които Атила е в Холандия, то вече е било пуснало корени там и това е станало обичайното му място за пребиваване. Този мотив е изключително несъответстващ с действителността, тъй като детето е заведено в тази  страна по воля на майка му и след като 4 години не се е връщало в родната си страна няма кое друго място да е обичайно за него. \n Тази история би трябвало да достигне до високите върхове на държавата и да накара институциите, да се заемат сериозно с разрешаването на подобни заплетени казуси в името на справедливостта. \n „Ще продължа да се боря за сина си Атила, вярвам, че детето не ме е забравило и имам надеждата, че с помощта на българското правителство и правосъдие, той ще се върне в България.“, категоричен е Николай Карбанов. \n  \n \n", "date": "2017.08.04", "title": "Нова глава в потресаващата история на топченгето Николай и сина му Атила, който от 4 години е в Холандия, а сега е даден на гей двойка (СНИМКИ)"}
{"url": "https://www.blitz.bg/svyat/putin-prati-dnes-telegrama-na-radev-v-neya-pishe-snimki_news534049.html", "text": "\n Президентът на Русия Владимир Путин поздрави президента на България Румен Радев по случай 25-ата годишнина от сключването на Договора за приятелски отношения и сътрудничество между двете страни. \n \"Руско-българските отношения имат отдавнашна и богата история. Във всички времена за тяхна основа служат връзките на братска дружба, на културна и духовна близост, свързващи нашите народи“, пише в поздравителна телеграма, публикувана на интернет страницата на Кремъл.  \n Президентът Путин подчерта, че договорът, сключен през 1992 г. е помогнал да се разшири сътрудничеството между Москва и София, да се увеличи обемът на двустранните търговия и инвестиции, да се активизира сътрудничеството в енергийната, научно-техническата, хуманитарната и в други сфери. Той отбеляза, че в двустранните отношения остава значителен нереализиран потенциал.  \n \"Убеден съм, че още една юбилейна дата, която предстои да бъде отбелязана през март следващата година – 140 години от Освобождението на България от османско иго, ще ознаменува нарастващата съвместна работа по всички въпроси от двустранния дневен ред“, добави Путин.  \n Руският президент пожела на Румен Радев здраве и успехи, а на българските граждани благополучие и разцвет.  \n  \n \n \n \n", "date": "2017.08.04", "title": "Путин прати днес телеграма на Радев, в нея пише... (СНИМКИ)"}
{"url": "https://www.blitz.bg/ikonomika/tsenata-na-chepnoto-zlato-trgna-nadolu_news534055.html", "text": "\n Цeнитe нa пeтpoл в пeтъĸ ce пoнижaвaт в xoдa нa aзиaтcĸaтa тъpгoвия. Koтиpoвĸитe нa \"чepнoтo злaтo\" oтчитaт cпaд oт нaчaлoтo нa ceдмицaтa зapaди oпaceниятa, чe pъcтът нa дoбивa в CAЩ щe ĸoмпeнcиpa ycилиятa нa OΠEK зa нaмaлявaнe нa пpeдлaгaнeтo.  \nCyтpинтa oĸтoмвpийcĸитe фючъpcи зa copтa Вrеnt нa лoндoнcĸaтa бopca ІСЕ Futurеѕ пoeвтинявaт c 9 цeнтa дo $51,92 зa бapeл. Πpи зaĸpивaнeтo нa пaзapa в чeтвъpтъĸ цeнaтa бe cпaднaлa c 35 цeнтa (0,67%) - дo $52,01 зa бapeл. Цeнaтa нa ceптeмвpийcĸитe фючъpcи зa aмepиĸaнcĸия eтaлoн WТІ нa Hюйopĸcĸaтa cтoĸoвa бopca (NYМЕХ) в cъщoтo вpeмe ce пoнижaвa c 9 цeнтa - дo $48,94 зa бapeл. \nΠo вpeмe нa вчepaшнaтa cecия ĸoнтpaĸтитe пoeвтиняxa c 56 цeнтa (1,13%) - дo $49,03 зa бapeл. Oт нaчaлoтo нa ceдмицaтa cтoйнocттa нa Вrеnt cпaднa c 1,1%, a нa WТІ - c 1,5%. Kaĸтo cтaнa извecтнo oт oтчeтa нa eнepгийнoтo миниcтepcтвo, дoбивът нa пeтpoл в CAЩ e нapacнaл пpeз минaлaтa ceдмицa c 20 xиляди бapeлa нa дeнoнoщиe дo 9,43 млн. бapeлa нa дeн - мaĸcимaлнo пpoизвoдcтвo oт юли 2015 гoдинa. Инвecтитopитe ce oпacявaт, чe aĸтивния пoдeм нa дoбивa в CAЩ щe зaбaви бaлaнcиpaнeтo нa пaзapa, нa ĸoeтo paзчитaxa cтpaнитe oт OΠEK и тexнитe пapтньopи в cпopaзyмeниeтo зa cъĸpaщaвaнe нa пpoизвoдcтвoтo.\n", "date": "2017.08.04", "title": "Цената на \"чepнoтo злaтo\" тръгна надолу"}
{"url": "https://www.blitz.bg/ikonomika/uzakonyavat-polulegalnite-rafinerii-za-petrol-v-deltata-na-r-niger_news534052.html", "text": "\n Властите в Нигерия ще легализират импровизираните полулегални рафинерии за петрол в делтата на р. Нигер и ще ги снабдяват със суровина на достъпни цени. Това ще позволи износът на страната да се увеличи до 2 млн. барела на денонощие, съобщава „Прайм”.  \nКоличеството е най-голямото за последните 17 месеца. Освен това до края на годината всеки от щатите в богата на петрол държава ще получи по 2 малки модулни рафинерии. \n Мярката цели да намали напрежението между централната власт и лидерите на различните племенни групировки, които са поели ангажимент да спрат нападенията върху нефтените обекти на страната, уточнява \"Монитор\". \n", "date": "2017.08.04", "title": "Узаконяват полулегалните рафинерии за петрол в делтата на р. Нигер"}
{"url": "https://www.blitz.bg/svyat/vbesena-mayka-spipa-na-kalp-v-legloto-na-15-godishniya-si-sin-44-godishna-razvratnitsa-koyato-se-predstavyala-za-momichentse-vv-feysbuk_news533961.html", "text": "\n Мария Дент, 44-годишна жителка на английското графство Есекс, си създала във фейсбук акаунт на невинна девойка, използвайки неистинско име и снимки, за да спечели доверието на тийнейджър. Не след дълго виртуалното им запознанство преминало на качествено ново интимно ниво, съобщава Daily Mail. \nЖената започнала настойчиво да разговаря за любов и още на първата среща с момчето си разменили страстни целувки. Втората среща преминала още по-бурно - фурията съблазнила юношата в собствената му спалня.  \nТехните незаконни действия били разобличени, когато майката на тийнейджъра ги спипала на калъп в леглото му. Инцидентът предизвикал широк обществен резонанс в Есекс и сега социалните служби призовават родителите да проведат с децата си възпитателни беседи. Целта на инициативата е подрастващите да не стават жертви на сексуални посегателства с помощта на социалните мрежи. \n  \nМария Дент си е признала в съда интимната връзка с непълнолетен и сега е заплашена със затвор. Момчето е заявило пред следствието, че не е било инициатор на никакви действия, но и не се е съпротивлявало и е започнало връзка с жената по собствена воля. \nПроизнасянето на присъдата е отложено за септември с цел да бъде проведена психоекспертиза.  Превод: БЛИЦ \n", "date": "2017.08.04", "title": "Вбесена майка спипа на калъп в леглото на 15-годишния си син 44-годишна развратница, която се представяла за момиченце във фейсбук"}
{"url": "https://www.blitz.bg/lyubopitno/senzatsiya-v-mrezhata-potrebitelite-se-pitat-kak-e-vzmozhno-iisus-da-si-vrti-glavata-i-da-ni-gleda-video_news534060.html", "text": "\n Тази зловеща оптична илюзия беше качена под формата на видео от потребител на Reddit потребител, наречен Bobby Thellere, и моментално се превърна в сензация. Мястото, където е заснето клипчето, остава неизвестно.  \nИзображението на Иисус изглежда толкова истинско, сякаш Той върти глава, а погледът му ви следва. \n  \nМнозина видяха божествена намеса в тази плоча, но науката обясни явлението. Ликът на Иисус е издълбан в плочата, но мозъкът създава такова усещане, че той сякаш е изпъкнал.  \n  \n", "date": "2017.08.04", "title": "Сензация в мрежата! Потребителите се питат как е възможно Иисус да си върти главата и да ни гледа (ВИДЕО)"}
{"url": "https://www.blitz.bg/intsidenti/ubiystveno-video-moshchna-raketa-na-seul-izpepeli-pazach-na-voenen-poligon-pri-proben-pusk_news533996.html", "text": "\n В отговор на ракетните фукни на Ким Чен Ун и Южна Корея показа видео с изпитание на ракетата \"Страж на северното небе\". На кадрите се вижда как високоточната балистична ракета поразява бункер.  \nНа фона на мощните пламъци обаче се появява фигура на човек, която бързо е погълната от огнената стихия.  \nВ коментарите под видеото жители на Южна Корея се интересуват дали някой от пазачите на военния полигон не е станал жертва на експлозията на бойната глава на ракетата, пише life.ru. \nДруги компетентно отбелязват, че фигурата в бункера може да е на манекен, който е бил поставен там, за да се види разрушителната мощ на балистичната ракета и пораженията, които тя причинява на фортификационните съоръжения и бойците на противника, укриващи се в тях. Превод: БЛИЦ  \n \n \n \n", "date": "2017.08.04", "title": "Убийствено ВИДЕО: Мощна ракета на Сеул изпепели пазач на военен полигон при пробен пуск"}
{"url": "https://www.blitz.bg/svyat/podvig-po-kitayski-ptnitsi-premestikha-vlak-za-da-spasyat-zatisnat-mzh-video_news534059.html", "text": "\n Пътници на спирка \"Дунчжимен\" в пекинското метро разклатиха влак, за да може да бъде изваден затиснат на релсите човек.  \nНеизвестният мъж паднал между платформата и вагона и не можел да се измъкне самостоятелно. Служителите на метростанцията се опитали да му помогнат, но не успели и в спасителната операция се включили пътниците.  \nНа разпространеното в социалните мрежи видео се вижда как десетки мъже под ръководството на на сътрудници на службата за сигурност разклащат влака. Това продължава около минута и се чува радостен възглас и аплодисменти - пленникът на влака и платформата е освободен!   Превод: БЛИЦ \n \n \n", "date": "2017.08.04", "title": "Подвиг по китайски: Пътници преместиха влак, за да спасят затиснат мъж (ВИДЕО)"}
{"url": "https://www.blitz.bg/intsidenti/stikhii/40-pozhara-izpepelyavat-grtsiya-nay-strashno-e-na-ostrov-lesbos_news534071.html", "text": "\n Хеликоптери, пожарни коли, огнеборци и части на армията опитват да ограничат големия пожар на остров Лесбос. В пепел се превърнаха стотици декари гори. Изгоряха и голяма част от маслинените дървета, предава БНР. \nВ помощ пристигнаха пожарникари и още техника от Атина. Според огнеборците, които участват в акцията, пожарът е предизвикан умишлено. Едновременно са пламнали огньове на голямо разстояние. Води се разследване за причините, издирват се организаторите на палежа. \nНяма опасност за туристите и жителите на острова. За едно денонощие в Гърция избухнаха 40 пожарни огнища, съобщават от Гражданска защита. Взети са мерки за ограничаване на огъня, но на много места, предимно на островите в Егейско море, духа силен вятър и разпалва отново дори овладени пожари. \nПоредната вълна от високи температури днес, като се очаква на места да премине 40 градуса, увеличава риска от пожари. Засилиха полицейската охрана на рискови райони. В сила е пълна забрана за палене на огън в близост до гори. Глобата е от хиляда евро до няколко месеца затвор. \n", "date": "2017.08.04", "title": "40 пожара изпепеляват Гърция, най-страшно е на остров Лесбос"}
{"url": "https://www.blitz.bg/svyat/ostexperte-shchitt-za-pro-nyama-da-spasi-evropa-ot-ruskata-zaplakha_news533994.html", "text": "Дълги години САЩ работиха за създаването на системата за ПРО на територията на европейските страни-членки на НАТО, пише германското издание Ostexperte.\nИздигането на противоракетен щит от началото на ХХІ век официално се обяснява с наличие на „съответни заплахи”, които произхождат от „извъневропейското пространство”. Те обаче не съществуват, а самият купол няма да повиши сигурността на Европа, констатират авторите на изследването, извършено от научния институт SWP по поръчка на ведомството на германския канцлер. \n  \nНа свой ред Германия дълги години се противопоставяше на тези планове и препятстваше началото на изграждането, продължава изданието. Берлин обясняваше своята позиция с аргумента, че „куполът се издига за отразяване на несъществуваща заплаха, но заради него отношенията с Русия само ще се влошат. \n  \nВ последно време това обаче не пречи на НАТО да се занимава с „издигане на противоракетен щит без участието на Русия”. В Москва естествено считат, че системата е насочена против РФ, отбелязва Ostexperte. \n  \nВпрочем вътре в НАТО мненията се разделят относно „има ли изобщо смисъл да се издига противоракетен щит”, отбелязва изданието. \n  \nСъгласно резултатите от изследването на института SWP, което се финансира от ведомството на канцлера, създаването на система за ПРО „няма да повиши сигурността на европейските страни-членки на НАТО”. \n  Превод и редакция: БЛИЦ \n \n", "date": "2017.08.04", "title": "Ostexperte: Щитът за ПРО няма да спаси Европа от „руската заплаха”"}
{"url": "https://www.blitz.bg/lyubopitno/evrika/izsledvane-razkri-kakvo-ni-pravi-shchastlivi_news534073.html", "text": "\n Пътят към щастието, изглежда, е не чак толкова лесен и е осеян с пазаруване, подреждане, чистене, търкане на тигани и куп други ежедневни неща, които отнемат от времето ни. Проучване на Националната академия на науките (PNAS), което беше публикувано това лято, търси най-лесния трик за щастие. \nРезултатите показаха, че един от начините да направиш деня си по-забавен и изпълнен с усмивки е чрез „купуване на време“- т.е. да плащаш на други хора да правят неща, които мразиш, докато се печеш на някой хубав плаж. Науката основно оправдава всички пари, които харчите за доставка на храна през всеки уикенд или делничен ден, съобщават от foodpanda. \nКупуването на време трябва да предпазва хората от отрицателното въздействие на стреса във времето върху удовлетвореността от живота. Според проучването 28% от респондентите са си купили време за себе си, като са си поръчали храна за вкъщи и са съобщили за по-голямо удовлетворение от живота, независимо от доходите си. \nТова доказва, че психологически ние обичаме да плащаме на хората да ни донесат храна, да изпълняват поръчки и да поддържат къщата чиста. Хората, които харчат пари за спестяване на време са по-щастливи в края на деня, отколкото когато купуват материални блага. Наред с намаляването на стреса, изследователите са спекулирали, че това се дължи на факта, че аутсорсингът на домакинствата възвръща чувството за контрол. \nЧрез поръчката на храна, вие не мислите какво и как трябва да напазарувате, колко време ще прекарате в четене на рецепти, висене над тигана и после прилежно измиване. Вместо това, вие пестите време за вашето семейство, приятели, любими занимания, разбира се, и много често поръчката на храна излиза по-евтино, от това да купиш в магазина още куп други неща, които не ти трябват, и после да изхвърлиш половината храна. \nАко мразите готварството, прането или някаква друга задача, която ви изпълва с ужас, смятайте, че това е знак, за да се насочите направо към икономиката на споделяне. \n", "date": "2017.08.04", "title": "Изследване разкри какво ни прави щастливи"}
{"url": "https://www.blitz.bg/svyat/tigrite-i-ruskite-vks-za-dva-dni-osvobodili-ot-id-7-grada-i-selishcha-yuzhno-ot-rakka_news534077.html", "text": "При поддръжката на руските ВКС щурмовата дивизия „Тигри” и техните съюзници в резултат на двудневна операция освободили от терористите на ИД 7 града и селища в южната част на провинция Ракка покрай западния бряг на река Ефрат, съобщи агенция САНА.\nОтначало отрядите на Tiger Forces, придвижващи се на изток в южната част на провинция Ракка, осигурили безопасността на по-рано освободените градове Ганим ал-Али, Ал-Рабиях и Ал-Джабилах, прекъсвайки снабдителните линии на анклава на ИД, разположен близо до река Ефрат. \n  \nТерористите се опитали да атакуват три пъти без успех, като за двата дни загубили убити и ранени над 100 души. \n  \nСнощи (3 август) силите на Tiger Forces се намирали на 60 км от обкръжения Дейр ез-Зор. Преди това обаче трябва да бъде освободен град Акербат и останалата източна част на провинция Хама. \n  Превод и редакция: БЛИЦ \n \n", "date": "2017.08.04", "title": "„Тигрите” и руските ВКС за два дни освободили от ИД 7 града и селища южно от Ракка"}
{"url": "https://www.blitz.bg/layfstayl/ptuvane/ako-shche-khodite-vv-venetsiya-zadlzhitelno-tryabva-da-znaete-12-neshcha-za-da-ne-si-izpatite-zhestoko_news534040.html", "text": "\n Властите в италианския град Венеция обявиха, че въвеждат „12 златни правила за поведение на гостите”, а при нарушение глобата ще е от 25 до 500 евро, съобщи асоциацията на руските туроператори, цитирана от БНТ. \n „Венецианските власти обявиха увеличаване на глобите за непристойно поведение. Вместо предишните 50 евро за къпане в каналите ще се плащат 500 евро. За разходка в града по бански костюм или с разголено тяло глобата става 200 евро. По 100 евро ще се взимат от всеки, който си прави пикник на обществено място или кара велосипед в пешеходни зони”, се казва в съобщението. \n Напомня се също, че властите предвиждат глоба за писане по паметници (400 евро) и за правене на боклук (25 евро). \n Туристите ще бъдат информирани за 12-те правила чрез нова кампания #EnjoyRespectVenezia („Наслаждавай се и Уважавай Венеция”) в социалните мрежи, както и със съобщения и плакати на сайта на общината, на билбордове и в местата, където има най-голямо струпване на хора. \n Кампанията ще е на 10 езика. \n Във Венеция вече действа ограничение на броя на туристите, които могат да посещават центъра на града. Вместо 100 000 души, които се събират да гледат фестивала Festa del Redentore, ще бъдат допускани само 60 000. \n Въведен е и мораториум върху строителството на нови хотели и ресторанти за бързо хранене в историческата част на Венеция. \n", "date": "2017.08.04", "title": "Ако ще ходите във Венеция, задължително трябва да знаете 12 неща, за да не си изпатите жестоко"}
{"url": "https://www.blitz.bg/svyat/novo-20-evropol-prashcha-kartichki-s-blagopozhelaniya-na-izdirvani-prestpnitsi-snimkivideo_news534038.html", "text": "\n Европол прибeгна до необичаен начин за проследяване на 21 издирвани престъпници – като им изпраща по интернет картички с благопожелания и разпространява снимките им, съобщава БГНЕС. \nЗад хумористичната лятна кампания, която цели да привлече вниманието, прозира много по-дълбока цел, става ясно в материал на Агенция Франс прес. \n„Скъпи Артър, белгийските пържени картофки са най-вкусните и знаем, че ти липсват. Върни се, за да им се насладиш – имаме чудесна изненада за теб”, пиша на картичка, изпратена от белгийската полиция, която е на сайта на Еврлопол. \nИлюстрирана с рисунка статуята на момченцето Manneken Pis, което е емблемата на Брюксел, фунийка с картофки и чаша бира, картичката е адресирана до Артър Нороки, който се укрива след, като беше осъден за наркотрафик от съд в Брюксел през 2014. \nЛятната кампания на Европол започна в рамките на продължаваща инициатива за откриване на следите на най-търсените престъпници на континента. \n„Скъпи Фарук, знаеш, че животът е най-хубав в сладка Франция. Надяваме се скоро да се прибереш”, пише в картичка от френската полиция, която завършва с фразата „Липсваш ни”. На картичката са Айфеловата кула, мъж с работен комбинезон, който държи франзела и бутилка червено вино. Тя е за Фарук Хаши. Той е осъден задочно през 2009 на 20 години затвор за няколко въоръжени грабежа и се смята, че живее във Франция, Белгия или Холандия. \n \n \n", "date": "2017.08.04", "title": "Ново 20: Европол праща картички с благопожелания на издирвани престъпници (СНИМКИ/ВИДЕО)"}
