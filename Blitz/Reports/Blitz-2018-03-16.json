{"url": "https://www.blitz.bg/intsidenti/strakhovit-intsident-v-gruzinski-kurort-lift-poludya-i-se-prevrna-v-istinska-mesomelachka-turisti-khvrchat-na-vsichki-strani-snimkivideo_news586534.html", "text": "11 души пострадаха при инцидент в Грузия. Лифт в ски курорта Гудаури е излязъл от строя, седалките са започнали да се движат с голяма скорост наобратно и да се разбиват една в друга, съобщават местни медии. Някои от скиорите са изхвърлени от седалките и са сериозно ранени. Други са успели да се спасят, скачайки от 6 метра височина.   Четирима от ранените са руски граждани, двама – от Украйна. Сред пострадалите има швед и грузинец, съобщава се и за ранена бременна жена.    Няколко пострадали са откарани в болницата в Тбилиси в тежко състояние.  Първоначалната причина за инцидента е прекъсване на електрозахранването, което е довело до нарушаване на работата на съоръжението.  Очевидци на ужасяващия инцидент съобщават в социалните мрежи, че при инцидента има и загинали, но все още няма официално потвърждение на информация.  „Седнахме, бяхме в началото, тъкмо тръгнахме надолу и лифтът спря. Операторът отвори капака, нещо започна да пищи, след това кабинките тръгнаха назад, а скоростта се увеличаваше. Успяхме да скочим\", разказва очевидец.  „Кабинките с огромна скорост полетяха назад и започнаха да се удрят една в друга. Хората започнаха да скачат от седалките. Тези, които не успяха да го направят, попадаха в тази месомелачка. Седалките летяха с ужасна скорост, откачаха се и хората просто излитаха от тях. Много хора се потрошиха. Крака, ръце, гърбове. Не зная дали някой е загинал”, споделя друг свидетел на кошмара.  „Такъв ужас и страх никога не съм изпитвал”.  „Помагахме на падналите. Нямаше никаква евакуация. Потрошените ги спускаха с моторни шейни, кошмар! Хеликоптерите са само за фрирайд и за пари!”  По думите на друг очевидец, лифтът не е работел в продължение на няколко дни. Пускали го само в тестов режим и се ползвал само от персонала. Днес го пуснали, работел известно време, качвал хора, но след това спрял изведнъж, кабинките тръгнали назад, а спирачната система се прецакала.     По информация на местните власти, токът  е спрял. Заради това кабинките със скиорите започнали с голяма скорост да се спускат от върха и да се блъскат една в друга, съобщава грузинският телевизионен канал Imedi.  От електроразпределителната компания Energo-Pro Georgia опровергават разпространената информация, че инцидентът е станал заради аварийно спиране на тока.    Според друга версия, на шефа на CEI International – фирмата, проверила техническото състояние на съоръжението през декември 2017 г., спирачките на лифта са излезли от строя.      Разследване ще установява причините за инцидента.       Превод: БЛИЦ", "date": "2018.03.16", "title": "Страховит инцидент в грузински курорт! Лифт полудя и се превърна в истинска месомелачка, туристи хвърчат на всички страни (СНИМКИ/ВИДЕО)"}
{"url": "https://www.blitz.bg/svyat/18-godishna-nosi-pampersi-i-zhivee-kato-bebe-prichinata-shche-vi-smae-snimki_news586509.html", "text": "18-годишната Тори Харт пие мляко от бебешко шише, цоца биберона, носи памперси и гука като бебе, пише в. „Метро”. Тя е влюбена в сексуалния жанр ADBL (Adult Baby Diaper Lovers) – хора, които се възбуждат от памперси и партньори, правещи се на бебета. За Тори това не е просто сексуална игра. Тя твърди, че това е и начин да се справи с депресията и безпокойството, както и хранителните си проблеми, връщайки си детството, което е загубила заради сексуално малтретиране.  Тя твърди, че е сексуално малтретирана като младо момиче и никога не е имала истинско детство. Тори вярва, че сега, когато се прави на бебе, ще си върне това, което е загубила.  Тя си има и помощник – „детегледачка”, която често играе ролята и на родител, сменяйки памперсите на Тори. Всъщност „детегледачката” е мъж, който кара Тори да седи в ъгъла и да изпълнява наказания, когато е непослушна. Когато „слуша” я награждава със сладкиши.  Тори се превъплащава в дете от 1 до 10-годишна възраст, но най-често в 3-годишно. Тя споделя превъплащенията си в социалната мрежа Инстаграм, където има хиляди последователи.  „Цялата идея е да се подчиня на някой, който да поеме отговорност за доброто ми”, казва тя.  „Когато съм със сексуален партньор го питам дали може да правя така и какво мога да обличам”, разказва Тори.  „Говоря с бебешкия си глас, рева когато съм разстроена и пълзя”, казва девойката. Източник: Нова телевизия", "date": "2018.03.16", "title": "18-годишна носи памперси и живее като бебе, причината ще ви смае (СНИМКИ)"}
{"url": "https://www.blitz.bg/kriminalni/prestplenie/priyatelka-na-zverski-ubitata-v-kanada-krasimira-s-pokrtitelni-razkritiya-za-minaloto-y_news586493.html", "text": "Убитата в Канада Красимира Пейчиновски е работела в Община Пловдив преди години. Това разказа друга пловдивчанка в Канада Ваня Димова. Двете се запознали под тепетата, когато Красимира била едва на 19 години, пише \"Марица\".   Били съседки в България, а след това живеели близо една до друга и в Канада. Красимира учила там за козметичка и започнала работа по специалността си. Колегите й я описват като лъчезарна и добра.  \"Тя беше тяло от светлина - винаги усмихната, учтива, винаги много нежна и добра. Никога не я чухме да повдигне тон. Никога с никого не се е карала. Беше просто един прекрасен човек\", казва Ваня Димова. ", "date": "2018.03.16", "title": "Приятелка на зверски убитата в Канада Красимира с покъртителни разкрития за миналото й"}
{"url": "https://www.blitz.bg/kriminalni/ognen-ad-boris-boyadzhiev-nadnicha-zad-palezha-na-kantorata-na-sindika-rosen-miloshev_news586528.html", "text": "Вратата на кантората на синдика и адвокат Росен Милошев в центъра на София е била запалена преди две седмици. Неизвестен извършител е запалил гума до входа на офиса на Милошев, а огънят е обхванал и вратата на офиса му. Кантората се намира до кръстовището на улиците „Княз Борис I“ и „Денкоглу“ в столицата, съобщава troyanpress.com.  Росен Милошев обаче имаше „честта“ да се сблъска с ченгето от ДС и приватизатор придобил скандална известност Борис Бояджиев. Лице свързвано с тъмната страна на прехода от 90-те години, както и мутренската му принадлежност. Бояджиев на 30 години става милиардер. Как така момче от Асеновград, доносник на Държавна сигурност става толкова богат.  От търговския регистър откриваме, че сега той е собственик на множество предприятия, за милиард лева. Кой му ги дава и как му се дават е големият въпрос. Отговорът е в съдружниците. Генерал Любен Гоцев му е съдружник във фонда за масова приватизация „Св.Никола“. Чрез този фонд се заграбват активи за милиард лева срещу голи обещания и така фабриката за илюзии облечена в името на светец проработва. Откъде взима първите си пари обаче. От църквата. Излъгва, че ще прави добро за миряните и църквата му се вързва. Така грабва няколко милиона и църквата става съпричастна във фонда „Св. Никола“. За 1 година всичко лъсва и избухва скандалът на века, а църквата се оттегля. Дали е платено, никой не знае. Фондът е прекръстен в Индустриална Холдингова Компания и името на светеца е изиграло ролята си да подведе клетите и наивни хорица, който дават боновете си на скандалния грабител Борис Бояджиев. Така чрез множество неразкрити престъпления като започнем с измамата на българската църква, преминем през измамата на българския народ, чрез пирамидата наречена на името на светеца „Св. Никола“ и продължим с обира на века на Алфабанк от 21 млн. лева чрез брата на жена му Петко Митевски.  Борис Бояджиеве  човекът, който стои зад фалита на Елма-АД, а синдик там до преди месец беше Росен Милошев. През последните месеци Бояджиев многократно е отправял заплахи по адрес на Росен Милошев, тъй като това е основната цел в живота на грабливия приватизатор, да унищожи Елпром Троян, която не успяла, въпреки стройната му и последователна организация. Скандалният приватизатор Борис Бояджиев е вечната жертва, по подобие на Баневи.  Как може приватизаторите да са жертва като са обрали с милиарди България и българския народ?  Задайте си само този въпрос. Оставаме ви още един въпрос за размисъл – Колко пари са разпределили на акционерите на фондовете за масова приватизация Банев и Бояджиев !?Отговора е нула. И двата фонда преминаха през фиктивен фалит и те си ги придобиха за стотинки. Като Борис Бояджиев врътна схемата с фиктивния фалит на фонда през 2011 г., когато бе обира на Алфабанк с 21 млн. лв. Тогава пусна и схемата за фалита на Елма. Тези приватизатори Банев и Бояджиев, това го умеят най-добре и кой ги пази, народа гладува, мизерства, а те на гърба на него – милиардери и никой не им търси сметка! Напротив, те са жертви и репресирани с активи за милиарди, но от измамата на всички нас, на българския народ. ", "date": "2018.03.16", "title": "Огнен ад! Борис Бояджиев наднича зад палежа на кантората на синдика Росен Милошев"}
{"url": "https://www.blitz.bg/obshtestvo/stolitsa/prvi-snimki-ot-myastoto-na-ogneniya-koshmar-v-sofiya_news586536.html", "text": "Сградата на столичната улица „Гургулят”, която горя тази вечер, е на Национална спортна академия „Васил Левски”. В момента там се разчиства за основен ремонт. Както БЛИЦ съобщи, огънят е пламнал на покрива на необитаемата сграда. Сигналът за инцидента е подаден към 19 часа.  На място веднага са насочени три екипа пожарникари, които с помощта на два специализирани автомобила и стълба са предприели гасителни действия.    ", "date": "2018.03.16", "title": "Първи СНИМКИ от мястото на огнения кошмар в София"}
{"url": "https://www.blitz.bg/svyat/panika-v-germaniya-vzriv-v-zavod-blizo-do-detska-gradina_news586510.html", "text": "Експлозия гръмна в предприятие за унищожаване на боеприпаси в Любен. В резултат на това един човек е ранен, а друг е в неизвестност, предаде РИА Новости. Според предварителната информация експлозията е разрушила една от сградите. Районът около предприятието е затворен.  Според съобщения в медиите експлозията е последвана от пожар. Поради заплахата от други експлозии спасителите все още не могат да проникнат вътре. Служителите на завода бяха евакуирани. Хората от съседната детска градина също бяха евакуирани. Превод: БЛИЦ", "date": "2018.03.16", "title": "Паника в Германия: Взрив в завод близо до детска градина"}
{"url": "https://www.blitz.bg/svyat/italianski-ognebortsi-spasikha-lisitsa-ot-strakhovita-ledena-klopka-video_news586523.html", "text": "Италиански пожарникари спасиха лисица, която попадна в капан на заледено езеро. Лисицата прекарва часове в ледените води на изкуствен водоем в градчето Фосато ди Вико. Това предаде bTV.Заради циментовите стени животното не може да излезе на земята.  Пожарникарите провеждат специална акция. Един от огнеборците се спуска с въже във водоема и спасява изплашеното животно. Лисицата е предадена на грижите на горските, които скоро ще я върнат в природата.  Повече вижте във видеото:   ", "date": "2018.03.16", "title": "Италиански огнеборци спасиха лисица от страховита ледена клопка (ВИДЕО)"}
{"url": "https://www.blitz.bg/svyat/dshcheryata-na-stiv-dzhobs-pishe-kniga-za-trudnata-vrzka-s-bashcha-y_news586520.html", "text": "Дъщерята на Стив Джобс Лиза Бренан-Джобс пише мемоари за връзката й с баща си. Книгата ще бъде издадена през септември, съобщава Chicago Tribune. В книгата Бренън-Джобс ще говори за собствения си начин на развитие и за това как баща й е повлиял на това. Тя ще се опита да разкрие и личните аспекти на връзката с основателя на Apple, която тя описва като доста трудна. Издателят Grove Press, който ще публикува мемоарите, нарича историята \"горчива\" приказка за противопоставянето на младото момиче и непредвидимия й баща.  Книгата трябва да се появи в магазините на 4 септември. 39-годишната журналистка Лиза Бренън-Джобс е най-голямата дъщеря на бизнесмена, родена от връзката му с приятелката Крисан Бренан.  Стив Джобс дълго време отричаше бащинството. Години по-късно той го призна и уреди Лиса в семейството си, като започна да плаща за обучението й в университета в Харвард. Превод: БЛИЦ", "date": "2018.03.16", "title": "Дъщерята на Стив Джобс пише книга за трудната връзка с баща й"}
{"url": "https://www.blitz.bg/svyat/merkel-obyavi-pred-evropeyskite-lideri-kategorichnata-si-pozitsiya-tryabva-li-da-se-boykotira-svetovnoto-po-futbol-zaradi-otroveniya-shpionin-skripal_news586524.html", "text": "Въпросът с потенциалния бойкот на Световното първенство по футбол в Русия не е ключова тема при обсъждането на случая с отровения бивш руски шпионин Сергей Скрипал на срещата на лидерите на Европейския съюз. Това стана ясно от думите на германския канцлер Ангела Меркел. В центъра на обсъждането ще бъде искането за внасяне на повече яснота по случая с отравянето на Скрипал. Въпросът за бойкота на Световното първенство по футбол няма да се повдига, каза тя по време на пресконференция след срещата си с шведския премиер Стефан Льовен.  Шведският й колега се съгласи, че Русия трябва да осигури яснота по въпроса с трагедията в Солсбъри. Превод: БЛИЦ", "date": "2018.03.16", "title": "Меркел обяви пред европейските лидери категоричната си позиция трябва ли да се бойкотира Световното по футбол заради отровения шпионин Скрипал"}
{"url": "https://www.blitz.bg/svyat/rusiya-e-v-shok-ne-mozhe-da-prosti-na-velikobritaniya-obvineniyata-km-putin-za-skripal_news586527.html", "text": "Кремъл обяви, че обвиненията на Великобритания, че руският президент Владимир Путин е наредил нападението с нервнопаралитично вещество в Англия, са шокиращи и непростими, информират световни медии. Британският външен министър Борис Джонсън по-рано настоя, че е много вероятно самият Путин да е взел решението да бъде отровен бившият руски агент Сергей Скрипал на английска земя.\"Каквото и да е отпращане или споменаване на нашия президент в това отношение е шокиращо и непростимо нарушение на дипломатическите правила за добро поведение\", подчерта говорителят на Кремъл Дмитрий Песков.   ", "date": "2018.03.16", "title": "Русия е в шок! Не може да прости на Великобритания обвиненията към Путин за Скрипал"}
{"url": "https://www.blitz.bg/obshtestvo/strakhoviti-razkritiya-ot-ssed-na-ubitata-v-kanada-krasimira-obyasni-zashcho-e-stoyal-na-trni-20-minuti-sled-kato-e-razbral-za-zverstvoto-snimki_news586519.html", "text": "Децата на Красимира Пейчиновски са играли често баскетбол пред къщата на баща си. Те винаги се смеели. Тримата тийнейджъри са от мило и грижовно семейство. Майка им Красимира винаги се усмихвала и махала да съседите си, като децата й били също толкова възпитани, пише metronews.ca. Красимира Пейчиновски, 39, бе убита в дома си в сряда. 15-годишният й син Рой също е бил открит мъртъв, а 13-годишната Венайлия е била хоспитализирана и подложена на животоспасяващи операция, но въпреки усилията на лекарите, тя не е оцеляла. Третото дете на Красимира - Виктория не е била в къщата по време на атаката.   Съседи полагат цветя пред дома на брутално убитото семейство  Кори Фен, 29, е обвиняем за бруталното убийство на семейството. Това, което е известно за него е, че през октомври 2015 година Фен е започнал работа в местното училище Toronto District School Board.  Полицията твърди, че мъжът е бил във връзка с Красимира, но не е баща на децата й.   Майкъл Къртис, 28-годишен съсед разказва как си спомня, че тийнейджърите са си правили партита с по 10-12 деца от училище. Той разказва още, че никога няма да забрави лицето на Рой и усмивката му, когато дъщеря му научава как да му казва името. Неговата 13-годишна дъщеря е била най-добра приятелка с най-малката жертва - Ванейлия, покрай което той се е срещнал с обвиняемия убиец.  Той го определя като добър човек, който е имал и добра работа.   \"Знам колко бяха обичани\", допълва Къртис. Той споделя, че когато види бащата на децата, който сега ще се грижи само за Виктория, не знае какво ще му каже. \"Съжалявам за загубата ви? Това достатъчно ли е\", пита той.  Съседът не знаел, че обвиняемият има криминално досие, което включва присъда за нападение срещу полицай през 2009 г. и инцидент със заплахи и предлагане на подкуп на полицай, за което е осъден през 2011 г.  Къртис се разтревожил, когато чул новините за убийството в сряда и се отправил направо към дома на Пейчиновски, тъй като дъщеря му можела да е там. \"Предишната вечер тя трябваше да спи у Ван\" разказва бащата, който чакал на тръни цели 20 минути, докато детектив му съобщи, че дъщеря му не е там.   \"Благодаря на Бога, че дъщеря ми реши да промени мнението си и да отиде в друга къща на приятел\", заяви още той и допълни: \" В противен случай кой знае какво щеше да се случи?\"  Шефката на Краси споделя, че е била жена, която винаги се е усмихвала. Татяна Наумовски се е запознала с Красимира в България преди няколко години и я поканила да работи в СПА студиото и. То е затворено за няколко дни след смъртта на Красимира. Шефката й споделя, че тя никога не е разкривала подробности около личния си живот и никога не е предполагала, че нещо не е наред.   29-годишният Фен, който е обвинен за тройното убийство  Раян Фърз е друг познат на Красимира, който е бил нейно гадже преди 4 години. Когато Фен и Краси започнали да излизат Раян твърди, че е имало много ревност. Фен е знаел, че се виждат понякога и я е принуждавал да не разговаря с Раян. Дори си е позволявал да го заплашва. Фърз е избягвал Фен до колкото е възможно.   \"Единственият път, в който съм го виждал беше във фитнеса. Той обикаляше около мен тежко и удряше крушета във въздуха заплашително\", разказва Фърз.   Последният път когато Раян е видял Красимира е бил на последния Свети Валентин. \"Тя скъса с него малко преди Свети Валентин и ме попита дали съм свободен за вечеря. Аз се съгласих и излязохме да хапнем малко крилца\", разказва още бившият на брутално убитата Пейчиновска.   \"Тя беше толкова сладка, мила и грижовна. Краси бе страхотна майка. Всичко, което правеше бе за децата й. Винаги се чувствах щастлив в компанията й\", допълни той.   Райън Фърз разказал, че Кори Фен, обвинен за смъртта на Красимира Пейчиновски, го е заплашил чрез съобщения преди няколко години, когато с Красимира се срещали и разделяли. След това Красимира започва да се среща  Фен през 2016 г.  Фърз знае, че Фен изневерявал на Красимира и тя се опитвала да се раздели с него. \"Знам, че е доста агресивен, ви се опитва да се бие\", казва Фърз за 29-годишния обвиняем убиец.  Красимира и Фен  Ваня Димова, която е една от най-близките приятелки на Красимира, споделя, че Пейчиновска е най-красивият човек на света. Тя я помни винаги усмихната и мила. Те се запознали като съседки в България, но когато Красимира заминава за Канада през 90-те, приятелството им не се разваля. \"Всички тук сме в шок. Никой не е очаквал подобно нещо. Толкова много я обичахме. Тя бе от онези щастливите хора. Краси бе най-отдадената майка.   Фен с кучето си  Отборът по хокей на Рой също скърби за загубата си. \"Рой е в системата ни от 7-годишен. Той не беше просто един играч, беше част от смеейството ни\", казва треньорът.   Рой  Отборът е трябвало да има мач днес, но той е бил отменен, тъй като съотборниците на Рой не са в състояние да играят. Тренер Слаусон познава Красимира и смейството й от години. Той ги описва като страхотно задружно семейство. Ветеран на отборът на име Тий Доми споделя в Туитър, че често е наблюдавал Рой как играе и е забелязал промяна в поведението му след последната победа на отбора.   Отборът на Рой пази минута мълчание преди да бъде отменен последния им мач, защото спортистите не били в състояние да играят. Превод и редакция: БЛИЦ", "date": "2018.03.16", "title": "Страховити разкрития от съсед на убитата в Канада Красимира! Обясни защо е стоял на тръни 20 минути, след като е разбрал за зверството (СНИМКИ)"}
{"url": "https://www.blitz.bg/ikonomika/bsp-i-gerb-v-ostra-skhvatka-za-chez-delyan-dobrev-razkri-kakvo-mozhe-da-napravi-drzhavata-za-sdelkata_news586544.html", "text": "\"Последните седмици получихме повече информация и от ДАНС, и от институциите, които са следили процеса с ЧЕЗ и няма особени притеснения заради закона за енергетиката, чрез който КЕВР дава уникални възможности да бъдат контролирани тези неща\". Това обясни Делян Добрев от ГЕРБ в студиото на \"Панорама\" по повод сделката с ЧЕЗ. \"Това е сделка, която се договаря в Чехия, дори не се съобщава за нея в България. В медиите излизаше информация за участниците. За мен фирмата, която спечели е непозната. До колкото знам вече има подписан договор с този купувач. Купувачът, в лицето на Върбакова и нейния екип, обясни пред комисия в парламента как ще се случат нещата и има срок от 9 месеца да се случи всичко. 30% ще бъдат собствен капитал, а другото ще бъде на кредит. Това е нормално\", допълни Добрев, отговаряйки на въпроса защо нито той, нито Борисов са знаели за сделката.   \"Чухме призиви за спешна промяна в закона на енергетиката, с които да се даде правомощия на регулатора. Той вече има огромни правомощия\", натърти Добрев и допълни, че не е нужна промяна в закона заради сделка на две частни фирми.   Бойко Василев попита Добрев защо бяха всички приказки за гадове и метежи. \"Вие ме цитирахте в самото начало, тъй като бях от първите реагирали. Аз самият мислех, че е фалшива новина, тъй като не знаех нищо за тази компания. Бях я виждал сред участниците, но никога не знаех нищо повече за сделката. Ако знаех, щях ли да я нарека \"фалшива новина\". Ние от ГЕРБ доказахме, че нямаме нищо общо с ЧЕЗ, въпреки обвиненията\", побърза да обясни депутатът от ГЕРБ.    Водещият даде думата на Драгомир Стойнев от БСП по същата тема, като попита дали ГЕРБ не се опитват да хванат БСП в схватка, която напомня на айкидо трик:  \"Не знам точно каква им е схватката, но е важно в парламента да има диалог, след като има такава сделка с непрозрачно финансиране, свързана с непознати лица. За нас това е стратегическа инфраструктура, която снабдява с електричество толкова много хора. Скандалът премина границите на нашата страна. Получихме документ, който се засекрети. Уж беше от чешкия премиер, после той отрече, бил от говорителят му, той отрече и накрая пак нищо не се разбра. Това били просто писма, на които се искал отговор. Това е пример за неспособността на държавата да защити българските граждани. Чешката фирма ЧЕЗ е държавна компания и може да има разговори между премиерите и да се разберат кое е най-добро за двете страни\", обясни Стойнев.    \"Ние все още не знаем кой е истинският собственик. Чува се, че Върбакова обикаля сградата на ЧЕЗ и привиква директори без дори да е потвърдена тази сделка, което е крайно недопустимо. Ние дори можем да измием образа на Гинка Върбакова, ако успеем да направим нещата като хората. В България всички знаем кои са богатите хора. Знаете, че от данъчна гледна точка това е напълно ясно. В един момента идва Гинка Върбакова и всички са в шок\", допълни той, като подчерта, че БСП все пак е опозиция и има право да изкаже различно мнение.     ", "date": "2018.03.16", "title": "БСП и ГЕРБ в остра схватка за ЧЕЗ! Делян Добрев разкри какво може да направи държавата за сделката"}
{"url": "https://www.blitz.bg/layfstayl/samo-v-blits-kotseto-nagrabi-geri-nikol-v-strastna-pregrdka-dvamata-stvorikha-neshcho-grandiozno-snimki_news586479.html", "text": "След промоцията на албума на Анелия в столичен клуб, гостите се преместиха в дискотеката на Коцето за силно афтър парти. Главните роли заеха именно Константин и Гери-Никол, между които пламна силно приятелство в тазгодишния сезон на \"Като две капки вода\", където участват и двамата. Фотографите в дискотеката на няколко пъти са щракнали двамата в силна прегръдка и потребителите на социалните мрежи веднага се запитаха какво се случва между тях.   Истината е, че те са просто приятели. Двмата си паснали много в шоуто и от тогава често излизат в общи компании и правят щури купони до сутринта в дискотеката на Константин.   Личи си, че партито е било на ниво и всички изглеждат доволни. Гери дори грабнала микрофона и изпълнила няколко от хитовите си парчета.  Гери не е пропуснала да развърти яката дупара до ранни зори и снощи.  ", "date": "2018.03.16", "title": "Само в БЛИЦ! Коцето награби Гери-Никол в страстна прегръдка, двамата сътвориха нещо грандиозно (СНИМКИ)"}
{"url": "https://www.blitz.bg/layfstayl/mariya-ot-dnes-veche-ne-sm-gushcherova-a-kirova-razkri-kolko-pari-e-izmknala-ot-razdyalata-s-khristiyan_news586483.html", "text": "„От днес вече съм Кирова. Официално! За да сложа край на спекулациите, появили се през последните дни в различни медии по темата с развода ми, ще уточня няколко неща. Първо, не съм си тръгнала - нито по – богата, нито по - бедна от брака ми с Гущеров. Второ, никога не сме имали предбрачен договор. И последно - не искам да си спомням за този брак и този човек\", разказа пред Хот Арена самата Мария, която никога до сега не бе разкривала подробности за скандалния развод,с който се спекулираше месеци наред.По този начин фолк певицата реално опроверга поредица от публикации, появили се през последните дни за нея. Една от тези лъжи беше, че Мария имала претенции за милиони от съпруга си и за това е бавила дълго време развода. За да го изнудва и направо рекетира.  Оказва се, всъщност, че този който е бавил документално раздялата им, е бил Християн Гущеров. Имаше и информация, че двамата са имали жесток предбрачен договор, през който съдения за побой и полицейско неподчинение Гущеров си е вързал гащите Мария да не го изцеди финансово. Както става ясно - такъв договор няма. Няма и какво да се изцежда, според светски клюкари Не е вярна и информацията, че Мария си е платила за развода, като била принудена да поеме всички съдебни разходи и такси.  С отговора на Мария се слага и край на спекулацията, че певицата е искала да се връща при мъжа си. Не само, че не е искала, а явно е много щастлива от получения днес развод.", "date": "2018.03.16", "title": "Мария: От днес вече не съм Гущерова, а Кирова! Разкри колко пари е измъкнала от раздялата с Християн"}
{"url": "https://www.blitz.bg/obshtestvo/pada-li-si-po-vas-razberete-vednaga-s-tozi-lesen-trik-koyto-shche-vi-pomogne-samo-kato-poglednete-v-ochite_news586547.html", "text": "Хората сканират телата ни по различен начин в зависимост от това дали искат да бъдем гаджета, или просто приятели. Ново проучване проследява очните движения на 105 хетеросексуални младежи, докато гледат снимки на непознати. Както мъжете, така и жените гледат повече към главата и гърдите на човека, ако смятат, че могат да имат връзка с него. В сравнение, когато мислят, че могат да са само приятели, гледат повече към краката и стъпалата му.Има обаче и някои разлики в начините, по които гледат жените и мъжете. Когато жените гледат повече главата на отсрещния човек, е по-вероятно да имат интерес към приятелство. Жените гледат повече към главата на другия и в двата случая. При мъжете погледът, насочен към главата, бил свързан с по-малък интерес към приятелство.  „Мъжете гледат повече към областта на гръдния кош и талията, независимо дали обмислят приятелство или потенциална връзка“ – обяснява д-р Анджела Банс, един от авторите на изследването. Те също така са по-склонни да гледат човека в краката. Погледът, насочен към центъра на тялото – кръста, бедрата, гръдния кош – е свързан с по-голям интерес към съответния човек от страна на жените, независимо дали романтичен или платоничен. Според авторите резултатите от изследването им показват, че хората търсят различни черти у другия в зависимост от това какво търсят и ролята, който той играе в живота им. Много изследвания върху привличането са склонни да приемат, че има определен набор от характеристики, които правят един човек привлекателен, независимо дали става дума за романтичен или за платоничен интерес, но настоящото изследване демонстрира, че нещата за пореден път са относителни. Един човек може да е изключително желан приятел, но напълно неподходящ партньор за някого. Източник: PsyBlog", "date": "2018.03.16", "title": "Пада ли си по вас? Разберете веднага с този лесен трик, който ще ви помогне само като погледнете в очите"}
{"url": "https://www.blitz.bg/lyubopitno/poznavate-blgariya-khayde-na-bas-che-ne-ste-chuvali-za-tezi-imena-na-rodni-sela_news586397.html", "text": "Всеки, който се е отправял на пътешествие из България, вероятно е забелязал, че повечето населени места у нас са наименувани на природни дадености, известни личности, на животни, географски особености и прочее, пише Obekti.bg.Не липсват обаче и характерните причудливи имена. Например Тъпчилещово.  Чували ли сте за Баница, Бозаджии, Боримечково, Браниполе, Буковлък, Бъдеще, Бяга, Великан, Веселие, Вещица, Водач, Водолей, Врата, Връв, Възел, Гайдари, Глава, Главатар, Глашатай, Гледка, Голобрад, Градът, Губислав, Гърло, Дерикотковци, Драгомъж, Държава, Жълтопоп, Злокучене, Източник, Кален, Камилски дол, Касапско, Качулка, Кметчета, Ключ, Колена, Кости, Краводер, Крайници, Крояч, Къртипъня, Къртожабене, Научене, Овчеполци, Палилула, Певец, Пържиграх, Сладкодум, Съдийско поле, Торбалъжите, Халваджийско, Царимир и Чуйпетльово? 64 български града пък имат поне по един съименник сред селата в страната, показва проучване на БТА.  Рекордьори в това отношение са градовете Белица (обл. Благоевград) и Николаево (обл. Стара Загора), които имат по пет села съименници. Друга справка в Националния регистър на населените места показва, че 495 имена на села се срещат по повече от един път, като общият брой на селата, които ги носят, е точно 1200. 361 имена се срещат по два пъти, а 90 названия се появяват по 3 пъти. В регистъра 24 наименования на села ги има по 4 пъти, а точно една дузина се повтарят по 5 пъти. Имената, срещащи се по 6 пъти, са само три, колкото са и тези, повтарящи се по 8 пъти. Сред българските села най-много пъти - по 8, се повтарят имената Александрово, Изгрев и Ново село.", "date": "2018.03.16", "title": "Познавате България? Хайде на бас, че не сте чували за тези имена на родни села!"}
{"url": "https://www.blitz.bg/svyat/koy-shche-e-prv-v-ludata-nadprevara-do-lunata-sstezanieto-prodlzhava_news586489.html", "text": "Google отмени надпреварата към Луната преди седмици, когато стана ясно, че нито един частен изследовател няма да завърши пътуването до Луната преди крайния срок от 31 март. Това не спира три екипа – от Израел, Япония и САЩ, които казват, че мисиите им продължават, със или без наградата от 20 млн долара, съобщи Bloomberg. Екипът, който има най-големи шансове да стигне пръв до Луната е SpaceIL. С финансиране от космическата агенция на Израел и от милиардера-собственик на казина Шелдън Аделсън, те планират да полетят на борда на една от ракетите Falcon 9 на Илън Мъск преди края на 2018. ", "date": "2018.03.16", "title": "Кой ще е пръв в лудата надпревара до Луната? Състезанието продължава!"}
{"url": "https://www.blitz.bg/svyat/stana-yasno-kakvo-mozhe-da-se-poyavi-na-nadgrobnata-plocha-na-stivn-khoking_news586484.html", "text": "Световноизвестният астрофизик Стивън Хокинг, който почина на 76-годишна възраст, приживе е изразил ясното си желание на надгробната му плоча да бъде изписана формула. Още през 2002 г. в интервю за „Ню Йорк Таймс“, той е заявил, че иска на надгробната му плоча да бъде изписана формулата за ентропията на черната дупка, или по-известна като формулата на Бекенщайн-Хокинг. Световноизвестният учен работеше върху формулата заедно със своя колега Джейкъб Бекенщайн и затова официално тя носи името Бекенщайн-Хокинг. Формулата е централният елемент от познанията ни за черните дупки във Вселената.  Стивън Хокинг почина на 14 март тази година на 76-годишна възраст. Той боледуваше от амиотрофична латерална склероза и единственото нещо от тялото му, което работеше, беше мозъкът. Заболяването го бе приковало към инвалидна количка повече от 40 години. Източник:     ", "date": "2018.03.16", "title": "Стана ясно какво може да се появи на надгробната плоча на Стивън Хокинг"}
{"url": "https://www.blitz.bg/svyat/ruskiyat-poslanik-v-london-po-sluchaya-skripal-britantsite-aktivno-izbyagvat-edna-mnogo-seriozna-tema_news586457.html", "text": "Взаимодействието между Русия и Великобритания по случая с отравянето на Сергей Скрипал е голяма шахматна партия. Така определи ситуацията руският посланик в Лондон Александър Яковенко. По думите му, британската страна не иска да сътрудничи и отказва да предостави каквито и да е доказателства за вината на Русия. „Всички проблеми се заключават в това, че никой не е виждал снимки на Юлия Скрипал и баща ѝ. Никой не знае в какво състояние се намират. Никой не знае как върви разследването. На всички тези въпроси ние не можем да получим отговор. Британците активно избягват тази тема“, каза Яковенко за телевизия „Русия 24“.     Скрипал и дъщеря му бяха отровени с нервнопаралитично вещество от групата „Новичок“. Великобритания обвини за атаката Русия и обяви изгонването на дипломати, както и замразяването на двустранните контакти на високо ниво.    ", "date": "2018.03.16", "title": "Руският посланик в Лондон: По случая „Скрипал“ британците активно избягват една много сериозна тема"}
{"url": "https://www.blitz.bg/svyat/v-madrid-vri-i-kipi-migrantite-podpukakha-diplomati-atakuvat-politsiyata-s-kamni-i-masi_news586472.html", "text": "Шестима души са задържани след масовите безредици, избухнали в центъра на испанската столица след гибелта на сенегалеца Маме Мбаге, съобщава агенция Efe. Всички са граждани на Испания. Сред арестуваните има една жена и непълнолетно лице. При безредиците са пострадали 10 служители на реда.   В нощта срещу петък в района на Ланапиес, чиито обитатели са предимно чужденци, имаше безредици. Протестиращите палели контейнери за смет, разбивали прозорците на магазини и банки.  В петък в района пристигна консулът на Сенегал в Мадрид и други дипломати. Мигрантите, събрали се на митинг на площад „Нелсън Мандела”, са се опитали да го нападнат, но той е успял да се скрие от разярената тълпа в един от ресторантите. Недоволните опитали да строшат вратата. Малко по-късно дипломатите са евакуирани с полицията.  Мигрантите са започнали да обстрелват служителите на реда с камъни и маси, полицаите им отговорили с гумени куршуми.  Към момента няма сблъсъци, но митингът продължава.  Както БЛИЦ съобщи, до напрежението се стигна след смъртта на 35-годишния мъж от сенегалски произход, който е починал от сърдечна недостатъчно. Очевидци и познати на Мбаге обаче твърдят, че той е издъхнал след гонитба, когато пазители на реда погнали нелегални улични търговци, сред които и Мбаге.   Сенегалецът е пристигнал в Испания преди 14 години, но не е имал разрешително за пребиваване.  В четвъртък вечерта в мадридския район Ланапиес, където е живял Мбаге, са се събрали около 200 протестиращи с лозунги срещу полицията. След това безредиците се прехвърлили в близките квартали, участниците устроили погром над автобусни спирки, стъклата на банкови клонове, палили кофи за боклук и полицейски автомобили. Силите на реда използвали и гумени куршуми. Поне 10 полицаи и четирима граждани са ранени.     Превод: БЛИЦ", "date": "2018.03.16", "title": "В Мадрид ври и кипи! Мигрантите подпукаха дипломати, атакуват полицията с камъни и маси"}
{"url": "https://www.blitz.bg/svyat/naprezhenieto-eskalira-boris-dzhonsn-posochi-rkovodnata-rolya-na-putin-v-otravyaneto-na-skripal_news586477.html", "text": "Министърът на външните работи на Великобритания Борис Джонсън предположи, че президентът Владимир Путин може лично да е разпоредил отравянето на бившия полковник от Главното разузнавателно управление Сергей Скрипал, съобщава Sky News. Първият дипломат на Англия обаче не подкрепи тезата си с никакви доказателства. „Спорим с Кремъл на Путин и с неговото решение – и смятаме, че има висока степен на вероятност това е негово решение – разпоредил е да се използва нервно-паралитичен агент по улиците на Великобритания, по улиците на Европа, за първи път от края на Втората световна война”, заяви  Джонсън. „Затова имаме разногласия с Русия”, каза още той.  Лондон неведнъж е заявявал, че Русия може да има пръст в отравянето на Скрипал. Москва на свой ред отрича обвиненията.  Прессекретарят на руския президент Дмитрий Песков заяви, че Кремъл е изненадан от поведението на Великобритания по отношение на Русия. По думите му, досега Москва не се е сблъсквала с „такова поведение на държавно ниво, когато по адрес на дадена страна се повдигат много сериозни обвинения, с формулировката „по всяка вероятност”, „най-вероятно” и т.н”.    ", "date": "2018.03.16", "title": "Напрежението ескалира! Борис Джонсън посочи ръководната роля на Путин в отравянето на Скрипал"}
{"url": "https://www.blitz.bg/politika/tsacheva-s-dramatichno-priznanie-sled-sluchaya-s-zhoro-plkha-banditi-vlizakha-v-doma-na-sestra-mi-tya-ima-dve-dechitsa_news586364.html", "text": "По отношение на мнението на г-н Христо Иванов, то той от много време е явна опозиция. Бих му препоръчала да прочете по-внимателно законопроекта. Това заяви в ефира на \"Здравей, България\" правосъдният министър Цецка Цачева. \"Когато се подхожда към изменение на основни текстове в наказателния кодекс трябва да сме много внимателни\", поде Цачева.  \"Притесненията на експерти, политици и учени не са основателни. Налице трябва да има изпълнени две условия - пряк умисъл и значителни вреди, които произтичат от това умишлено деяние\", поясни тя.  \"В изработването на тези текстове са взели участие експерти от всички институции - ВКС, прокуратура, адвокати, министерство. Редакцията все пак винаги може да бъде по-прецизна. Прави ми впечатление, че в хода на изработването не едни текстове, които са публични, всички излизащи в последствие аргументи се заострят и засилват щом влязат в парламента. Няма пречка в Народното събрание отново да се преценят всички становища\", каза тя. Виктор Николаев запита Цачева дали в такъв случай , ако той в разговора си с нея се забави, съответно се забавят рекламите и това е във вреда на 3-то или 4-то лице,  прокуратурата ще го преследва , ако този проектозакон бъде приет.  \"Това е пример, изваден от контекста. Това просто създава страх в момента. Отговарям ви - в конкретния случай прокуратурата няма да ви преследва.  Нямаме опит в опасни действия, дефинирани като \"новичок\" от вас\" , отвърна на Николаев тя.  Цачева коментира и случая с д-р Димитров и Жоро Плъха: \"Не е добра практика от конкретен повод да се бърза за промяна в правни институции. Действително, в конкретния пример, отново събуди вълнение в гражданското общество и държавата е длъжна да реагира. Само с промяна в действащи закони, не бихме постигнали крайната цел - да защитим дома и живота си. Едно дело и един процес е следствие на едно нападение, което е допуснато да бъде осъществено\", поде тя.  \"Създадена е работна група,  коректно трябва да информирам, че поканените да се включат в нея представители на ВСС, ВКС, прокуратурата, неправителствените организации и висшия адвокатски съвет отказаха да участват  с мотив, че текстът е достатъчно добре регламентиран. Поканените тоест не искат да има тази промяна в закона\", каза Цачева.   Николаев директно реши да пита министърката дали са влизали в дома й:  \"Влизаха в дома на сестра ми, с две малки деца. Те обаче не бяха в дома си. След това беше просто ужас. В психологически план никой не може да остави без коментар подобни деяния, но нека да не бързаме кампанийно да преработваме закона\", каза тя.    ", "date": "2018.03.16", "title": "Цачева с драматично признание след случая с Жоро Плъха: Бандити влизаха в дома на сестра ми, тя има две дечица!"}
{"url": "https://www.blitz.bg/politika/nikolay-nenchev-obyavi-kolko-e-gord-che-e-prv-natovets_news586365.html", "text": "Мина делото за Интендантско обслужване. Изключително благоприятно. Това заяви бившият министър на отбраната Николай Ненчев пред bTV по повод течащите в момента срещу него дела. „Самият прокурор от Върховна касационна прокуратура отхвърли всички обвинения. Това е много странно“, изтъкна той.     „След няколко дни идва делото за ремонтите в авиацията. Аз много се забавлявам“, каза Ненчев.     Той коментира думите на Красимир Каракачанов, които заявил, че Ненчев като „пръв натовец“ сключил договор за ремонт на българските самолети в Полша. „Нали точно заради договорите с Полша се решиха отчасти проблемите на българската авиация?“, попита той и добави, че би се радвал и самият Каракачанов да може да се нарече „пръв натовец“.     Според бившия военен министър, ако България даде половината от парите за ремонт на самолетите на РСК „Миг“, „няма да видим нито парите, нито самолети“.     По отношение на трагедията в завод „Арсенал“ Ненчев коментира: „Повече от 5000 тона с отпаднала необходимост са разположени на 14 точки в страната. Министър-председателят, Министерски съвет да предприеме съответните действия да започне незабавна утилизация“.     „Ние с Борисов работихме добре и ще бъде голям грях, ако кажа друго“, заяви бившият министър. „Естествено, че ще бъдем негова опозиция, докато в кабинета е Волен Сидеров“, добави той.", "date": "2018.03.16", "title": "Николай Ненчев обяви колко е горд, че е \"пръв натовец\""}
{"url": "https://www.blitz.bg/politika/karakachanov-otgovori-na-predizvikatelstvoto-na-svetlo-vitkov-za-koremno-vzlizane-i-pokhvali-prezidenta_news586362.html", "text": "Добре се справи. Във форма е. С тези думи министърът на отбраната Красимир Каракачанов коментира пред bTV прословутото кормено възлизане на президента Румен Радев преди дни. Министърът отговори и на предизвикателството на Светльо Витков също да направи такова упражнение: „Няма защо да го приема, защото не мога да го осъществя“.     „След като върховният главнокомандващ може да направи едно, аз мога да направя половин“, пошегува се Каракачанов. „Но ако господин Витков ме покани на надпиване с бира, и там няма да приема, защото и там не мога да го бия“, добави той.     Когато бил в казармата, обаче, коремното възлизане не му било проблем. „Аз затова казвам, че младежите трябва да влязат в казармата – да влязат малко във форма. Една част ходят на фитнес, но повечето ходят по бирариите“, смята Каракачанов.    ", "date": "2018.03.16", "title": "Каракачанов отговори на предизвикателството на Светльо Витков за коремно възлизане и похвали президента"}
{"url": "https://www.blitz.bg/politika/karakachanov-poseche-nikolay-nenchev-toy-lzhe-za-remonta-na-mig-29-zashcho-da-gi-izkhvrlyame-shchom-mozhe-da-gi-izpolzvame-do-2030-g_news586377.html", "text": "Искрено се забавлявах като слушах бившия министър Николай Ненчев преди мен. Той лъжеше. Това заяви вицепремиерът и министър на отбраната Красимир Каракачанов в сутрешния блок на bTV по повод прословутия ремонт на самолетите МиГ-29. „Николай Ненчев ме забавляваше. Той много добре знае, че самите поляци отказаха да ремонтират нашите МиГ-ове. Те закупуват резервни части от Русия. След като направиха ремонт на нашите двигатели без лиценз, руснаците ги заплашиха, че ще им спрат доставките на резервни части и те ни отказаха“, обясни военният  министър. Той посочи, че Полша ползва руски резервни части, а в Словакия има руски екип на летището, който на място поддържа самолетите.     „Има възможност, освен Русия, и фирма-посредник да извърши ремонт, но така цената ще набъбне“, уточни Каракачанов. По думите му, ако договорът за ремонта на самолетите бил сключен директно с РСК „МиГ“, а не чрез посредник, сумата от 65 млн. лв. е можело да бъде доста по-малко за българския данъкоплатец.     Той заяви още, че е възмутен от фалшивите новини, които се пускат по негов адрес. Отново във връзка с думите на Ненчев Каракчанов обясни, че предстои подписване на рамков договор за следващите 4 години за 81 млн. лв. за поддръжка на до 15 самолета МиГ-29, т.е. всички, които имаме. Поръчваш частите, които са ти необходими, те пристигат тук, в момента, в който ги поръчаш и тръгнат – плащаш  тези части, а не 40 млн. предварително напред“.     „България като страна от бившия съветски блок има руска военна техника. Такива са още 4 страни в НАТО. Няма държава, която да изхвърли цялото си въоръжение и да купи ново“.     „Аз не разбрах, когато казват „Свалете руската техника“, те какво предлагат?“, попита Каракачанов. По думите му страната ни не може да извади 12 милиарда, за да подмени военната си техника, няма желаещи и да ни направят подарък. „Страната ни може да използва МиГ-овете си до 2029-2030 г. Защо да ги изхвърляме?“, попита той.     Относно обтегнатите отношения между Русия и Великобритания той заяви: „Не вярвам да има нов военен конфликт. Никой не е толкова луд, за да го направи\" - така той коментира предупреждението на премиера Борисов заради обострянето на отношенията между Русия и Великобритания.     По думите на вицепремиера, управляващата коалиция у нас зависи от всеки от един от четирите участника – ГЕРБ, ВМРО, НФСБ и „Атака“, и ако някой се оттегли, ще има криза. „Но мисля, че това е нереално. Г-н Симеонов има едни виждания, г-н Симеонов има други виждания. Времето лекува. Истината е, че не биваше да се излиза с толкова остри позиции. Но това са вътрешни неща в нашата коалиция. Аз въобще не мисля, че Русия е факто, който може да развали правителството или да създаде проблеми било в малкатакоалиция, било в голямата“, коментира Каракачанов словесните нападки между Волен Сидеров и Валери Симеонов.     „Не е редно който и да е – без значение дали е римския папа или руския патриарх, който и да е гост на България да поставя своя домакин в такава ситуация“, каза той по повод поведението на руския патриарх Кирил пред президента Румен Радев. Според него, преследвайки своите интереси на Балканите, Русия се изнервила още повече, след като най-верният ѝ съюзник – Черна гора, се присъедини към НАТО.       ", "date": "2018.03.16", "title": "Каракачанов посече Николай Ненчев: Той лъже за ремонта на МиГ-29, защо да ги изхвърляме, щом може да ги използваме до 2030 г."}
{"url": "https://www.blitz.bg/politika/krum-zarkov-omrazata-na-gerb-km-rumen-radev-e-iratsionalna_news586359.html", "text": "Щом колегите имат съмнение, тяхно право е да сезират прокуратурата. Това каза в сутрешния блок на Нова телевизия членът на ръководството на БСП Крум Зарков по повод обвиненията на ГЕРБ за злоупотреби за 500 000 лв. в община Провадия, извършени от кмета социалист Филчо Филчев. Това обаче малко ми прилича на стратегия \"всички трябва да станем маскари\". Струва ми се доста балонно това изявление. Случил се е гейт при ГЕРБ – вместо да си погледнат в паничката, се опитват докажем, че всички са в кюпа, заяви Зарков.  Според него няма основание да се съмняваме в думите на президента, че няма стенограма от срещата му с руския патриарх Кирил. Вярвам, че президентът достатъчно силно е защитил националния ни интерес, посочи социалистът. Президентът Румен Радев е избран по доста категоричен начин – с гласовете на над 2 млн. лв.  Всички конспиративни теории са не само параноични, но и обидни за хората, които са го избрали. Атаките срещу държавния глава започват да излизат от рационалното. Тази омраза е ирационална, не виждам с какво им пречи. Не виждам какво имат ГЕРБ да делят с президента, с какво толкова ги притеснява, че да го атакуват непрекъснато.  Още в предизборната си кампания той даде заявка, че ще бъде коректив на партиите, че ще нарича проблемите с истинските им имена и че ще се изправя срещу управляващите, които и да са те, когато смята, че не са прави.  В момента той прави точно това, за което го поздравявам. Президентът Радев е разумен и отговорен човек – той знае какво и как да казва, подчерта Крум Зарков. Управляващата коалиция въпреки многото приказки за стабилност, изглежда тъкмо обратното. Скандалите следват един след друг, което създава усещане за нестабилност, добави членът на ръководството на БСП. ", "date": "2018.03.16", "title": "Крум Зарков: Омразата на ГЕРБ към Румен Радев е ирационална"}
{"url": "https://www.blitz.bg/svyat/vladimir-putin-prizova-vsichki-rusnatsi-da-glasuvat-nasrchavat-gi-s-esemesi_news586386.html", "text": "В навечерието на президентските избори в Русия, които ще се проведат на 18 март, държавният глава Владимир Путин призова руснаците да гласуват, независимо за кого. Избирателите са получили и есемеси с информация че могат в последния момент да сменя избирателната си секция, съобщава bTV. Целта е да се постигне максимално висока избирателна активност.     Кандидатите са общо осем, но фаворит с около 70% е настоящият президент 65-годишният Владимир Путин. Ако бъде избран, това ще е четвъртият му мандат.     Останалите кандидати са: лидерът на комунистите Павел Грудинин, 71-годишният лидер на дяснопопулистката либарално-демократичаска партия Владимир Жириновски, съосновател на дяснолибералната партия „Яблоко” Григорий Яблински, представителят на младата дяснолиберална „Партия на растежа” Борис Титов, националистът Сергей Бабурин, 39-годишният председател на по-новата комунистическа партия „Комунистите на Русия” Максим Сурайкин и единствената жена-кандидат – Ксения Собчак, която води кампанията си под мотото „Един срещу всички”.     109 млн. руснаци имат право да гласуват на президентските избори в неделя.     Парти и политически движения се готвят за протести след вота.", "date": "2018.03.16", "title": "Владимир Путин призова всички руснаци да гласуват, насърчават ги с есемеси"}
{"url": "https://www.blitz.bg/layfstayl/khoroskop/astrologt-ivelina-pencheva-dneshniyat-den-e-svrzan-s-lichnata-misiya-zadlzhitelno-tryabva-da_news586342.html", "text": "Първият слънчев ден е свързан с Твореца на нашия свят, с творчеството, радостта, тържествеността, с усещането за личната ни мисия, пише астрологът Ивелина Пенчева в хороскопа си за bulgaria.utre.bg. „Покровителства всички, които са стигнали до духовните учения и религията. Тези хора са под защита – планетата Юпитер“, уточнява тя.  „Утрото и денят трябва да се посветят на работа, счита се за делово време, когато трябва да се поемат повече отговорности. Добре е да правите планове за предстоящия слънчев месец“, съветва астрологът. Ще им върви само на оптимистите, не и на тези, които са депресирани и унили, добавя тя.  „Този ден е благоприятен само за тези, които постигат всичко сами в живота си, както и за тези, които водят хората - Учители, лидери, началници. Тези, които действат поединично, ги очаква неочаквана помощ. Всички дела ще се перспективни, ако сериозно сте се захванали с тях. Всички инициативи на този ден са много активни и сериозни и към тях трябва да се подхожда не като към забавление, а като към много сериозни начинания. Те ще бъдат перспективни, само когато се предприемат сериозно и за дълго време. Ако се съмнявате в нещо в този ден - по-добре не го започвайте, нещата могат да се провалят“, предупреждава Ивелина Пенчева  „В 1-я слънчев ден е добре да се хвърлят малки монети на кръстопът, за да ви даде Бог богатство. Или да дадете нещо на първия срещнат просяк“, добавя тя.  „Да се проветряват повече помещенията, да се държат отворени прозорците, да влиза вятър е добре. Прекрасно е да се занимавате с изчистване на организма си – вътрешно и външно. В светлата част на денонощието се постарайте по-малко да имате съприкосновение с водата, да не я разливате! След залез слънце е полезно да си направите парна баня и да се изкъпете. Това е време за освобождаване на тялото от наднорменото тегло - началото на цикъл на диети, гладуване“, обяснява астрологът.  Това е един от най-добрите дни за рязане на нокти и подстригване, добавя тя.  „В никакъв случай не се поддавайте на унинието и депресията! Никакви авантюри не се препоръчват. Не прекарвайте деня в уединение, отделени от другите хора! В този ден не е добре да се проявява алчност, ако ви поискат нещо - по-добре е да го дадете! Бъдете щедри и великодушни“, съветва Ивелина Пенчева. Вечерта е време за веселие и отдих, добавя тя.  „Препоръчва се да се опече хляб, да го ядете сами и да нагостите гости. Може да се пие вино. Виното трябва задължително да е червено, затоплено с подправки и с мед - греяно вино. Ако не се употреби в този ден вино, значи показвате неуважение към Твореца“, предупреждава астрологът.  „Черният цвят, сивите и тъмни цветове са забранени. Ако в този ден постоянно се сблъсквате с черен, сив или друг тъмен цвят - това е много лош знак“, добавя тя.  „Добре е да се облечете в нови дрехи, но да не се купуват. Подбирайте светли и ярки тонове! Препоръчва се повече блясък. Избягвайте мрачните и тъмни цветове“, съветва Ивелина Пенчева.  „Добре е да имате ярки сънища. Празненствата са знак за богатство и помощ, огънят– знак за „изгаряне” на всички врагове. Да бъдете гладни или кошмарите са знак за бедност и страдания“, добавя астрологът. ", "date": "2018.03.16", "title": "Астрологът Ивелина Пенчева: Днешният ден е свързан с личната мисия, задължително трябва да..."}
{"url": "https://www.blitz.bg/razvlechenie/test-koy-grtski-bog-si_news586384.html", "text": "Искаш ли да научиш кой от древногръцките богове изразява най-добре твоята същност? С този лесен тест ще разбереш кой точно от прословутите богове си ти - Афродита, Зевс, Посейдон или пък например Хадес. Проверете сами!", "date": "2018.03.16", "title": "Тест: Кой гръцки бог си?"}
{"url": "https://www.blitz.bg/obshtestvo/kakvo-razkrivat-benkite-za-kharaktera-i-sdbata-ni-video_news586353.html", "text": "Хората винаги са търсили скрити знаци, които да им подскажат какво ще е тяхното бъдеще. Едни от най-разпространените вярвания, които подсказват какъв е характерът на човек и какво го очаква, са свързани с бенките, predava \"Дарик\". Разположението на бенките по тялото разкрива много неща за вас. Вижте ги: Бенка на стомаха  Ако имате бенка на стомаха си, означава, че сте  миролюбив  човек и обичате хармонията в живота. Винаги търсите положителните неща във всяка ситуация и се радвате на живота. Хаосът и напрежението не ви се отразяват никак добре. Бенка на лявата буза  Ако имате бенка на лявата си буза, то през живота си може да имате  недостиг на пари . Но винаги с упоритост ще намирате решение на финансовите си проблеми и някак ще успявате да се справяте. В моментите на финансова несигурност може да се депресирате, но бързо ще успявате да излезете от това състояние. Бенка на дясната буза  Ако имате бенка на дясната буза, това означава, че вие сте много  идеен и жизнен  човек. Изпълнен сте с енергия, желание и амбиция да постигнете мечтите си. Винаги си поставяте цели и ги следвате, докато не ги осъществите. Бенка на челото  Ако имате бенка на челото, това е явен знак от съдбата, че сте роден  лидер . С лекота успявате да организирате и ръководите хората. Вие лесно се приспособявате към всякакви ситуации и успявате, независимо от обстоятелствата около вас. Бенка на ходилото  Ако имате бенка на ходилото, вие вдъхновявате и влияете подсъзнателно на другите хора. Те винаги ви възприемат като пример за подражание и се вдъхновяват от вас. ", "date": "2018.03.16", "title": "Какво разкриват бенките за характера и съдбата ни? (ВИДЕО)"}
{"url": "https://www.blitz.bg/svyat/britantsite-sravnyavat-a-kak-reagira-malayziya-kogato-na-teritoriyata-otrovikha-brata-na-kim-chen-un_news586399.html", "text": "Отравянето на бившия руски шпионин Сергей Скрипал и дъщеря му Юлия с нервнопаралитичен агент предизвикаха бързата и остра реакция на британското правителство. То изгони 23 руски дипломати, поиска помощ от Организацията за забрана на химическите оръжия и отнесе въпроса до Съвета за сигурност на ООН. Това е в контраст със случилото се след друго знаково нападение с химически агент – убийството на полубрата на лидера на Северна Корея Ким Чен-ун – Ким Йон-нам на международното летище в Куала Лумпур, пише Би Би Си. Тогава две бедни жени, работещи в бар – от Индонезия и от Виетнам, преструвайки се, че си правят шега за скрита камера, хвърлили смъртоносния нервнопаралитичен агент Виекс (VX) в лицето на Ким Йон-нам. Процесът срещу тях започна през октомври и се очертава да продължи поне още няколко месеца.     Счита се, обаче, че най-малко 5 севернокорейци, организирали атаката, са на свобода. Сред тях е агентът на тайните служби на Пхенян Ри Джай-нам, за когото се смята, че е вербувал извършителките.     Властите в Малайзия не направиха почти нищо, за да разследват ролята на Северна Корея и никога не са изказвали предположение, че Северна Корея е отговорна, освен един път. Защо Малайзия отказва да стигне до дъното на едно безскрупулно и опасно политическо убийство все още не е ясно.     Властите в страната били хванати неподготвени, когато станало нападението. Ким Йон-нам потърсил медицинска помощ на терминала на летището, но починал за 20 минути. Охранителят, който го придружил до лекарския кабинет, съобщил за него като за южнокореец, въпреки че пътувал с фалшив дипломатически паспорт на Северна Корея под името Ким Чол.     Заради тази грешка на крак се вдигнали южнокорейските разузнавателни служби, които бързо го идентифицирали като полубрата на севернокорейския вожд и разкрили, че случаят, който изглеждал като инцидент, всъщност е много по-зловещ.     За два дни двете извършителки на убийството били арестувани. Полицията публикува и имената на четирима граждани на Северна Корея, които са напуснали страната същия ден, и потърси съдействието на Интерпол. Други трима заподозрени се укрили в посолството на Северна Корея.     Междувременно посланикът на Пхенян Канг Чол изсипа остри критики по малайзийските власти и ги обвини, че са участвали в заговор заедно с Южна Корея. Правителството в Куала Лумпур отхвърли обвиненията и ги нарече „заблуди, лъжи и полуистини“. По-късни посланикът беше изгонен от Малайзия.     Едва наскоро стана ясно, че използваното вещество е Виекс и страната остро осъди употребата му. Тя, обаче, не посочи Северна Корея да има връзка с нападението. Подобно твърдение имаше само веднъж, след като Пхенян отказа да пусе трима малайзийски дипломати и семействата им да се върнат в страната. Тогава премиерът Наджиб Ризак заяви, че дипломатите са държани като заложници от Северна Корея заради убийството нейн собствен гражданин на малайзийска земя.     Последвалият процес имаше сериозни пропуски в обвинението. Още по-странно беше упоритото нежелание на властите да предположат, дори да споменат евентуално съучастие на севернокорейското правителство. Убитият дори не се споменавал с истинското му име, а с фалшивото име от паспорта – Ким Чол. Въпреки данните за вероятна среща на Ким Йон-нам с таен агент и други интересни детайли по случая, от полицията решили, че няма основание разследването да бъде продължено. Очаквало се, че свидетелските показания и друга важна информация, изнесена в съда, би трябвало да даде отговор на това как и защо е извършено убийството. Това така и не се случило.     По някаква причина Малайзия избира да остави изясняването на ролята на Северна Корея в нападението в сянка. Превод и редакция: БЛИЦ ", "date": "2018.03.16", "title": "Британците сравняват: А как реагира Малайзия, когато на територията ѝ отровиха брата на Ким Чен-ун?"}
{"url": "https://www.blitz.bg/layfstayl/shoubiznes/nemezis-filmt-koyto-otgovarya-na-mnogo-vprosi_news586393.html", "text": "На 14 март, в Cine Grand Park Center се състоя предпремиерата на най-новия българския игрален филм „Немезис\". Той е продуциран от „Спасов Брадърс“, режисьор на лентата е Ивайло Спасов. Участват Мирослав Димитров, Мариела Маврова, Христо Порязов, Марина Кискинова, Ваня Червенкова, Ненчо Балабанов и Йоанна Драгнева, както и Ева Кикерезова, Антонина Илева, Мартин Мартинов и Виктор Стоянов.  На грандиозната премиера в сърцето на града в напълно обновния кино комплекс Cine Grand на комфортни кресла, огромни кино екрани и високотехнологично озвучаване, присъстваха актьорите: Мирослав Димитров, Мариела Маврова, Христо Порязов, Марина Кискинова, Ваня Червенкова, Ева Кикерезова.  Ненчо Балабанов и Йоанна Драгнева пропуснаха предпремиерата поради поети предварително ангажименти. На събитието присъстваха изключително много журналисти, интелектуалци, приятели и много известни личности, които гледайки филма, се наслаждаваха на GOLD MOON - първото пенливо вино със златни частици, произведено в България.  Представянето на филма уважиха и така актуалната звезда от предаването „Като две капки вода“ - Златка Райкова; телевизонен продуцент и писател Миглена Ангелова; обичаната певица Рени; Ваня и Никол Червенкови, придружени от национала по джуда Даниел Дичев; председателят на Българската федерация по джудо, придружен от съпругата си – Иван и Светла Михалеви; г-жа Таня Китик; главният редактор на списание Love Style – Антон Стефанов и други.  Филмовата лента тръгва по кината в цялата страна този петък - 16 март 2018г. ", "date": "2018.03.16", "title": "„Немезис\" - филмът, който отговаря на много въпроси"}
{"url": "https://www.blitz.bg/layfstayl/shoubiznes/rosi-ivanova-smeni-andrea-s-aneliya-krasavitsite-zakhvrlikha-drekhi-i-zadrzhki-i_news586396.html", "text": "Анелия пусна официално новата си песен \" Зоопарк\" и веднага предизвика различни коментари.Пайнерката е доста скандална в новия си клип. Видимо показва доста по-освободено поведение, което през годините не е било характерно за нея. В клипа заралийката танцува провокативно само по бельо, пише hotarena.net. Друга звезда, която показва плът в клипа е  \"Мис България\" - Роси Иванова.  Русенката облечена в къса прозираща рокля пъчи нов силикон, който сложи преди няколко месеца. Анелия и Роси отдавна се опитват да поддържат имидж на аристократки на светски събития като основно са  забелязвани със скъпи рокли и кожи. Именно по тази причина скандалният им вид веднага предизвика коментари.  Двете красавици от скоро са първи приятелки. Дълги години  Иванова бе най-добрата приятелка на друга фолк певица - Андреа,  но отношенията им по неясни причини бързо охладняха. Самата Анелия също бе много близка приятелка с Андреа, но и от тяхното приятелство не остана и следа. След заснемането на клипа Анелия станала близка и с друга бивша приятелка на Андреа - манекенката Мария Вачева, която също разголва плът във видеото.  Такива приливи и отливи в отношенията са типични за  Андреа,  която през всичките си години в светските среди непрекъснато сменя приятелския си кръг. Софиянката се скара, сдобри се и отново се скара със  Златка Райкова, Николета Лозанова, Моника Валериева, Роси Иванова, Вачева, Анелия,  а в последните години е на нож и с Галена. ", "date": "2018.03.16", "title": "Роси Иванова смени Андреа с Анелия! Красавиците захвърлиха дрехи и задръжки и..."}
{"url": "https://www.blitz.bg/layfstayl/shoubiznes/turskiyat-pleyboy-tochi-ligi-po-rodna-folk-bomba_news586404.html", "text": "Фолк дивата Адриана получила предложение за сесия от турския Плейбой, при това лично от главния редактор в една от социалните мрежи. Едно от последните й видеа към песента  “Лъвица”  толкова го впечатлило, че веднага я потърсил с пикантното предложение във Фейсбук.  Преди сесията певицата ще се подложи на пълна промяна. Смяна на бюста и още куп глезотии от пластичните иновации, само и само, за да е още по-уверена и сексапилна.  От турското еротично списание дори искали да направят цели две корици с нашенката, а за снимачна площадка е избран най-луксозния хотел в Истанбул - Чираган Палас, който е реновиран дворец.  Там фотосесия преди години засне и латино дивата  Дженифър Лопес.  ", "date": "2018.03.16", "title": "Турският \"Плейбой\" точи лиги по родна фолк бомба"}
{"url": "https://www.blitz.bg/svyat/v-tazi-islyamska-drzhava-otkrikha-nay-drevnite-choveshki-sledi-v-afrika_news586424.html", "text": "На североизток от Мароко са открити най-древните в Африка следи от ДНК на съвременния човек - Хомо сапиенс - съобщава ТАСС. Ценното откритие е направено от международен екип от археолози и генетици в проучването на пещери в близост до провинция Беркан. Според експерти хората, чиито ДНК следи са открити в пещерата, са живели преди около 15 хиляди години.  \"Африка, смятана за люлката на човечеството, поддържа различни човешки останки, чиято възраст надхвърля няколко хиляди години. Но за първи път става дума за идентифициране на континента на такива древни генетични пътеки\", казват археолози.  Преди това археолозите са открили в северната част на Израел фрагмент от човешката челюст, който може да доведе до преразглеждане на традиционната хронология на появата на Хомо сапиенс. Възрастта на находката се оценява на 177-194 хиляди години. Превод: БЛИЦ", "date": "2018.03.16", "title": "В тази ислямска държава откриха най-древните човешки следи в Африка"}
{"url": "https://www.blitz.bg/layfstayl/shoubiznes/reporterki-na-gala-zagolikha-plt-v-efir-no-ednata-se-sgrchi-v-neudobna-poza-snimki_news586407.html", "text": "Репортерките на Гала съвсем заголиха плът. Ина и Светла цъфнаха със скандално голи бедра в ефир. Двете красавици водят най-новата рубрика в \"На кафе\" за поддържане на физическата форма. \"Ще показваме как да всяка дама да влезе във форма за лятото, като всяка седмица ще показваме упражнения от различна звезда\", още миналата седмица презентираха какво предстои репортерките.   Днес те решиха да се напъхат в бели минижупчета, а Гала се втрещи. \"Е не, как да дойда при вас сега. Ти с тази рокля можеш ли да седне. Я ми покажи как се сяда нормално с нея\", обърна се към едната репортерка водещата.   С усилия Ина успя да седне, кръстосвайки крака, а камерата моментално се насочи към голото й бедро, над което аха да й се покаже и нещо друго.   Светлето пък анонсира, че тази седмица ще покажат как Никол Станкулова влиза във форма. ", "date": "2018.03.16", "title": "Репортерки на Гала заголиха плът в ефир, но едната се сгърчи в неудобна поза (СНИМКИ)"}
{"url": "https://www.blitz.bg/svyat/beliyat-dom-rusiya-tryabva-sama-da-reshi-dali-da-bde-priyatel-ili-spernik-na-sashch_news586351.html", "text": "Правителството на президента на САЩ Доналд Тръмп ще продължи твърдата си политика срещу Русия, докато Москва не си промени поведението, заяви говорителката на Белият дом, цитирана от „Ройтерс“. „Смятам, че можете да видите от действията, които сме предприели досега, че ще бъдем твърди към Русия, докато не решат да си променят поведението“, заяви Сара Сандърс на редовния брифинг за журналисти.     По думите на говорителката Русия трябва сама да реши дали да бъде приятел, или съперник на САЩ.     Както БЛИЦ съобщи, по-рано президентът на САЩ Доналд Тръмп заяви, че е вероятно Москва да стои зад отравянето на бившия руски двоен агент Сергей Скрипал.    ", "date": "2018.03.16", "title": "Белият дом: Русия трябва сама да реши дали да бъде приятел, или съперник на САЩ"}
{"url": "https://www.blitz.bg/layfstayl/shoubiznes/skandalna-mlva-zhana-bergendorf-bila-pred-samoubiystvo-spala-3-mesetsa-v-avtomobil-zaradi-shokirashch-intsident_news586247.html", "text": "Жана Бергендорф, която в момента се гласи за „Евровизия”, само преди няколко месеца е била пред самоубийство. Певицата била напълно разорена, нямала работа, пари, дори покрив над главата си. Била напълно отчаяна и признавала, че вече не й се живее, пише \"Уикенд\", без да се позовава на конкретен източник.„ ”, издадоха познати на скандалната певица. След раздялата с продуцентката Саня Армутлиева в края на лятото на 2017-а тя останала без никакви ангажименти. Заради тотално сринатия й имидж никой не искал да работи с нея. Опитала сама да се менажира, но не се получило и за няколко седмици останала без пукната стотинка.  Макар да се хвали, че е в перфектни отношения с бившия си мъж Стефан, той също й отказал помощ . Певицата нямала пари за наема на апартамента, в който живеела, затова се наложило да се изнесе. „ ”, разказаха хора от обкръжението на звездата. Тя спяла в общежитието „нелегално” и всеки път се чудела как да се промъква покрай портиерите, които нямат право да я пускат в стаите за цяла нощ. Хората проявявали разбиране и се правели, че не я забелязват, но това било крайно унижение за изпълнителката на „Самурай”.  На моменти тя изпадала в толкова дълбока депресия, че не искала дори да влиза в общежитието и  оставала да спи в колата си . Най-лошо станало, когато се разделила с въпросното гадже от Студентски град. Тогава вече Бегендорф останала буквално на улицата. Започнала да звъни на приятели, за да ги моли да я приберат поне за една нощ. Много от тях обаче директно й отказвали. По-късно певицата споделя, че се чувства предадена от приятелите си. Вероятно е имала предвид именно този момент от живота си, в който трудно е намирала човек, който да й подаде ръка за помощ. Един от малкото, на които е разчитала, бил младият изпълнител Мойсей, но дори и той не винаги имал възможност да й помогне. Колата станала постоянно нейно жилище, а кранчето с парите напълно пресъхнало.  Каквото успявала да спечели, отивало за наркотици . Най-лошо ставало, когато певицата мислела за сина си Леон. Не е ясно къде е детето в момента, но се предполага, че е при баба си в Дания. Спомняйки си за него, Жана така се отчайвала, че обмисляла да сложи край на живота си. „ ”, смятат нейни колеги. ", "date": "2018.03.16", "title": "Скандална мълва: Жана Бергендорф била пред самоубийство, спала 3 месеца в автомобил заради шокиращ инцидент!"}
{"url": "https://www.blitz.bg/layfstayl/shoubiznes/gushcherov-potopi-svetlana-vasileva-v-ekzotichen-luks-v-dubay-goreshchi-snimki_news586311.html", "text": "Светлана Василева се отдаде на релакс в Дубай. Плеймейтката, която има големи шансове да се разпише в гражданското и да стане съпруга на Християн Гущеров, се похвали с кадри от почивката в Инстаграм. Гущеров видимо глези своята любимка, с която се сгодиха, а през лятото се очаква и сватба да вдигнат.  Според медийните публикации двамата вече нямат и административна пречка да се свържат пред Бог и община, след като бизнесменът вече официално се разведе с фолкпевицата Мария, пише tialoto.bg.  Двамата със Светлана не пестят обясненията в любов в социалните мрежи, сякаш да докажат на всички колко много се обичат, а Гущеров е осигурил необходимия лукс на половинката си в Дубай. Даже Василева пише послания на пясъка по местните плажове. ", "date": "2018.03.16", "title": "Гущеров потопи Светлана Василева в екзотичен лукс в Дубай (ГОРЕЩИ СНИМКИ)"}
{"url": "https://www.blitz.bg/layfstayl/shoubiznes/bekvokalistkata-na-zhana-bergendorf-shche-spechelim-evroviziya_news586412.html", "text": "„България най-накрая ще спечели „Евровизия”! Тази година имаме уникален проект и хората ще го оценят. Божа работа е всичко”. Това заяви певицата Мария Димова, която ще бъде беквокал на Жана Бергендорф. Красавицата е част от групата от певица изпълнители, които ще представят страната ни, научи HotArena. Equinox /Жана Бергендорф, Владимир Михайлов, Георги Симеонов, Джони Манюел и Трей Кембъл/ представиха песента си „Кости”–Bones, която атакува върховете на музикалните класации в интернет. , споделя още Мария.  „Песента е уникална, а изпълнителният състав е внимателно подбран. Това е гаранция за представяне на високо ниво. За мен е чест и гордост да съм част от това”, разкрива още тя.  Много често певицата е наричана и българската Бионсе–не само заради визуалната, но и гласовата прилика между двете. Готино е да те сравняват с Бионсе. Тя ми е идол и много я харесвам. От нея съм научила много неща”, разкрива Димова. ", "date": "2018.03.16", "title": "Беквокалистката на Жана Бергендорф: Ще спечелим \"Евровизия\""}
{"url": "https://www.blitz.bg/svyat/bremennata-v-8-iya-mesets-kloi-kardashiyan-ss-seksi-fotosesiya-snimki_news586414.html", "text": "В звездното семейство Кардашиян очакват ново попълнение, след като Ким и Кели скоро родиха, ред е и на Клои Кардашиян.           ", "date": "2018.03.16", "title": "Бременната в 8-ия месец Клои Кардашиян със секси фотосесия (СНИМКИ)"}
{"url": "https://www.blitz.bg/svyat/putin-prizna-kak-na-mladini-e-karal-kato-dzhigit-zaporozhets-spechelen-ot-lotariyata-video_news586276.html", "text": "Президентът на Русия Владимир Путин разказа как през 70-те години на миналия век е правел щуротии със \"Запорожец\", който майка му спечелила от лотарията. Той не пропусна да отбележи, че съжалява за това и помоли останалите да не постъпват като него. „Тогава тя работеше като санитарка в една от болниците в града. В бюфета вместо ресто й дали, според мен, един или два билета. Той струвал 30 копейки. Тя се прибра вкъщи и го хвърли. И както често се случва, забрави за него”, разказва лидерът на Русия пред журналиста Андрей Кондрашов.  По думите му, първоначално семейният съвет взел решение да продаде печелившия билет, а парите да отидат за домакинството. По това време семейството обитавало комунален апартамент. „Живеехме в една стая, в комунален апартамент, на петия, последен етаж. Понякога таванът потичаше, имаше и други течове. Дори душ нямаше. И ето в такива условия – мама спечели колата”, каза той.  „Много добре си спомням това – семейният съвет, майка и татко се бяха събрали около масата и мислеха какво да правят с него. И изведнъж мама каза: Ще вземем колата, нека синът ни ходи с кола. Знаете ли какво означаваше това за моите родители?”, отбеляза президентът.  Той си спомня как веднъж взел от поделението приятеля си Сергей Ролдугин, който по това време служел във военния оркестър.  „Безобразие! Трябваше да го накажат! Виновен!”, шегува се Путин.  Руският президент сподели още, че заглушителят на запорожеца бил счупен, което го правело изключително шумен. „Искам да ви кажа, че не съм нарушавал правилата. Вярно, вероятно сме били без предпазни колани. Такива тогава нямаше”, пояснява президентът.  Той също така си спомни как с приятели карали по нощните улици на града, припявайки се песента на ВИА \"Калинка\" \"Бархатный сезон\".  Журналистът Дмитрий Киселев публикува втората част от документалния филм за руския държавен глава - \"Путин\". Първата част на лентата беше гледана от над 13 млн. души.       Превод: БЛИЦ", "date": "2018.03.16", "title": "Путин призна как на младини е карал като джигит \"Запорожец\", спечелен от лотарията (ВИДЕО)"}
{"url": "https://www.blitz.bg/svyat/71-godishna-mashina-silvestr-staloun-dokaza-che-oshche-e-v-igrata-video_news586416.html", "text": "Силвестър Сталоун доказа, че все още е в играта. Въпреки че актьорът вече е на 71 години, той все още продължава да тренира в залата и дори може да сложи младите момчета в малкия си джоб. Този път той се пребори с тежест от 45 кг и публикува видео в Instagram с надпис: \"Друго лесно упражнение! Вашите стави се чувстват стари, вие самите също LOL\". Сталоун обаче често публикува снимки и видеоклипове от фитнес залата, като всеки път изненадва своите фенове. Но това не възпрепятства появата на слуховете за смъртта му.  Както БЛИЦ съобщи, през февруари в чуждестранните медии се появи съобщение, че актьорът умира от рак. На неприятната клюка знаменитостта побърза да отговори: \"Моля, не обръщайте внимание на тази глупост... Аз съм жив, проспериращ, щастлив и здрав... Все още се боря!\"  Просто погледнете мускулите му! Той наистина е по-жив от всички живи.     ", "date": "2018.03.16", "title": "71-годишна машина! Силвестър Сталоун доказа, че още е в играта (ВИДЕО)"}
{"url": "https://www.blitz.bg/lyubopitno/10-priznaka-che-toy-vi-izneveryava_news586422.html", "text": "Изневярата е най-честата причина двойката да се раздели. Може ли да забележим първите симптоми и дали няма последни да разберем, това, което всички околни вече знаят? Може ли да разпознаем мъжа, който изневерява?Бенедикк Ан, експерт по семейни взаимоотношения, насочва към най-очевидните симптоми в topsante, пише noviteroditeli.bg.  1. Трудно може да бъде открит  От известно време вашият партньор непрекъснато отсъства и не може да се свържете дори по мобилния. И е толкова сложно да влезете във връзка с него все едно звъните на спешния 112. 2. Не присъства  До преди време сте били неразделни, впити един в друг като мида в скала под водата. Разходки, танци, готвене, вечери ... Почти всичко сте правили заедно. Сега нещо се е променило. И партньорът ви се е „заличил“ от този кадър и се е отдръпнал. Вие сте сама в тези дейности, а той не проявява интерес към събирания и срещи с приятели. И накрая вие отивате там сама. Друг сигнал, че край него има друга – той се впуска да подновява връзки с далечни роднини, например братовчеди, които вие въобще не познавате и дори не сте виждала. А липсва на семейните сбирки. 3. Внезапно започва усилено да спортува  Спортът никога не го е вълнувал, освен, ако не го гледа по телевизията. И въпреки, че се оплаква от корема, който „става все по-голям“, той винаги е предпочитал канапето пред това да се поти рамо до рамо с вас по време на джогинга. До момента, в който в средата на зимата взема твърдо решение да започне да спортува и всеки ден ходи във фитнеса, за да прави плочки. 4. Любовното му минало  Вие имате подозрения, че ви изневерява, а и нищо от любовното му минало не ви успокоява. Знаете, че е измамил няколко бивши. Познавате и тази, последната, която напусна заради вас... Дали по природа не е по-фриволен, а не сериозен във връзките? Подмятанията на приятели, че е „сериен сваляч“ и страхът му от обвързване, увеличават притесненията ви. 5. Обръща прекалено внимание на външността си  Освен че внезапно се е увлякъл по спорта, вашият партньор, който през цялото ви съвместно съжителство е проявявал шопингфобия, ненадейно става грижлив към външността си. И се облича по последна дума на мода. Сутрин прекарва около час в банята, за да излезе оттам хубав и секси като манекен от списание. 6. Получава SMS посред нощ Един, два, три часа сутрин – смартфонът му вибрира до възглавницата. Той не е ядосан, а приятно възбуден.   или , обяснява той, ако случайно попитате кой го търси по това време. 7. Мъжът, който изневерява, яростно брани личния си живот  Всичко, което се отнася до личния му живот – телефон, SMS, контакти в социалните мрежи стават строго поверителни и лични. Това е миниран терен, на който работи инстинктът му за отбрана. Той крие телефона си като ученик. Ако случайно звъни, докато е под душа, няма смисъл да надничате. Достъпът до информация със сигурност е засекретен с парола. И усещате, че личният му периметър се пази като затвора Алкатрас. 8. Прави се на по-влюбен от всякога  За да ви заблуди, той може да използва класически похвати – по-често да ви носи цветя, да ви прави комплименти, дори да организира уикенд във Венеция. Чувството му за вина трябва да бъде изкупено макар и с малки жестове. 9. Ще прави секс по-често   Партньорът ви ще проявява по-често сексуален апетит. Афишираното му либидо не е невинно и може да е един от сигналите, че ви изневерява. \" Забелязала съм в много случаи, че този, който мами, се „храни“ от връзката с другия (негова любовница/любовник), за да даде малко пламък на партньора си“, обяснява Бенедикт Ан. 10. Обвинява вас, че изневерявате  Колкото и да ви е странно, той може да се усъмни във вас и да ви обвини, че му изневерявате. Защото има нужда да се уверява непрекъснато във вашата любов. Може да прояви ревност и подозрителност. Стратегия, която обезоръжава и може да разсее подозренията ви. Само и само, за да ви мами по-успешно.", "date": "2018.03.16", "title": "10 признака, че той ви изневерява"}
{"url": "https://www.blitz.bg/layfstayl/svetski/tzhen-spomen-kameliya-razkri-kak-sa-ya-razkarvali-kato-mechka-na-sindzhir-i-sa-ya-opipvali-na-tsiganska-svatba_news586418.html", "text": "Тъжна и обидна случка от зората на кариерата си сподели фолкпевицата Камелия в предаването „Преди обед“ по bTV. Тя беше провокирана от водещите заради сцената от сериала „Скъпи наследници“, където певицата играе себе си и пее, качена върху каруца. „Имам такъв опит назад в годините, когато не бях толкова популярна“, каза Камелия.     „Бях на една сватба и тя се оказа, че е на стадион. Женят се млади хора от един друг етнос и аз съм атракцията. И къде да пея – имаше едно ремарке, на него килим“, разказа тя.     „Аз пея, то се мърда ремаркето. По едно време хващат да ме разнасят като мечка на синджир, да ме пипат роднините. Някой ми дава 2 лева, някой 5 лева – да има за певицата“, сподели със смях тя.     Камелия разкри още, че не празнувала много шумно рождения си ден, който бил малко след като тя и приятелят ѝ Цветин направили 20 години заедно. Тя още помни как се случило всичко: „Самото сваляне – първата ни целувка беше след Коледа. Беше пред вкъщи. Той ме изпращаше цяла седмица и аз, така, се натиснах“.     „Бях по-голяма, известна в града, а момчето се притеснява. И аз го придърпах“, каза тя през смях.     Двамата си наели къщичка в Балкана, където били сами и „избухнали“ подобаващо. Цветин си падал по готвенето. „Аз съм по декорацията и по миенето на чинии. Обичам да мия чинии, така се успокоявам“, разкри изненадващо фолкаджийката.       ", "date": "2018.03.16", "title": "Тъжен спомен: Камелия разкри как са я разкарвали като мечка на синджир и са я опипвали на циганска сватба"}
{"url": "https://www.blitz.bg/layfstayl/za-damite/vnimanie-dami-tezi-neshcha-omaznyavat-kosata-vi_news586467.html", "text": "Ако чувствате, че косата ви постоянно седи мазна само няколко часа след измиването й, проблемът може да е свързан с начина, по който я почиствате и оформяте - и решението не е задължително да я миете по-често или да използвате тонове сух шампоан, пише beu.bg.Обмислете тези често срещани грешки и решенията за тях:  Грешка #1. Не слагате достатъчно шампоан Методът да мием косата без шампоан може още да е модерен тренд, но това може да е причина кичурите ви да седят лепкави. \"Ако не миете изобщо с шампоан косата  може да стане по-мазна\", обяснява Седжал Шах, д-р,дерматологичен хирург. \"Това се случва, защото естествената мазнина, мъртвите кожни клетки и остатъци се натрупват върху скалпа, утежнявайки косата.\" Грешка # 2: Миете с шампоан твърде често. От друга страна, твърде честото миене на косата също може да бъде причина. \"Ако измивате твърде често, кожата на скалпа постоянно  отделя  масла\", казва д-р Шах. \"Подобно на кожата на други места по тялото, тя ще реагира, като произвежда повече мазнина, за да запълни загубеното количество.\" Резултатът: Мазна коса, която никога не изглежда да чиста, без значение колко се опитвате да бъде такава. Д-р Джефри Дж. Милър, лекар -дерматолог, също така съветва  да се вземе предвид вашата среда.  Например,  ако живеете в селски район с чист въздух и ниска влажност, е нормално да миете с шампоан на всеки няколко дни или дори седмица .  Но ако сте в голям град или тренирате често, трябва да почиствате косата и скалпа си почти всеки ден. Грешка # 3: Прилагате неправилно балсама си Косата ви се нуждае от подхранване, за да бъде поддържана добре, хидратирана и здрава, но определението \"прекалено хубаво \" може да се приложи тук. \"Използването на балсами върху кожата на главата може да добави към естествената мазнина, ако имате мазен скалп, тъй като те съдържат омекотяващи и успокояващи съставки\", предупреждава Кристин Крус, фризьор и художник грим. Тя препоръчва почистване на косата с шампоан, изплакване и след това поставяне на  балсама от средата на косата към краищата. Грешка # 4: Водата, с която изплаквате, е прекалено гореща. Съжалявам, фенове на горещия душ. \"Кожата на скалпа може да стане суха от прекомерно излагане на гореща вода, което води до суха кожа и прекомерна продукция на масла, за да компенсира сухотата\", казва д-р Шах. Вместо да правите сауна докато се къпете, се придържайте към средно-топла температура. Всъщност, Круз препоръчва да пуснете студена вода на косата си в края, за блясък, тъй като така се затварят кутикулите. Бонус: По-малко топлина по време на душа е по-добре и за вашата кожа. Грешка # 5: Стайлинг продуктите, които използвате, са твърде тежки . Продукти като гелове, лакове и масла могат да направят косата ви по-мазна, тъй като те са направени с омекотители като натурални масла, казва Крус. Потърсете леки продукти и обръщайте внимание на начина, по който усещате косата си - ако е твърде хлъзгава или гладка, ги сменете. Грешка # 6: Изправяте косата си всеки ден. Лоши новини за любителите на преси: Вашият навик да изправяте косата си може да направи косата ви по-мазна, отколкото бихте искали. \"Ако изправите косата си, тя се намира по-близо до скалпа и влиза в контакт с повече мазнина и ще изглежда по-мръсна\", обяснява д-р Шах. Грешка # 7: Уреда за къдрене, пресата и четките за коса, които използвате, са мръсни. Използването на мръсни фризьорски инструменти има отражение върху скалпа ви. \"Ако вашите инструменти за оформяне на коса са мръсни, можете да прехвърлите мазнина и мръсотия върху косата си\", казва. Д-р Шах. Проверете указанията на Вашите инструменти и четки за това как най-добре да ги почистите. Грешка # 8: Много често решете косата си. Големият стилистичен мит е, че ресането на косата по 100 пъти на ден я поддържа здрава и красива. В действителност, така тя всъщност може да изглежда по-мазна. \"Прекомерното ресане може да стимулира повече производство на мазнина\", обяснява д-р Шах. Най-добрият ви залог: Разресвайте косата си отдолу нагоре и я оформете според нуждите, без да прекалявате. Грешка # 9: Разчиташ твърде много на сух шампоан. Аз съм голям фен на тези неща, колкото всеки друг, но това не означава, че е здравословно да го използвам пет дни в седмицата. \"Можете да използвате сух шампоан, но се уверете, че редовно го измивате, така че да не се натрупва върху скалпа\", съветва д-р Шах. ", "date": "2018.03.16", "title": "Внимание, дами! Тези неща омазняват косата ви!"}
{"url": "https://www.blitz.bg/svyat/edrogrdata-semenovich-kachi-seksi-snimka-s-ogromno-dekolte-i-napisa-pritcha-za-bogatiya-i-bedniya-mzh_news586488.html", "text": "Руската актриса и певица Анна Семенович публикува на страницата си в Instagram снимка с дълбоко деколте и прикачи притча за любовta към поста си. Тя разказва как двама млади мъже се влюбили в едно момиче. Единият от тях бил богат, а другият бил беден и всеки от тях й давал цялото си внимание. Богатите дали на момичетата перли, скъпи дрехи и диаманти, а бедните й пишели поезия.  Идеята на притчата е да покаже, че богатият приемал жената за трофей, докато бедният бил истински влюбен в нея.  Силно се съмняваме обаче, че мъжката аудитория е прочела притчата, тъй като определено цялото й внимание е била върху едрия бюст на Семенович.           ", "date": "2018.03.16", "title": "Едрогърдата Семенович качи секси СНИМКА с огромно деколте и написа притча за богатия и бедния мъж"}
{"url": "https://www.blitz.bg/layfstayl/skorost/vizhte-tova-chudo-super-moshchen-nisan-pri-tova-ot-zlato-video_news586462.html", "text": "Макар и да изглежда като излязъл от фантазиите на някой хлапак, автомобилът от чисто злато наистина съществува. В Дубай беше представен мощният Nisan GT-R, който и без гравираната позлата изглежда впечатляващо. Ако сте си помислили, че такова нещо могат да сътворят само в някое арабско емирство – не сте сгрешили. Уникалният автомобил е изработен за клиенти в Дубай.     А дали златният автомобил е кич или връх в индустрията – преценете сами!     ", "date": "2018.03.16", "title": "Вижте това чудо! Супер мощен „Нисан“ – при това от злато (ВИДЕО)"}
{"url": "https://www.blitz.bg/layfstayl/skriti-limonki-zodiite-koito-mrazyat-da-ptuvat-no-nikoga-ne-si-priznavat_news586525.html", "text": "По света има толкова много красиви и интересни места, че на повечето от нас ни се струва огромна загуба дори само да си помислим да не излизаме от родния град и да не разгледаме света. Въпреки че повечето хора приемат с отворени обятия идеята да пътуват, не всички са толкова омагьосани от нея.Всъщност има някои зодии, които не обичат да пътуват, но не биха си признали.  Рак  Домът е мястото, което носи най-голямо щастие на представителите на тази зодия. Когато прекарват качествено време у дома си, те се възстановяват най-добре от стреса и напрежението. Когато го напускат за дълъг период от време, за да изследват онова, което се крие зад стените му, те влизат в „авариен режим“. За тях е по-трудно да се отпуснат в нова среда, да се адаптират към новата обстановка и да оценят промяната. Независимо колко много се наслаждават на пътуването, им липсва всичко, свързано с дома. Дева  Те са изключително организирани и имат стратегически подход, когато пътуват. Девите буквално планират всеки свой ден и подготвят всичко предварително, за да знаят какво да очакват. За жалост обаче, нещата често не вървят по план, особено по време на пътуване. Тогава представителите на тази зодия обикновено се превръщат в кълбо от нерви. Скорпион  Искането от Скорпионите да бъдат гъвкави и отворени към нови възможности се оказва прекалено голяма молба за тях. Когато нещо се обърка по време на пътуването, от полета до хотелската стая, родените под този знак може да се сринат, а настроението им ще засегне всички останали. Ако Скорпионите не се забавляват, никой друг не си прекарва добре. Емоциите им са дълбоки и когато са разочаровани, сте на път да станете свидетели на експлозия от хаос или най-малкото досадно мрънкащ спътник.", "date": "2018.03.16", "title": "Скрити лимонки: Зодиите, които мразят да пътуват, но никога не си признават"}
{"url": "https://www.blitz.bg/svyat/noviyat-germanski-vtreshen-ministr-kontra-na-merkel-islyamt-ne-prinadlezhi-na-germaniya_news586443.html", "text": "Новият министър на вътрешните работи на Германия Хорст Зеехофер заяви, че ислямът не принадлежи на Германия в интервю пред вестник „Билд“. Това е в противоречие на позицията на канцлера Ангела Меркел, която подчерта нуждата да се интегрират мюсюлманите. „Германия е оформена от християнството“, посочи той. По думите му, някои аспекти от живота на германците са повлияни от християнската им вяра и даде за пример затварянето на магазините в неделя и обявяването на официални почивни дни, свързани с Коледа и Великден.     Той добави, че мюсюлманите също ще бъдат считани за част от германския народ, но това не означава, че страната трябва да се откаже от специфичния си начин на живот и обичаи.     Зеехофер отхвърля критиките, че в новия кабинет няма представители на други раси и на имиграцията. „Трябва ли да бъда доктор, за да бъда здравен министър“, попита той и добави, че имигрантският произход не прави някого автоматично способен да бъде добър политик.     Зеехофер също заяви, че ще приложи редица мерки срещу имиграцията.     Изказването на министъра няма да се хареса и на коалиционните партньори на Меркел - социалдемократите, посочва \"Билд\".       ", "date": "2018.03.16", "title": "Новият германски вътрешен министър контра на Меркел: Ислямът не принадлежи на Германия!"}
{"url": "https://www.blitz.bg/politika/ministr-nankov-s-vazhni-novini-za-magistrala-khemus_news586451.html", "text": "Следващата седмица започва строителството на 9,3 км от автомагистрала „Хемус“ в участъка от Ябланица до пътен възел Боаза. Това каза пред журналисти във Варна министърът на регионалното развитие и благоустройството Николай Нанков, който инспектира ремонтните дейности по пътната инфраструктура в града, пише \"Фокус\". „Надявам се другата седмица, до 22 март, да успеем да извадим строителното разрешение за западния участък – 9,3 км от Ябланица до разклона за Тетевен, пътен възел Боаза. До два месеца ще сме готови със строителното разрешение на 16,5 км в източна посока – от Белокопитово до пътен възел Буховци. Стартираме с тръжната процедура за 52 км до разклона на Плевен – Ловеч. Тази година реално 25 км от автомагистрала „Хемус“ ще се сторят, като и следващата година ще бъдат изградени общо близо 77 км“, заяви министър Нанков.  Николай Нанков отбеляза, че със заповед на инж. Дончо Атанасов от вчера зимното поддържане по републиканската пътна мрежа е прекратено, но службите са в готовност при евентуално ново влошаване на времето. Министър Нанков посочи, че има спестени средства от зимно поддържане на пътищата, като окончателната сума ще бъде ясна след няколко дни. Тя ще бъде използвана за рехабилитация на няколко пътни участъка. ", "date": "2018.03.16", "title": "Министър Нанков с важни новини за магистрала \"Хемус\"!"}
{"url": "https://www.blitz.bg/obshtestvo/obrazovanie/ministrt-obeshcha-polovinata-uchenitsi-do-7-i-klas-s-shkafcheta-za-15-septemvri_news586455.html", "text": "Половината български ученици от 1-ви до 7-и клас в страната ще имат шкафчета в училище, за да си прибират учебниците и да не им тежат раниците. Това обеща образователният министър Красимир Вълчев в кулоарите на Народното събрание, след като отговори на въпросите от парламентарния контрол. Доставките вероятно ще бъдат направени около лятото. Учениците от 1-ви до 7-и клас са приблизително 450 000, каза министърът.     „Ние прогнозираме, че между 150 000 и 200 000 шкафчета ще бъдат закупени за тази година. В момента в част от училищата за част от учениците има шкафчета, така че не тръгваме от нула. Надяваме се есента да имаме шкафчета за половината ученици от първи до 7-и клас“, заяви Красимир Вълчев.     Най-напред ще получат парите за шкафчета онези училища, които са поискали най-малко пари.     „Разбира се, училищата могат да закупят шкафчета и на по-висока стойност, ако дофинансират от своите бюджети. Не е вярно, че малките училища няма да имат достъп, а големите училища ще имат“, отрече министърът предвид и по-малките бюджети на училищата с по-малко ученици.     „Малките училища трябва да купят по-малко шкафчета, а и след промените в модела на финансиране някои малки училища имат повече финансови възможности, отколкото някои големи“, опонира той.    ", "date": "2018.03.16", "title": "Министърът обеща: Половината ученици до 7-и клас с шкафчета за 15 септември"}
{"url": "https://www.blitz.bg/obshtestvo/volen-siderov-potegli-za-moskva-s-tsyala-delegatsiya-shche-nablyudava-prezidentskite-izbori_news586474.html", "text": "Лидерът на \"Атака\" Волен Сидеров е отпътувал за Москва днес. Придружават го Явор Нотев, заместник-председател на Народното събрание и Десислава Чуколов, също депутат и дясна ръка на Сидеров, както и екип на телевизия \"Алфа\".Тримата са в качеството си на наблюдатели на президентските избори, които са в неделя. Очаква се Владимир Путин да спечели за четвърти път поста.  От БСП също имат пратеник в Москва. Това е Петър Кънев, който е председател на икономическата комисия в парламента. Журналистът и парламентарист Александър Симов вече е в руската столица.   ", "date": "2018.03.16", "title": "Волен Сидеров потегли за Москва с цяла делегация, ще наблюдава президентските избори"}
{"url": "https://www.blitz.bg/obshtestvo/nyama-da-povyarvate-kakvo-se-sluchva-s-edno-ot-detsata-na-blagoevgradchankata-rumyana-koyato-iskashe-da-se-samoubie_news586516.html", "text": "Изпадналата в беда благоевградчанка Румяна Тодорова е майка на участничката в кулинарното тв шоу Лъчезара Павлова. Жената се грижи сама за по-малката дъщеричка, 13-годишната Ерика. 52-годишната Тодорова разкри, че мъжът й Кирил Павлов е изчезнал безследно преди 11 години и тя отглежда в мизерия по-малката си дъщеря, която не получава никакви помощи, а единствено 37 лв. детски.  „Голямата дъщеря Лъчезара от половин година не живее с нас в квартирата в кв. „Струмско”, наложи се от малка да работи, за да се издържа. Но малката е ученичка в седми клас и се нуждае от моите грижи и средства.  Лъчезара работи в заведение в центъра на Благоевград, където собствениците й я насърчават да се развива професионално в сферата на готварството. Попадна на добър колектив и там се научи да готви\", казва благоевградчанката пред \" \".   \"С правна помощ внесох документи за получаване на издръжка на Ерика, както и за получаване на помощ от Общински съвет – Благоевград. Получих еднократна социална помощ в размер на 375 лв., сумата облекчи тежкото ни финансово положение. Вече имам ориз, боб и картофи. Благодаря на всички хора, които се отзоваха на нашия зов за помощ, получихме и пратки с доставка. Шофьор на ТИР лично дойде и ни даде 50 лв., донесоха ни и дърва за огрев. Аз съм само една българска майка, която по лошо стечение на обстоятелствата изпадна в тежка финансова криза. Не искам децата ми да страдат, надявам се да получим общинско жилище, та поне да имаме сигурен покрив над главата си”, заключи с болка Румяна Тодорова.  ", "date": "2018.03.16", "title": "Няма да повярвате какво се случва с едно от децата на благоевградчанката Румяна, която искаше да се самоубие"}
{"url": "https://www.blitz.bg/obshtestvo/novo-izsledvane-pusheneto-mozhe-da-vi-nanese-oshche-edna-vreda-koyato-e-neobratima_news586530.html", "text": "В случай, че здравословните проблеми, предизвикани от пушенето, са малко, ето още един, който трябва да се прибави към тях. Според ново изследване, което е проучвало 50 195 участници в Япония за период от 8 години, пушенето води до загуба на слуха. Данните са показали, че при пушачите е с до 70% по-вероятно да развият загуба на слуха, в сравнение с непушачите и особено с онези, които никога не са пушили, пише Science.“Спирането на пушенето на практика елиминира допълнителния риск от загуба на слуха, дори сред отказали се пушачи с относително кратки периоди на непушене”, обясняват от екипа, провел изследването. “Именно защото рискът от загуба на слуха намалява пропорционално на изпушените цигари, дори и да не спирате пушенето, намалете броя цигари, които пушите всеки ден”. Данните за целите на изследването са били взети от годишните медицински прегледи, които се практикуват редовно в Япония.   Изследването се е фокусирало върху чуването на високи честоти, като например когато чувате говора на някой, който ви говори, и върху чуването на ниски честоти, като например шумът, издават от двигател на автомобил. Онези от участниците, които са пушили по 10 цигари на ден, са имали с 40% по-висока вероятност да развият загуба на слуха при високите честоти и с 10% по-висока вероятност да развият загуба на слуха при ниските честоти. При онези, които са пушили между 11 до 20 цигари на ден, процентите са скочили на 60 и 20 съответно. А при онези, които са пушили над 20 цигари на ден, рискът е отишъл на 70% и 40%. Връзка между пушенето и загубата на слуха бе теоретизирана и преди, но засега нямаше данни, които да я докажат с научна сила. Изследването няма клинична тежест, защото някои от данните са били взети директно от пушачите, а те не са били наблюдавани от независими специалисти.", "date": "2018.03.16", "title": "Ново изследване: Пушенето може да ви нанесе още една вреда, която е необратима!"}
{"url": "https://www.blitz.bg/politika/temenuzhka-petkova-povdigna-zavesata-za-aets-belene-razkri-koya-strana-proyavyava-interes_news586426.html", "text": "Налице е писмо до НЕК от най-голямата държавна ядрена компания в Китай, в което заявява, че проявява интерес към проекта АЕЦ „Белене“. Това каза от парламентарната трибуна министърът на енергетиката Теменужка Петкова в отговор на депутатски въпрос за заявените инвестиционни намерения за изграждане на АЕЦ „Белене“, предаде агенция „Фокус“.  „Миналата седмица Европейската инвестиционна банка също заяви, че проявява интерес към възможността да финансира такъв проект с доста условности за това как ще бъде структуриран финансово. Такъв проект изисква сериозна инвестиция, но и много добро структуриране, така че да може да се върнат направените инвестиции“, посочи тя. „Писмото от китайската компания ще бъде включено в предложенията, които трябва да подготвя, на базата на решението на Народното събрание от 2 март да се представят различните варианти за най-рационално използване на оборудването на АЕЦ „Белене“, обясни Теменужка Петкова.  „Строителството на конструкциите на площадката на АЕЦ „Белене“ върви с пълна сила. Цялото оборудване, което вече е навън, е покрито. Останали са още съвсем малко от модулите, които трябва да бъдат допокрити. Надявам се в началото на другата седмица всичко да е приключило“, поясни министърът.  „В момента работим по разработването на новата енергийна стратегия на страната до 2030 година, с хоризонт до 2050 година“, изтъкна Теменужка Петкова. „Налице са всички предпоставки, за да можем да кажем, че темата за АЕЦ „Белене“ стои на дневен ред и която трябва да решим с много широк консенсус“, посочи тя и уточни, че над 3 млрд. лева на българските данъкоплатци са инвестирани в проекта за АЕЦ „Белене“ през годините. ", "date": "2018.03.16", "title": "Теменужка Петкова повдигна завесата за АЕЦ \"Белене\", разкри коя страна проявява интерес!"}
{"url": "https://www.blitz.bg/obshtestvo/khoteli-i-restorantori-po-moreto-se-zhalvat-skpi-sa-ni-torbite-za-bokluk_news586352.html", "text": "Хотелиери и собственици на заведения по Северното Черноморие недоволстват от високата цена на торбите, в които разделно трябва да събират кухненските отпадъци, съобщава БНР. В тях боклуците бъдат транспортирани до завода за рециклиране в село Езерово. По този повод директорът на областната дирекция по безопасност на храните д-р Златина Димова коментира: „Скъпи са. Към 2 лева и нещо е голямата торба. Тези торби се предоставят от операторите, които транспортират кухненския отпадък. Ние там не можем да повлияем. Това, което може да направи заводът, е как по най-бързия и правилния начин да стигнат отпадъците до тях“.     Още в края на март инспекторите на Агенцията по граните ще започнат масирани проверки в хотелите и заведенията по Черноморието.    ", "date": "2018.03.16", "title": "Хотели и ресторантьори по морето се жалват: Скъпи са ни торбите за боклук"}
{"url": "https://www.blitz.bg/obshtestvo/eto-nakde-shche-se-yurnat-nad-chetvrt-milion-blgari-po-velikden-i-kolko-shche-im-struva_news586406.html", "text": "Тази година Великден по православния календар е сравнително рано – на 8 април, което предполага по-хладно време. Когато Великден е по-рано, страдат морските курорти, но печелят зимните, коментира пред bTV Румен Драганов от Институт за анализи и оценки в туризма. По традиция около 280 хил. българи празнуват Великден по хотели в България, а близо 50 хил. почиват в чужбина.     Почивката в курортите у нас излиза средно 295 лв., а в чужбина – около 485 лв. Тази година ще има ръст в цените – около 7,5%, прогнозира Драганов. По думите му причината е в догонването на качество чрез преодоляване на проблема с персонала.     В България се очаква най-много хора да посетят СПА курортите във Велинград, Хисаря и Сандански, както и планинските курорти – Банско, Боровец и Пампорово. По морските курорти у нас се очакват доста румънски туристи.     Българи пък ще прекарат Великденските празници в Румъния – около 4000. Най-много по традиция ще празнуват в Гърция – около 26 хил. Очаква се 5000 души да отидат в Сърбия, а близо 2500 – в Македония.     Всяка година има оплаквания и сигнали за проблеми сред почиващите в България и в други държави българи. Най-много са проблемите с пътуването и изгубен багаж, но има и оплаквания от лоши условия в хотелите, каза Игнат Арсенов от Европейския потребителски център.     Последните сигнали в центъра са от българи, почивали в Италия, за много лоши условия в хотелските им стаи.    ", "date": "2018.03.16", "title": "Ето накъде ще се юрнат над четвърт милион българи по Великден и колко ще им струва"}
{"url": "https://www.blitz.bg/ikonomika/aktsiite-na-uolstriyt-skochikha-sled-kato-svetnikt-na-trmp-uspokoi-trevogite-ot-trgovska-voyna_news586427.html", "text": "Американските акции поскъпват в четвъртък, след като търговският съветник от Белия дом - Питър Наваро, заяви, че наложените от САЩ мита за вноса на стомана и алуминий няма да доведат до търговска война, съобщава БНР. „Твърдият подход на президента Доналд Тръмп по отношение на световната търговия, включително въвеждането на нови мита за вноса на стомана и алуминий, няма да предизвика непременно ответни мерки от търговските партньори на САЩ“, посочи през телевизия CNBC Питър Наваро, който е ръководител на Национален съвет за търговия към Белия дом.     Омаловажаването на рисковете от търговска война доведе до ръст на акциите на американските технологични и индустриалните компании, които в последно време бяха подложени на най-силен натиск от продажби.     Корпорациите, особено промишлените компании, бяха подложени на натиск от протекционистките политики на Тръмп, като през последни дни се заговори, че ще бъдат наложени и мита в размер на 60 млрд. долара годишно за близо 100 стоки, внасяни от Китай. В същото време от Белия дом настояват властите в Пекин да предприемат мерки за съкращаване със 100 млрд. долара на огромния китайски търговски излишък със САЩ.     След изказването на Питър Наваро индексът на сините чипове DJIA нарасна с цели 280 пункта към 25 053 пункта, преди да стабилизира малко под важното психологическо ниво от 25 000 пункта, повишавайки се в рамките на деня с 0,95%.     Широкият индекс S&P500 се повишава с 0,25% към 2755 пункта, а технологичният индекс Nasdaq се колебае около 7500 пункта - недалеч от вчерашното ниво на затваряне около 7496 пункта.     Най-солиден ръст от около 0,7% бележи индексът на S&P, включващ индустриалните компании, като това представлява негово първо повишение през последните четири сесии на търговия.     Акциите на водещи компании като General Electric, 3M и Caterpillar поскъпват с около и над 1%, като дори и акциите на Boeing вече излизат на зелена територия, нараствайки с 0,4%, след като при старта на днешната търговия те се понижиха с над 0,5% на фона на притеснения за негативния ефект от вносните мита за стомана и алуминий върху самолетостроителния гигант.    ", "date": "2018.03.16", "title": "Акциите на Уолстрийт скочиха, след като съветникът на Тръмп успокои тревогите от търговска война"}
{"url": "https://www.blitz.bg/layfstayl/ptuvane/bezposhchadna-angelkova-nanese-tezhk-udar-na-khotela-na-uzhasite-v-selo-chiflika-sanktsiyata-shche-go-ssipe_news586454.html", "text": "При нас постъпи сигнал за „хотел на ужасите“ буквално, с изключителни неприемливи и неподходящи условия за настаняване в Чифлика. Това каза пред журналисти в Народното събрание министърът на туризма Николина Ангелкова по повод сигнал за мизерни условия в тризвездния хотел „Чифлика палас ризорт и СПА“ в село Чифлика.  „След наша спешна проверка пред 2 дни се установи, че този обект изобщо не трябва да функционира“, посочи тя.  „След това получихме и сигнали от родители, които са записали децата си за зелено училище там. Това е абсолютно недопустимо, хотелът не отговаря на изискванията за нормално пребиваване, нито пък за зелено училище на деца“, заяви Николина Ангелкова, цитирана от Фокус.  „От днес затваряме първия етаж на хотела вследствие на инспекцията на РЗИ. Изискала съм всички документи, за които КЗП съобщи в ефир - издадените 12 акта с по 10 хил. лева, които не са представени в министерството, да ни бъдат предоставени“, обясни министърът.  „Човекът, който се оплака при нас със снимки, е бил настанен в мазе, вместо в стая. Затваря се този етаж, който въобще не трябва да функционира. За мен е абсурдно да функционират и останалите етажи“, изтъкна Николина Ангелкова.  „С писмо до КЗП сме стартирали инициирането на процедура за отнемане на категоризацията на хотела изцяло“, заяви тя.  „Изискали сме от Димитър Маргаритов да сезира процедурата и да отнемем незабавно категоризацията. Това ще се случи в рамките на 3-4 дни“, каза още министърът. ", "date": "2018.03.16", "title": "Безпощадна! Ангелкова нанесе тежък удар на \"хотела на ужасите\" в село Чифлика, санкцията ще го съсипе!"}
{"url": "https://www.blitz.bg/obshtestvo/georgi-samuilov-napuska-blgarskata-petrolna-i-gazova-asotsiatsiya_news586473.html", "text": "Бизнесменът и управител на ИНСА ОЙЛ Георги Самуилов напуска Българската петролна и газова асоциация. Това стана ясно от негово изявление до медиите, което публикуваме без редакторска намеса. Изявление на Георги Самуилов – Управител на ИНСА ОЙЛ ООД.  Уважаеми дами и господа, управляваното от мен дружество е на българския пазар вече повече от двадесет и пет години.    С настоящото, искам да изразя несъгласието си с провежданата политика от страна на влиятелен икономически оператор по отношение на пазара на горивата в България, налагана чрез медийните изявления на Председателя на Българската Петролна и Газова Асоциация. Смятам, че натрапваното мнение от страна на Председателя на Асоциацията - господин Валентин Златев, че повечето участници в пазара на горива са некоректни, е обидно както към самите участници, така и към клиентите на дружествата.  Не желая управляваното от мен дружество да бъде замесено по какъвто и да е начин в лансиране на идеи, компрометиращи свободната конкуренция и налагащи монополни практики. Като израз на несъгласието си с провежданата политика от ръководството на Асоциацията, която категорично противоречи на главните цели на Сдружението регламентирани в чл.7, т.1 и т.4 от Устава на същото и в знак на солидарност към клиентите си, прекратявам членството на ИНСА ОЙЛ ООД в Българската Петролна и Газова Асоциация.  Искам да заявя категоричната си позция като управител на компания, която съществува именно благодарение на клиентите си, че винаги ще проявя солидарност към техните проблеми и ще ги подкрепя в моменти на нужда.  На  07.03.2018г. в Народното събрание, по инициатива на Българската Петролна и Газова Асоциация, е внесен проектозакон, имащ за цел да регулира пазара на горива в България. С него, под паравана на добри намерения, се въвеждат ограничения, които на практика убиват конкуренцията на пазара като поставят неизпълними изисквания към повечето участници.  Идеята всъщност е стара, още от 2015г., но по обективни причини до сега не намери приложение и има защо. В условията на пазарна икономика, всякакви ограничения на свободната търговия пораждат съмнения за облагодетелстване на оператори с „господстващо“ положение. И в случая е точно така.  Малкият и среден оператор е изложен на огромен риск от загуба на бизнеса си след налагане на правила, които нямат нищо общо с дейността му, напротив – налагат ограничения, които на практика го принуждават да спре работа. Веднага някой ще попита: „Защо малките бензиностанции продават по-евтино?“ и ще отговори „Защото са измамници и не внасят данъци“, което е абсурд. Просто малката бензиностанция има по-малки разходи, работи семейството и така се издържа. Което важи и за по-малките търговци на горива. Може би най-голямо отражение ще има при земеделските производители, които развиват напълно различна дейност от търговията с горива, но са много зависими от доставките. При тях административната тежест се увеличава в пъти, без да донесе никаква полза.  Напоследък в медиите има гръмки изказвания какво „ще има“ благодарение на този „нов“ закон, а дори не е проверено, дали всъщност и сега подобни разпоредби не са в сила. Което говори за абсолютно неразбиране на действащата нормативна уредба. И това е така, защото се формира мнение само въз основа на изказвания на хора, които следва да са компетентни и те са, но лансират идеи, които облагодетелстват само дружества, които представляват.  Защото след въвеждане на БАЦИС (Българската акцизна централизирана система) на Агенция Митници и връзката й с Митническата информационна система за отчитането на продажбите и доставките в НАП, в България се проследява всеки литър гориво. Чрез вписването на лиценза на превозвача във всеки издаден документ за гориво се проследява дали е лицензиран,а с издаване на Декларация за съответствие се вижда произхода на стоката.  Служителите на Агенция Митници и на Националната Агенция по Приходите сформираха екипи, които осъществяват ежедневно контрол. Всичко това доказва, че е изградена достатъчно стабилна нормативна база и практика, която да контролира дистрибуцията на горива и допълнителен закон, който освен да ограничи конкуренцията, не би допринесъл с нищо друго.  И веднага идва въпросът кой се облагодетелства от това – разбира се най-големият на пазара. На практика се оказва, че в него остава ножа и хляба, той определя еднолично цените и в крайна сметка налага „господстващото“ си положение.  Смятам, че политиците на България получават информацията относно ефекта на Закона във вид, който ги въвежда в заблуда. В крайна сметка и те разчитат на компетентното мнение на хората писали Закона, но всъщност мерките в закона целят ограничаване на конкуренцията и премахване на по-малките икономически оператори.  Надявам се хората управляващи България да проявят разбиране и да отразят реалните нужди на сектора в нормативната уредба. Смятам, че всяка форма на оптимизиране на действащите закони е удачна, ако следва логиката на пазарната икономика и позволи на всеки да развива дейност в рамките й.             ", "date": "2018.03.16", "title": "Георги Самуилов напуска Българската петролна и газова асоциация!"}
{"url": "https://www.blitz.bg/obshtestvo/sotsialnite-reshikha-sdbata-na-bebeto-koeto-be-proveseno-prez-balkon-v-sofiya_news586492.html", "text": "Продължение по случая с бебето, провесено от жилищен блок в София. Едногодишното момиченце беше върнато при семейството си. Проверката на социалните служби показа, че родителите могат да се грижат за бебето и за 11-годишната му сестричка, съобщава Нова телевизия.  Родителите обясниха, че момичето е 12-годишната братовчедка на детето, а по това време майката е била до магазина.  Прокуратурата се самосезира, образувано досъдебно производство по случая.     ", "date": "2018.03.16", "title": "Социалните решиха съдбата на бебето, което бе провесено през балкон в София"}
{"url": "https://www.blitz.bg/obshtestvo/kuriozno-delo-sdiyka-km-retsidivista-tetkata-pravish-se-na-batka-kato-vsichki-burgazlii_news586491.html", "text": "Бруталният рецидивист и познайник на полицията Теодор Тончев, по прякор Тетката, пак се развилня. Излязъл само преди дни от ареста, днес той пак е изправен пред съда в Бургас, след като на 11 март в 01:30 часа, се опита да открадне 115 лева от автомобил в ж.к.\"Изгрев\" и нападна собственика на колата. Това предаде \"Флагман\". На входа на Съдебната палата този следобед дойде негов близък - мъж на средна възраст, може би \"духовен\" учител, който, явно разочарован от поредния провал на Теодор, се провикна:”Ах, колко шамари ще ядеш, тъпо лапе, какво ти казах кат’ излезе, ве!?”  При влизането на Тетката в залата съдия Катя Господинова се обърна към него с думите:”Какви са тия простотии, които пак правиш?!\"  Тетката обясни ситуацията в ж.к.” Изгрев” с това, че бил надрусан и не е осъзнавал какво прави. “Нищо не съм направил. Моля ви за по-лека мярка, но нямам пари. Живея само при майка ми и си търся работа. Не знам какво стана онази нощ”, оправда се рецидивистът, очаквайки да му дадат \"парична гаранция\", за която обаче нямал пукната стотинка в джоба.   Номерът му не мина пред Катя Господинова, която е безспорен авторитет, сочена е за един от магистратите с най-добра подготовка в наказателната колегия.  Днес тя влезе в тона на Тетката и проведе уникален диалог с престъпника. \"И ти се правиш на батка като всички бургазлии! Само се перчите!\", констатира Господинова, която не е бургазлийка, а от няколко години правораздава тук и вече е наясно с манталитета на местните младежи от нисшите прослойки. В процеса на разговора с рецидивиста тя риторично зададе въпрос на Тетката: \"Дрогиран ли беше?\" След като чу утвърдителен отговор, тя каза: \"Как познах!\" ", "date": "2018.03.16", "title": "Куриозно дело! Съдийка към рецидивиста Тетката: Правиш се на батка като всички бургазлии"}
{"url": "https://www.blitz.bg/obshtestvo/nad-50-tona-bokluk-izcheznakha-ot-severniya-plazh-v-burgas-snimki_news586501.html", "text": "Подготовката на най-голямата ивица в Бургас - Северния плаж, за новия летен сезон вече е започнала, предаде \"Флагман\". От вчера тридесетина работници чистят всяко кътче на плажа, буквално пресяват пясъка и вадят всякакви боклуци, казаха удивени бургазлии, които за пръв път виждат толкова сериозно чистене на плажа. Процесът е започнал на 15 март, а групата е била сформирана по инициатива на фирма концесионер. Почистването е стартирано от северната част на ивицата – в района на заведение „Фиеста”.   „Изхвърляме водорасли, бутилки и много видове боклуци. Буквално минаваме по ивицата с различни инструменти, но се налага и ръчно събиране. Досега, само за ден и половина, сме изхвърлили над 50 тона боклуци. Работата е много трудоемка, но необходима, тъй като плажът, заради лошото време и морската буря, се бе превърнал в своеобразно гробище за морска растителност”, заяви пред репортер на Флагман.БГ организаторът на групата, която изключително старателно си върши работата.  След като ивицата бъде напълно изчистена се очаква в близкия месец на пясъка да стъпят и машините, които ще преобърнат пясъка. Тази задача е не само трудна, но и скъпа, а след нея плажът трябва да бъде и изгладен – това е финалната част от подготовката за предстоящия сезон.  Засега по всичко личи, че работата ще бъде свършена в срок и тази година, за разлика от предходната, няма да има сериозни забавяния преди сезона. ", "date": "2018.03.16", "title": "Над 50 тона боклук изчезнаха от Северния плаж в Бургас (СНИМКИ)"}
{"url": "https://www.blitz.bg/obshtestvo/stolitsa/ot-utre-vliza-v-sila-vazhna-zabrana-koyato-kasae-mnogo-stolichni-shofori_news586502.html", "text": "Без коли в Борисовата градина. Дълго очакваната забрана влиза в сила от 17 март, събота. Поставените бариери на входовете откъм улица „Незабравка“ (до зала „София“) и откъм булевард „Драган Цанков“ (до „Спортна София“) вече няма да пропускат автомобили, с изключение на такива със специален режим като линейки, пожарна, полиция, съобщава БГНЕС.   Съгласно Наредбата за изграждане, поддържане и опазване на зелената система на Столична община, в обществените зелени площи се забранява преминаването и паркирането на МПС, с изключение на такива със специален режим.  В парк „Княз-Борисова градина“ ще се допускат за кратковременен престой автомобили с пропуск, издаден от Дирекция „Зелена система” на Столична община, с цел обслужване на обекти и извършване на поддръжката на парка.  През уикендите ще се разрешава паркиране по бул. „Драган Цанков“ в крайна дясна лента в участъка от парк-хотел „Москва“ до кръговото кръстовище на телевизионна кула. ", "date": "2018.03.16", "title": "От утре влиза в сила важна забрана, която касае много столични шофьори"}
{"url": "https://www.blitz.bg/obshtestvo/40-godishniyat-rosen-e-predizvikal-zhestokoto-mele-v-burgas-koeto-edva-ne-ubi-chetirima-mladezhi-snimki_news586463.html", "text": "40-годишният Росен С. от бургаския ж.к.“Меден рудник“ е виновникът за зрелищната катастрофа пред УМАБ Бургас днес, която едва не прати в гроба 4-има младежи, предаде \"Флагман\". Според събрана до този момент информация Росен, управлявал своя автомобил „Рено Меган“ от бул.“Струга“ към бул.“Стефан Стамболов“. Рано тази сутрин светофарите не са пуснати, той е трябвало да пропусне автомобилите, движещи се по главния път, в случая бул.“Стефан Стамболов“. Бургазлията обаче с мръсна газ, при ниска видимост заради мъглата, както и влажна настилка, се опитва да влезе в булеварда при което засича Ауди А 3 със старозагорска регистрация.  Ауди-то е станало на хармоника, а Реното е със смазана предница. По чудо няма загинали въпреки тежкия удар, а двама от четиримата младежи, пътуващи в немския автомобил все още са в болница.  Пострадал от катастрофата е 40-годишният Росен С., който е освободен за домашно лечение с контузия на главата, както и 38-годишната Петя Д., пътувала с него в Реното.   В Аудито са били 4-има младежи на възраст 19 и 20 години. Колата е управлявана от 20-годишния Ганчо К., от село Манолово, Област Стара Загора. Момчето най-вероятно е студент в Бургас, настанен е лечение в УМБАЛ Бургас с комоцио, до него на пасажерската седалка е била 20-годишната Вилиана К., която е поела основния удар и цял късмен е, че се разминава само с лека контузия. Зад нея е била  20-годишната Радостина С., която също е с комоцио, а зад шофьора Ганчо е седяла 19-годишната Галя К. От Бургас – приета в болница с контузия на главата.  Нито един от двамата водачи не е употребил алкохол или опиати. Превишена е скоростта единствено на Реното, което е отнело и предимството, показа огледът на мястото на инцидента. ", "date": "2018.03.16", "title": "40-годишният Росен е предизвикал жестокото меле в Бургас, което едва не уби четирима младежи (СНИМКИ)"}
{"url": "https://www.blitz.bg/intsidenti/katastrofi/nov-uzhas-v-burgas-avtobus-blsna-zhena-v-meden-rudnik-sstoyanieto-y-e-tezhko-snimki_news586466.html", "text": "Автобус удари жена в бургаския жк „Меден рудник“. Инцидентът е станал след 14:30 чasa в района на бившия битак, съобщава Флагман.бг, позовавайки се на очевидци. Състоянието на пострадалата е тежко, според първоначалната информация.", "date": "2018.03.16", "title": "Нов ужас в Бургас! Автобус блъсна жена в \"Меден рудник\", състоянието й е тежко (СНИМКИ)"}
{"url": "https://www.blitz.bg/intsidenti/obratite-na-sdbata-ssedi-razkazvat-za-izdkhnalata-v-uganda-styuardesa-elena-snimki_news586314.html", "text": "Българската стюардеса в авиокомпанията \"Емирейтс\" Елена Йончева, която загина след падане от самолет на международното летище в столицата на Уганда-Кампала е напуснала Русе преди повече от 20 години. Омъжила се и заминала да живее при съпруга си. Апартаментът на родителите й се намира на четвъртия етаж в блок в централната част на града. Откакто през 2013 година починала и майка й Инга, жилището е необитаемо.   Дъщерята обаче се връщала за не повече от десетина дни в годината, за да го нагледа и да плати сметките за входа. Била стриктна и никога не е имало неразплатени задължения, пише \" \".  След смъртта на майка й апартаментът не е обитаван от никого.  Не споделяла със съседите за живота си, затова те знаят малко. „Известно ми е, че рядко си идва в Русе, но нищо повече“, казва съседката Изабел, която през по-голямата част от годината била в чужбина. „Бяхме на здравей и здрасти, когато се засечем във входа. Виждали сме я винаги сама“, твърди друг обитател на кооперацията.  Хората казват, че майката на Елена е рускиня. Бащата Васил починал малко след 2000 година. Семейство Хаджови, каквато е била фамилията на Елена преди да се омъжи, били добри съседи, нищо лошо не можело да се каже за тях.  Обитатели на кооперацията си спомнят, че Елена е завършила езикова гимназия в родния си град. След като го напуснала, запазила постоянния си адрес в Русе, а по настоящ била регистрирана в Пловдив.", "date": "2018.03.16", "title": "Обратите на съдбата: Съседи разказват за издъхналата в Уганда стюардеса Елена (СНИМКИ)"}
{"url": "https://www.blitz.bg/obshtestvo/loshi-novini-blsnatata-ot-avtobus-burgazliyka-e-v-koma-snimki_news586475.html", "text": "Блъснатата от автобус в жк „Меден рудник” е 60-годишна бургазлийка. Тя е откарана в УМБАЛ-Бургас в много тежко състояние - в кома е, предаде \"Флагман\". Както БЛИЦ съобщи, инцидентът стана на метри от пешеходната пътека в комплекса до бившия битак, малко след 14:30 ч. днес, където жената се е опитала да пресече.  По първоначална информация бургазлийката е тръгнала да излиза на булеварда, но не през зебрата, която се намира на няколко метра, а напряко.  В същото време автобусът, който е бил на зелена вълна е завил по булеварда и я е ударил. Целият бул. „А. Г. Коджакафалията” е отцепен от полиция.   Униформените извършват оглед на място, за да изяснят причините за инцидента. На място е и управителят на \"Бургасбус\" инж. Петко Драгнев.  Движението се извършва в една лента в насрещното платно на бул. „А.Г. Коджакафалията”. ", "date": "2018.03.16", "title": "Лоши новини! Блъснатата от автобус бургазлийка е в кома (СНИМКИ)"}
{"url": "https://www.blitz.bg/intsidenti/pozhari/bolna-ot-tserebralna-paraliza-plamna-kato-fakla-v-doma-si_news586480.html", "text": "41-годишна жена от Сопот е в много тежко състояние след пожар днес. Сигналът за огъня е подаден тази сутрин в 9.44. часа. Инцидентът е станал в къща на улица „Стара планина“. Огънят е лумнал от стая, в която е била жената. Тя е болна от церебрална парализа. Когато пожарната пристига, съседи вече били извели сопотненката и я качвали в линейка, съобщиха за БЛИЦ от пожарната.   В момента пострадалата е настанена в Университетска болница Пловдив в Клиниката по изгаряния. Тя е с 28-30% изгаряния. По-страшното обаче е, че е вдишала токсични газове, има опасност за живота й. Поставена е на командно дишане, във флуидно легло. Изгарянията са основно по гърба и горните крайници, съобщиха заБЛИЦ от болницата. От пожарната обясниха, че две коли с огнеборци са се борили с огнения ад. Изгорял е вторият етаж от къщата и 60. кв. м. покривна конструкция. Изясняват се причините за пожара.  Кристина ИВАНОВА, БЛИЦ", "date": "2018.03.16", "title": "Болна от церебрална парализа пламна като факла в дома си"}
{"url": "https://www.blitz.bg/obshtestvo/avdzhiyata-lazar-izchaka-zhena-si-da-ide-pri-ssedkata-grabna-pushkata-i_news586485.html", "text": "65-годишен мъж се простреля смъртоносно в Краево. Инцидентът е станал около 14 часа в четвъртък в двора на къщата му. В този момент съпругата му е била  в съседна къща, когато е чула изстрела. Мъжът се е прострелял с ловна пушка в главата и смъртта на настъпила веднага, съобщава botevgrad.com.  Лазар Христов е работил в бившето ЗРЧ в Ботевград, а след съкращаването му преди няколко години се преместил да живее със съпругата си в Краево.    До този момент не са ясни мотивите за това негово деяние. ", "date": "2018.03.16", "title": "Авджията Лазар изчака жена си да иде при съседката, грабна пушката и..."}
{"url": "https://www.blitz.bg/intsidenti/strakhovit-intsident-na-ppa-na-blagoevgrad-lineyka-kara-postradal-kompozitor-km-speshnoto_news586498.html", "text": "Композиторът Кирил Иванов е ударен от парче тухла по главата, докато преминава покрай санираща се сграда в центъра на Благоевград. Инцидентът станал завчера около 17,25 часа в района на областната управа. Мъжът се движил с велосипеда си, когато откъснало се парче строителен материал от тухла итонг с размер колкото половин улично паве го ударило по главата. Той загубил равновесие и паднал от велосипеда, съобщава \" \".   Веднага на помощ му се притекли случайни свидетели, пострадалият композитор получил подутина на главата си, но запазил самообладание и успял да са обади на сина си, популярния в Пиринско импресарио Георги Иванов. Сигнал за инцидента е подаден и на тел. 112. На място на пострадалия е оказана първа помощ от спешен екип. Транспортиран е с линейка до спешно отделение на благоевградската болница. „Пациентът постъпи с хематом на главата в теменната област, съобщи, че е паднал след удара, но не е губил съзнание”, каза дежурният лекар д-р Куньова. Тя поясни, че мъжът е с оплакване от силни болки, при направеното изследване на скенер фрактура на черепа не е установена. По негово желание е освободен за домашно лечение, назначена му е терапия.  На мястото на инцидента пристигнал и синът на пострадалия композитор Кирил Иванов. Импресарио Георги Иванов е извикан по спешност от зала „Яворов“, където подготвял концерт-спектакъл, насрочен за 19,00 часа. Служители на Първо РУП – Благоевград изясняват обстоятелствата за нелепия инцидент.  Свидетели заявиха, че по същото време на обекта имало 5-има работници, които представили на органите на реда личните си карти и са снети данните им. Представителят на строителната фирма Лъчезар Секулски вчера поясни, че са спазени всички изисквания за безопасност.  „Има поставена предпазна ограда, зад която трябва да се движат пешеходците. В работно време на улицата пред търговските обекти, които са на първия етаж в сградата и собствениците не са ги затворили, стои работник. Той предупреждава минувачите да преминават от другата страна на заграждението, оставено е място за преминаване на автомобили, защото улицата не е затворена. Поставени са предупредителни табелки с жълт цвят и от двете страни на жилищната сграда „Моля, преминете на отсрещния тротоар”. Строителни дейности се извършват от 08,00 часа до 17,00 часа. Спазени са изискванията за безопасност, както виждате, има поставени предпазни мрежи пред скелетата от тази страна, където се извършват дейностите в момента, работим до сградата на Инспекция по труда, нашите работници са постоянно под контрол”, поясни още представителят на фирмата.  Синът на пострадалия композитор Кирил Иванов – импресарио Г. Иванов, е в шок от случилото се, той отказа коментар на инцидента. Пострадалият Кирил Иванов е работил повече от 15 години като диригент на ансамбъл „Пирин”, бил е музикален продуцент на Радио Благоевград, композитор е на 215 песни, сред тях и емблематичната „Прошки“, основател и участник в „Пирин фест 92“, „Пирин фолк 93 и 94“. Сред пенсионирането си не се разделя с професията, продължава да се занимава с музикална дейност. ", "date": "2018.03.16", "title": "Страховит инцидент на пъпа на Благоевград, линейка кара пострадал композитор към Спешното"}
{"url": "https://www.blitz.bg/obshtestvo/stolitsa/asansort-koyto-prati-vzrasten-stolichanin-v-bolnitsa-rabotel-ot-nyakolko-godini-spiral-i-trgval-ryazko-i-mnogo-shumno_news586504.html", "text": "Възрастният мъж, който паднал в асансьорна шахта в столичния квартал „Света Троица“, е спрял принудително съоръжението, защото му се е сторило, че е пропуснал етажа си. Това сочат данните от първоначалната проверка на полицията и Държавната агенция за метрологичен и технически надзор. 75-годишния мъж разказа, че е натиснал бутон \"стоп\" на асансьора и съоръжението е заседнало между четвъртия и петия етаж. Възрастният мъж се е опитал сам да излезе от асансьора,  при което се е подхлъзнал и е паднал в шахтата. Той е откаран в \"Пирогов\" с контузия на крака и главата, но състоянието му е стабилно, увериха от болничното заведение.  Първоначалната проверка на Държавната агенция по метрологичен и технически надзор е показала, че асансьорът е работел нормално. Предстоят обаче още технически експертизи като засега съоръжението е спряно от работа. Днес, от ведомството са изпробвали системата за мобилна връзка на асансьора и се е оказало, че тя работи. Пострадалият обаче не е потърсил чужда помощ, обясниха още от агенцията. Оттам също така посъветваха хората да не се опитват сами да излизат от блокирани кабини, защото 90% от нещастните случаи се дължат на такива опити.  Съседка на възрастният мъж обясни пред БНТ, че асансьорът е ремонтиран скоро. Преди това той две-три години не е работил. Също така каза, че съоръжението не е работило гладко, спирало е и тръгвало рязко и много шумно.  Предстоят още проверки. ", "date": "2018.03.16", "title": "Асансьорът, който прати възрастен столичанин в болница, работел от няколко години, спирал и тръгвал рязко и много шумно"}
{"url": "https://www.blitz.bg/obshtestvo/regioni/krdzhaliysko-selo-propishchya-ot-driftadzhiya-s-troshka-kabrio_news586482.html", "text": "Влюбен в автомобила си жител на Бойно тормози от дни в малките часове цялото кърджалийско село. Мъжът давал газ, въртял гуми и форсирал старото си „БМВ\" по малките улички. Кабриото вдигало неописуем шум, а жители на селото вече са подали сигнал в полицията, съобщава 24rodopi.com.   „Снощи обикаляше цялото село, беше пиян. Форсираше двигателя след полунощ. Тормозът продължава от дни. Миналата вечер обикаляше с пълна газ и въртеше гуми в 3 часа сутринта. Не ни оставя на мира\", жалват се хората от селото.  Те допълниха, че колата му често се разваляла. Последният път дори била вдигната от Пътна помощ.  ", "date": "2018.03.16", "title": "Кърджалийско село пропищя от дрифтаджия с трошка кабрио"}
{"url": "https://www.blitz.bg/svyat/khilari-klintn-vleze-po-speshnost-v-bolnitsa_news586497.html", "text": "Хилари Клинтън пострада сериозно по време на посещението си в Индия. Бившият държавен секретар на САЩ се намира в болница, след като е паднала в банята в хотелската си стая в Джодхпур. „Направихме компютърна томография, направихме рентгенови снимки и открихме пукнатина в областта на китката. В продължение на няколко дни пациентката трябва да е в покой”, коментираха от болницата.  Както БЛИЦ съобщи, преди дни бившият кандидат за президент на САЩ се подхлъзна два пъти и почти падна, дори когато двама сътрудници я държаха под ръка. Инцидентът се случи в Манду, Индия, в понеделник, когато Клинтън слизаше от каменното стълбище в двореца Махал. След като се подхлъзна втори път, тя си свали сандалите си и продължи пътя си боса.  Превод: БЛИЦ    ", "date": "2018.03.16", "title": "Хилари Клинтън влезе по спешност в болница"}
{"url": "https://www.blitz.bg/obshtestvo/vnimanie-rusenski-mayki-vizhte-tazi-snimka-i-tichayte-da-proverite-detsata-si_news586461.html", "text": "Шокираща снимка се разпространява във Фейсбук групите за майчинство и отглеждане на деца. На нея се вижда как две деца са застанали на ръба на мост, рискувайки живота си в безразсъдна игра. Според авторката на поста, децата са от Русе. Двете момчета в тийнейджърска възраст са се покатерили върху парапета, откъде могат всеки момент да паднат.     „Русе!!!! Ако някоя майка си познае детето, нека му дръпне ушите, докато то не си е счупило главата!“, апелира възмутената майка.     Според коментиращите, децата най-вероятно се опитвал да си направят ефектно селфи – практика, която много пъти е завършвала с трагични инциденти. Други препоръчват, освен във Фейсбук, майката да сигнализира и в полицията.    ", "date": "2018.03.16", "title": "Внимание, русенски майки! Вижте тази СНИМКА и тичайте да проверите децата си"}
{"url": "https://www.blitz.bg/obshtestvo/kultura/deyan-donkov-e-prviyat-nositel-na-nagrada-na-imeto-na-krikor-azaryan_news586460.html", "text": "Актьорът Деян Донков стана първият носител на наградата, учредена от Фондация „Проф. Крикор Азарян”, която ще се присъжда всяка година за ярко постижение в театралното изкуство. Отличието беше връчено на сцената на \"Театър Азарян\" в НДК по време на емоционална вечер, посветена на 84 години от рождението на голeмия български режисьор, съобщава topnovini.bg. Деян Донков е сред приятелите и съмишлениците на проф. Азарян, а режисьорският му дебют „В очакване на Годо” в „Театър Азарян“ е израз на признателността и уважението му към него.     Развълнуваният до сълзи актьор цитира адаптиран откъс от „Вишнева градина” - последния спектакъл, по който работят заедно с Крикор Азарян в последните му земни дни.     Преди това публиката аплодира бурно моноспектакъла на Театър 199 „Приятно ми е, Ива” на актрисата Ива Тодорова, също възпитаничка на проф. Азарян, в който тя вплита и някои от безценните уроци и житейски мъдрости, завещани й от режисьора.     Във фоайето на \"Театър Азарян\" се откри и експозиция от фестивални плакати, в която специален акцент са плакати от спектакли на Крикор Азарян през годините. Изложбата беше открита от проф. Божидар Йонов, един от дългогодишните организатори на Международното триенале на сценичния плакат, част от което е и експозицията в театъра.    ", "date": "2018.03.16", "title": "Деян Донков е първият носител на награда на името на Крикор Азарян"}
{"url": "https://www.blitz.bg/obshtestvo/regioni/pokrtitelni-dumi-na-zhenata-otkrila-okrvavenata-baba-yordana-edno-e-da-umresh-ot-starost-i-ot-bolest-a-drugo-e-da-umresh-nakhapan-ot-kuche_news586355.html", "text": "Жители на град Берковица се събраха пред дома на 90-годишната баба Йордана, която почина преди два дни зверски нахапана от кучета. Оказа се, че проблемът с бездомните животни в града е огромен, а своите истории разказаха и други пострадали. Жена с малко дете сподели, че седмица преди жестокия инцидент тя се прибирала със сина си от детска градина. „Първоначално излезе едно куче, после излязоха четири“, разказа тя. „Валеше, гърмеше, аз гушнах сина си и паднахме в една шахта, за малко да си ударим главите“, добави тя. По думите ѝ, едното от кучетата имало пяна на устата. По-надолу по улицата стоял пазач на обект, който едва след като чул виковете на жената залъгал кучетата с парче салам и така успял да ги отърве.     „Преди малко покрай нас минаха 7 кучета“, посочи и репортерът на bTV. По думите на заместник-кмета, общината работи активно по проблема. Трудно им било заради размножителния сезон и заради факта, че в града се появили кучета с чипове, указващи, че те не са от Берковица.     „Общината не прави нищо по проблема“, възрази пострадалата жена с малкото дете. По думите ѝ, тя многократно е предлагала решение на проблема, но общинарите изобщо не се интересували. „Има възможност за безплатни кастрации от София, но те отказват да поискат помощ“, посочи тя.   Възрастната жена, намерила баба Йордана след нападението на животните, разказа: „Тя си изквърляше боклука в контейнера. Покрай нея имаше едно малко  куче. После дойде едно черно куче. Малкото го изгони. Ако не го беше изгонило, нямаше да стане така. То си беше нейно. Нахапало я е голямото куче. Аз видях само, че малкото я беше замъкнало настрана, лежеше в две локви кръв“.     „Разбере хора! Едно е да умреш от глад, от старост и от болест, а друго е да умреш нахапано от куче“, заяви емоционално възрастната жена и добави: „Едното ѝ ухо кървеше, имаше рани...“.    ", "date": "2018.03.16", "title": "Покъртителни думи на жената, открила окървавената баба Йордана: Едно е да умреш от старост и от болест, а друго е да умреш нахапан от куче!"}
{"url": "https://www.blitz.bg/obshtestvo/tsatsarov-se-sreshchna-s-shefa-na-evropol_news586481.html", "text": "Главният прокурор Сотир Цацаров проведе работна среща с Катрин де Бол, генерален комисар на Федералната полиция на Кралство Белгия. От 01.05.2018 г. Де Бол встъпва в длъжност като нов изпълнителен директор на Европол. Подчертано бе доброто сътрудничество между българската прокуратура и европейската служба за борба с престъпността. Особен акцент на разговора бе противодействието на тероризма, организираната престъпност и трафика на хора. Обсъдена бе и организацията на бъдещи обучения на български прокурори и служители на МВР в областта на компютърните престъпления и престъпленията с предмет виртуална валута.  В срещата участваха главният секретар на МВР Младен Маринов и административният ръководител на Специализираната прокуратура Иван Гешев.          ", "date": "2018.03.16", "title": "Цацаров се срещна с шефа на Европол"}
{"url": "https://www.blitz.bg/intsidenti/katastrofi/burgazliyata-rosen-ss-svoya-versiya-za-zhestokoto-mele-v-burgas-koeto-edva-ne-ubi-chetirima-mladezhi_news586500.html", "text": "Бургазлията Росен С., шофьор на лекия автомобил Рено Меган, който предизвика днешната катастрофа на бул.“Стефан Стамболов“ разказа своята версия за зловещия инцидент, разминал се по чудо без жертви. Според официалната информация той е отнел предимството на „Ауди“ А3, в което са пътували четирима младежи на възраст 19 и 20 години. Ето и версията на Росен:  „Катастрофата стана около 6:30 часа тази сутрин. Пътувах с жена ми към София. На бул.“Струга“, преди да завия към бул.“Стефан Стамболов“ спрях, огледах се, но не видях друг автомобил отляво и продължих. Хората, които ме познават могат да потвърдят, че съм много внимателен шофьор. Имаше гъста мъгла и видимостта не бе много добра, кълна се, че нямаше друга кола по булеварда. Тръгнах и веднага след това стана сблъсъкът. Много се изплашихме със съпругата ми. Едва излязохме, паднах на земята, защото ми прилоша. В този момент към мен дойде момчето от „Ауди“-то със старозагорската регистрация. Каза ми: „Много се извинявам“.   Караше много бързо, според мен с над 100 км/ч, може и повече. Докато лежах на земята две от момичетата се опитваха да извадят третото момиче, видях, че всички са контактни и благодарих на Бог, че няма пострадали. В това време момчето се обади на телефон 112 и всички ни отведоха в Спешното. Докато бяхме там го питах с каква скорост е карал. Каза ми, че 80-90 км/ч, което пак казвам за мен не е така, защото се появи изведнъж. После разбрах, че на полицаите е посочил, че се е движил със скорост от 60 км/ч“, каза по телефона Росен. Той е безупречен шофьор, има малко дете и семейство.   По думите му секунди след ПТП-о едно от момичетата се карало но момчето, шофирало „Ауди“-то. Крещяла му, че го е предупреждавала за шофирането му с висока скорост и това, че някой ден ще катастрофират.  „Попитах защо са се забързали в 6:30 часа сутринта, едно от момичетата ми каза, че гонили влак“, допълни Росен.  Самият той остана изненадан, че поведението на момчето се е променило и той е посочил други обстоятелства за катастрофата. Осъзнава, че е отнел предимството, но изтъква, че кръстовището е изключително опасно и трябва светофарът да работи денонощно. Източник: Флагман", "date": "2018.03.16", "title": "Бургазлията Росен със своя версия за жестокото меле в Бургас, което едва не уби четирима младежи"}
{"url": "https://www.blitz.bg/intsidenti/stikhii/reka-skt-zapochna-da-se-otdrpva-ot-miziya_news586370.html", "text": "Започна да спада нивото на река Скът край Мизия. От снощи до сега то е намаляло с около 80 сантиметра, съобщава bTV. След обилното снеготопене и валежите реката преля и наводни десетки домове, а в последните часове достигна максималния си капацитет.     Остават обаче под вода дворовете на къщите на най-близко живеещите хора до реката.     Хората от Мизия и района настояват за разширяване на речното корито и взимане на дългосрочни мерки.    ", "date": "2018.03.16", "title": "Река Скът започна да се отдръпва от Мизия"}
{"url": "https://www.blitz.bg/obshtestvo/stolitsa/ot-poslednite-minuti-ognen-ad-na-ppa-na-sofiya-pozharni-letyat-km-myastoto_news586526.html", "text": "Голям пожар пламна на пъпа на София. Около 19.00 часа тази вечер е получен сигнал за възникнал пожар в сграда на столичната ул. „Гургулят“, съобщават от МВР. На място веднага са насочени три екипа пожарникари, които с помощта на два специализирани автомобила и стълба, са предприели гасителни действия на покрив на необитаема сграда.   Районът е отцепен от полицейските сили.  Няма пострадали хора, няма опасност и за съседни сгради.       ", "date": "2018.03.16", "title": "От последните минути: Огнен ад на пъпа на София, пожарни летят към мястото"}
{"url": "https://www.blitz.bg/kriminalni/zverstvo-potrese-sashch-uchenik-izgleda-mnogo-dzhikhadistki-videa-ubi-priyatel-i-namushka-oshche-dvama_news586431.html", "text": "Във Флорида, полицията разследва ужасно престъпление, извършено от 17-годишен младеж. Кори Джонсън уби свой приятел и рани други двама, след като гледа агресивни клипове с участието на терористи. Трагедията се случила на 12 март около 4 часа сутринта, пише \"Ню Йорк таймс\". Тийнейджърът прекарал нощта с приятели. Той признал пред полицията, че се събудил с изгарящо желание да убива.   В къщата по това време освен Кори, били 17-годишният Кайл Банкрофт, 13-годишният му брат Дейн, техните родители и 13-годишният Джовани Сиера, който имал рожден ден.  В началото младежът намушкал с нож 13-годишния рожденик, който умрял на място. Майката на братята се затичала към момчетата. Когато жената се изкачила по стълбите, Кори я нападнал и й нанесъл повече от дузина рани. За да помогне на майка си, на помощ се завтекъл другият й син, когото Кори намушкал 32 пъти.  Окървавената жена успяла да се обади за помощ, събудила съседите, които се обадили в полицията. Майката и синът са хоспитализирани, животът им не е в опасност.  Нападателят бил арестуван. Според публикацията по време на разпит Джонсън каза, че е намушкал момчето поради религиозни спорове. Известно е, че малко преди масовото убийство тийнейджърът е гледал много джихадистки видеоклипове.  Полицията отбелязва, че властите са разследвали връзката на момчето с ИДИЛ. Според него Джонсън се е опитал да се свърже с терористите в Интернет и изразил желание да се присъедини към тях. Срещу младежа е започнало дело за убийство и опит за убийство.  Става ясно още, че една седмица преди инцидента властите щели да го обвинят заради неколкократни терористични заплахи в училище.  Превод: БЛИЦ", "date": "2018.03.16", "title": "Зверство потресе САЩ: Ученик изгледа много джихадистки видеа, уби приятел и намушка още двама"}
{"url": "https://www.blitz.bg/svyat/v-mrezhata-nadushikha-britanska-sleda-v-aferata-skripal-snimkavideo_news586079.html", "text": "В мрежата активно обсъждат неочаквана британска следа, която се е появила в случая с отровения бивш полковник от Главното разузнавателно управление на Русия Сергей Скрипал и дъщеря му Юлия. Telegram-канала \"Майор и Генерал\" отбелязва, че дни преди покушението срещу Скрипал, на популярен сайт за видеосподеляне са качени клипове, запечатали задържането му в Москва, когато е разобличен като английски шпионин. Съвпадението е определено като любопитно, тъй като бившият разузнавач Скрипал е арестуван  преди много години и малцина биха си спомнили за случая, ако не беше инцидентът с отравянето, за медийната шумотевица около който явно някой се е готвел предварително.         Telegram-каналът е направил свое разследване и твърди, че YouTube каналът, зад канала, на който са се появили кадрите със залавянето на Скрипал, стои Великобритания, въпреки че името му е руско. Превод: БЛИЦ", "date": "2018.03.16", "title": "В мрежата надушиха британска следа в аферата \"Скрипал\" (СНИМКА/ВИДЕО)"}
{"url": "https://www.blitz.bg/obshtestvo/regioni/vandal-myata-kamni-po-elektrichesko-tablo-okhraniteli-mu-nachupikha-kokalite_news586444.html", "text": "Вчера в 15.10 ч. в РУ-Бяла Слатина е получено съобщение от служител в охранителна фирма, който съобщил, че мъж хвърля камъни по ел. табла на „ЧЕЗ-Разпределение България“ ЕООД, които фирмата охранява. При извършената проверка на място е установено, че около 15.00 ч. в гр. Бяла Слатина е възникнал скандал, прераснал в побой, между охранителите Л.С. на 30 г. и Й.Й. на 37 г., от една страна, и лицето А.О., на 47 години, като последният избягал от мястото на произшествието.     Малко по-късно в  16.45 ч., в РУ-Бяла Слатина е получен сигнал от Спешно отделение - Бяла Слатина, че лицето А.О. се е явило в медицинското заведение с искане за медицинска помощ.     При извършеният преглед е установена фрактура на ръка и натъртвания по тялото.     Охранителите са задържани  в РУ-Бяла Слатина.     Образувано е досъдебно производство.    ", "date": "2018.03.16", "title": "Вандал мята камъни по електрическо табло – охранители му начупиха кокалите"}
{"url": "https://www.blitz.bg/obshtestvo/blits-tv-epichnata-bitka-pri-lozengrad-se-poyavi-na-ograda-v-sofiya_news586439.html", "text": "Битката при Лозенград от 1912 г. бе изрисувана по цялата дължина на ограда на къща в София. Сградата се намира в столичния квартал \"Хаджи Димитър\" и всички, минаващи по улицата, могат да се насладят на произведението на изкуството. Това видя репортер на БЛИЦ. Лозенградската операция е първото голямо сражение в Източна Тракия по време на Балканската война. Тя се провежда от 22 до 24 октомври (9 до 11 октомври стар стил) 1912 година, като Първа (командващ генерал-лейтенант Васил Кутинчев) и Трета българска армия (командващ генерал-лейтенант Радко Димитриев) настъпват срещу силите на османската Източна армия, концентрирани около Лозенград. Видео: Съйко СЪЕВ, БЛИЦ     ", "date": "2018.03.16", "title": "БЛИЦ TV: Епичната битка при Лозенград се появи на ограда в София"}
{"url": "https://www.blitz.bg/obshtestvo/regioni/ulichen-stlb-se-stovari-vrkhu-detska-ploshchadka-v-pazardzhik-dve-detsa-sa-raneni_news586458.html", "text": "Две деца от Пазарджик са с леки наранявания след падане на стълб за улично осветление, в близост до детска площадка, съобщава БНР. Преди да стане инцидентът, екипи, които поддържат уличното осветление,  са подменяли повредени части в електрическите табла. Няма яснота дали падането на стълба има връзка с дейността им.     Според говорителя на полицията, най-вероятно причината е ръждясване в основата на съоръжението. Ако децата са дърпали стълба е възможно, той да е поддал на натиска, каза още Мирослав Стоянов. За инцидента е сигнализирал бащата на децата, които имат охлузни рани.      Опасният стълб вече е премахнат, а кабелите са обезопасени. По разпореждане на общината ще бъде извършена допълнителна проверка на всички подобни стълбове в града. Съоръженията, които крият риск, ще бъдат премахнати или подновени.     От полицията препоръчват на родителите да оказват по-голямо наблюдение на децата си и да не им позволяват да играят в близост до електрически съоръжения.    ", "date": "2018.03.16", "title": "Уличен стълб се стовари върху детска площадка в Пазарджик – две деца са ранени"}
{"url": "https://www.blitz.bg/obshtestvo/nyama-kray-nakhluvat-novi-tsikloni-vrshcha-se-istinskata-zima-ss-stud-i-snezhni-buri-grafika_news586388.html", "text": "Нов зимен пристъп ще ни изненада точно с настъпването на астрономическата пролет. Това показват средносрочните модели, предава \"Дарик\". Следващата седмица предстои чувствително захлаждане на времето над страната. Над цялата страна се очаква сериозна зимна обстановка. Така ще посрещнем астрономическата пролет със студено време и дори валежи от сняг.  В  събота и неделя времето все още ще остане топло . В събота югозападният вятър ще се усили още, особено в Източна България и в районите, в близост до северните склонове на планините. Дневните температури ще достигнат 20 - 25 градуса, на отделни места и повече. Облачността ще е променлива, предимно висока и средна.     През  нощта срещу неделя  и в неделя от запад на изток ще превали, на места временно  валежите ще са интензивни и значителни по количество . Силният югозападен вятър ще се смени с умерен северозападен, в източните райони север-североизточен.     Ще започне бързо понижение на температурите, чувствително ще бъде в Северна България, особено в североизточните райони, където по-късно през деня  в неделя дъждът ще се примеси със сняг.     Още  в понеделник  вечерта нов средиземноморски циклон ще донесе над страната ни  отново лошо време, облаци и превалявания от дъжд . В нощта срещу вторник в Североизточна България е възможно дори да превалява сняг.  В  сряда и четвъртък се очаква чувствително понижение на температурите  и над страната  ще бъде истинска зима . Ще започнат валежи от дъжд, които бързо ще преминат на северозапад и на места в Северна България, Предбалкана и Североизточна България ще се образува нова снежна покривка, като на места тя може да бъде и доста дебела. Възможно е да има затруднения в транспорта.     След това обаче ни очакват  дни на спокойно време - петък, събота и неделя . Времето обаче ще бъде студено. Истинската пролет ще настъпи след 24-25 март, когато средните температури ще бъдат в нормите за края на месец март - между 9 и 14 градуса.    ", "date": "2018.03.16", "title": "Няма край: Нахлуват нови циклони, връща се истинската зима със студ и снежни бури! (ГРАФИКА)"}
{"url": "https://www.blitz.bg/obshtestvo/regioni/podigravka-sled-lyubovna-izpoved-nakaralo-11-godishnoto-momiche-ot-guliyka-da-grabne-pushkata-i_news586446.html", "text": "Подигравка след обяснение в любов. Това била причината 11-годишно момиченце да грабне въздушна пушка и да стреля в школо, разказаха пред 24rodopi.com жители на крумовградското село Гулийка, където се разиграл екшънът. Детето решило да сподели чувствата си към своя съученик по време на занималнята в училищната стая. Те обаче предизвикали подигравателна реакция от страна на момчето. Последвал скандал, който се разраснал и... детето отишло до дома си, за да се въоръжи и даде урок на момчето.     Както БЛИЦ съобщи, по-рано от МВР разкриха, че 11-годишна ученичка произвела изстрели във въздуха с пневматична пушка след свада със свой съученик. Пушката е иззета и е на съхранение в РУ-Крумовград.     „Детето е много добро, досега не е имало конфликти с него“, посочи кметът на Гулийка Халил Ахмед.     Момиченцето живее с родителите си в селото. Майката е шивачка, а бащата е безработен. В школото в Гулийка учат над 100 деца.    ", "date": "2018.03.16", "title": "Подигравка след любовна изповед накарало 11-годишното момиче от Гулийка да грабне пушката и..."}
{"url": "https://www.blitz.bg/obshtestvo/blits-tv-stranna-tabela-vrkhu-vitrina-na-apteka-na-mareshki-izumi-sofiyantsi_news586435.html", "text": "Странна табела се появи върху витрините на аптеките на Марешки и изненада минувачи. Това видя репортер на БЛИЦ. Както се вижда от видеото, бизнесменът е решил да рекламира цената на горивата върху витрините на една от своите аптеки, намираща се при паметника Левски. Предполага се, че надписът е поставен и върху други негови обекти за продажба на лекарства.   Значи ли това, че на бензиностанциите скоро ще сложат надписи с цените на лекарствата, питат се очевидци. Видео: Съйко СЪЕВ, БЛИЦ     ", "date": "2018.03.16", "title": "БЛИЦ TV: Странна табела върху витрина на аптека на Марешки изуми софиянци"}
{"url": "https://www.blitz.bg/svyat/srbin-udushi-bolnata-si-zhena-s-goli-rtse-i-khitro-izlga-politsiyata_news586452.html", "text": "Убийство на жена хвърли в шок жителите на село Папратище край сръбския град Пожега. 59-годишен мъж умъртвил жена си със собствените си ръце и опитал хитро да излъже полицията, съобщава македонският „Вечер“. Зловещата случка се разиграла в къщата на семейството в селото. Р.М. с голи ръце удушил съпругата си Л.М., на 59 години, която от година страдала от болестта на Алцхаймер. След това се обадил в полицията и съобщил, че тя е починала от естествена смърт.     Разследващите, обаче, забелязали наранявания по шията на жената и направили извод, че е починала от задушаване.     Мъжът е арестуван за 48 часа. Предполага се, че в семейната къща в селото мъжът и жената са имали скандал, при който той хванал врата ѝ с две ръце и я удушил.    ", "date": "2018.03.16", "title": "Сърбин удуши болната си жена с голи ръце и хитро излъга полицията"}
{"url": "https://www.blitz.bg/obshtestvo/samo-v-blits-zelenite-eko-talibani-ne-se-posvenikha-da-manipulirat-i-google-earth-vizhte-izmamata_news586476.html", "text": "Потребител в социалната мрежа фейсбук разкри елементарна манипулация на зелените рекетьори, предвождани от Тома Белев и шайката псевдо защитници на Пирин. Кампанията Save Pirin, организирана от тях, разпространи вчера нарочно създаден видеоклип, за който се твърди, че показвал района на Банско, незаконно завзети от концесионера 110 хектара площ и уж незаконната сеч на 200 хектара вековни гори. Клипът се състои от монтирани снимки от Google Earth, с напрегната музика и лозунги, издържани стила на соц-а, като до момента е гледан от над 30 000 потребители на фейсбук. Потребителят Иван Тодоров обаче разобличава с факти измамата на псевдо еколозите. Оказва се, че снимките на уж завзетите незаконно територии, изобщо не са от района на Банско, нито дори от Пирин! Може би не са и от Google Earth.  В обосновани коментари под споделения от сайта „Биволъ“ видеоклип във фейсбук, Тодоров  първо посочва, че манипулаторите даже не са си направили труда да монтират надписа Google Earth правилно, защото са го изписали като „Google еarth“, но такъв надпис интернет-търсачката не използва сега в своето приложение. Действително, при справка в действащото към момента приложение Google Earth се установява, че надписът е с две главни букви, а върху снимките в клипа на Save Pirin е посочено, че същите са от 2018г.     По-важното обаче е, че според думите на Тодоров, самият той се занимава именно с описване на защитени територии и е установил след внимателен преглед, че показаните снимки въобще не са от района на Банско, нито ландшафтът отговаря на който и да било район от Национален парк Пирин. Вместо да му отговорят, присъдружните на зелените рекетьори „журналисти“ от „Биволъ“, само минути след разкриване на измамата, са предпочели да изтрият неудобната им истина и сега вече постовете на потребителя Иван Тодоров не са налични.  Това обаче едва ли ще им помогне още дълго време да се опитват да заблуждават обществото и да го манипулират, защото и на децата вече стана ясно, че интересите им изобщо не са свързани с опазване на природата. Сегашната им измама го доказва за пореден път.             ", "date": "2018.03.16", "title": "Само в БЛИЦ! „Зелените“ еко талибани не се посвениха да манипулират и Google Earth! Вижте измамата!"}
{"url": "https://www.blitz.bg/kriminalni/prestplenie/sheft-na-zdravnata-kasa-v-lovech-ostava-v-aresta-oshchetil-drzhavata-s-blizo-1-mln-lv_news586495.html", "text": "Шефът на Здравната каса в Ловеч остава в ареста за 72 часа с обвинение в престъпление по служба. Той беше задържан вчера след акция на ДАНС по разпореждане на Окръжната прокуратура в Ловеч. 56-годишният доктор Антонио Маринов е оглавявал Здравната каса в Ловеч в продължение на година и половина като временно изпълняващ длъжността директор, а впоследствие и назначен с конкурс. Преди това е бил контрольор, съобщава bTV.  Нарушенията, за които прокуратурата го обвинява, са свързани с подписването на два договора между РЗОК и частна кардиологична болница, с което държавата е ощетена в размер на близо 1 милион лева.  Прокуратурата счита, че са налице достатъчно доказателства за извършването на тежкото престъпление по служба. Ще настоява за постоянното му задържане, а съдът ще гледа мярката в понеделник.", "date": "2018.03.16", "title": "Шефът на Здравната каса в Ловеч остава в ареста, ощетил държавата с близо 1 млн. лв."}
{"url": "https://www.blitz.bg/obshtestvo/eto-go-kostadin-koyto-otmkna-tsennosti-za-40-bona-ot-ruskinya-v-pomorie-snimki_news586453.html", "text": "Помориецът Костадин С., който е обвинен в сериозен обир на злато, диаманти и ценни вещи за общо 35 хил. лева от дома на чужденка в Поморие, току-що бе доведен в Съдебната палата на Бургас. Това предаде \"Флагман\". След минути в Окръжния съд ще се гледа мярката му за неотклонение. Прокуратурата го иска за постоянно в ареста.  Районният съд в Поморие на първа инстанция го е оставил зад решетките. Според държавното обвинение в периода 5 декември-30 декември м.г. Костадин е задигнал от два апартамента плазмени телевизори, смартфони и следните бижута:  1 златен пръстен 18 карата  с диамант 1 карат с обков от платина  1 златно колие 18 карата, с вграден диамант 1 карат, чифт златни обеци 18 карата с вграден диамант  1  златен дамски часовник 18 карата, чифт златни обеци 18 карата с вграден диамант  1  златен пръстен 18 карата с вградени 13 диаманта  1  златно колие 18 карата с вграден зелен смарагд с малки бели диаманти, чифт златни обеци със смарагд  с малки бели прозрачни диаманти   1  златен пръстен със смарагд и малки бели диаманти  1  перлен гердан с диаманти с 18 карата злато  Общата стойност на откраднатите вещи е  35 965 лева, както и 1300 евро от владението на немската гражданка С. Ш., роденa в Руската федерация.  Костадин, който е в младежка възраст, го грози сериозно наказание.    ", "date": "2018.03.16", "title": "Ето го Костадин, който отмъкна ценности за 40 бона от рускиня в Поморие (СНИМКИ)"}
{"url": "https://www.blitz.bg/obshtestvo/loshi-novini-za-korifeya-na-krazhbite-kostadin-zadignal-tsennosti-za-40-bona-ot-ruskinya-v-pomorie-snimki_news586522.html", "text": "21-годишният помориец Костадин Стоименов, който е обвинен за грабеж в изключително големи размери – на диаманти, злато и сребро на стойност над 35 хил. лева, остава зад решетките. Това предаде \"Флагман\". Районният съд отхвърли жалбата на младежа за смяна на мярката за неотклонение с мотив, че Костадин има предишни криминални изяви, а и има възможност да се укрие отново, тъй като се води на адрес, на който живее с дядо си.  Неговите приятели, с които заедно обрали апартамента на рускинята Светлана Шматлак, подали свидетелства, в които ясно подчертават, че Костадин е главният герой в домовата кражба.  „Не следва да се вярва на тези две момчета, тъй като те също са участници в престъплението и се натопяват един друг. Костадин ми каза, че той е откраднал само един телевизор, а не описаните в списъка неща. Не е редно само той да бъде задържан, а другите да са в по-благоприятна позиция”, посочи защитникът на помориеца адвокат Митева.  Според прокуратурата в лицето на Георги Чинев обаче младежът има криминално минало, траен противоправен поведенчески модел и престъпни навици, с което вероятността да извърши нови престъпления е още по-голяма.  „Не се признавам за виновен. Не съм откраднал тези диаманти. Не съм знаел какво има в тези апартаменти. Не употребявам наркотични вещества. Живея при дядо ми. Полицаите не ме намериха на адреса, защото тогава работех във Варна, за да помагам на дядо. Зимата не работя нищо”, така отговаряше Костадин на въпросите на съдията.  След като произнесена мярката му „задържане под стража”, 21-годишният помориец се разплака и през сълзи се обърна към майка си, която също бе в залата: „Обичам те, моля те донеси ми дрехи”.", "date": "2018.03.16", "title": "Лоши новини за корифея на кражбите Костадин, задигнал ценности за 40 бона от рускиня в Поморие (СНИМКИ)"}
{"url": "https://www.blitz.bg/obshtestvo/gorskiyat-chovek-ot-oreshnik-broi-5-bona-za-svobodata-si-snimki_news586505.html", "text": "Бившият легионер от тополовградското село Орешник Иван Пачелиев излиза от ареста под гаранция от 5000 лева. Това реши днес тополовградският районен съд. Мотив за искането за промяна на мярката за неотклонение бе влошеното му здравословно състояние – луксацията на ръката, получена при задържането му през февруари. Пачелиев, който е служил 4 г. във Френския чуждестранен легион, бе задържан през февруари, когато се барикадира в дома си в Орешник и според обвинението е стрелял срещу полицаи. Бившият легионер обаче отрича това, съобщава haskovo.net.  Повдигнати са му две обвинения. Едното е, че на 19 февруари в село Орешник употребил заплашване, възпроизвеждайки изстрел във въздуха с огнестрелно оръжие и насочвайки го към полицейски служител, с цел да принуди него, колегите му и кмета на селото, да пропуснат нещо по служба – да снемат сведения от обвиняемия и да му съставят протокол за предупреждение. Тогава служители на ГДБОП го търсили по преписка на Софийска прокуратура във връзка със заплахи. След барикадиране в жилището си, за ареста му бяха мобилизирани 80 полицаи от различни подразделения на МВР.  Второто обвинение за държане на взривни вещества, оръжия и боеприпаси - 3 ръчни гранати, барут, възпламенители, запалка за ръчна граната, 4 пушки и боеприпаси за тях, без да има надлежно разрешително.  Преди да започне съдебното заседание за промяна на мярката му днес в Тополовград се събраха десетки негови приятели и познати, които скандираха, че е невинен и настояваха да бъде освободен от ареста.", "date": "2018.03.16", "title": "Горският човек от Орешник брои 5 бона за свободата си (СНИМКИ)"}
{"url": "https://www.blitz.bg/obshtestvo/vorzhen-grabezh-na-kazino-v-sofiya-izvrshitelyat-izbyaga_news586371.html", "text": "Грабеж е извършен рано тази сутрин в казино в столичния квартал „Младост“. Извършителят е бил един и е успял да вземе неголяма сума, съобщава БНР. Работещите в казиното са разказали пред полицията, че мъжът е бил въоръжен с пистолет.     Към момента екипи на СДВР преглеждат записите от камерите в района.  От МВР уточняват, че сумата е около 600 лв. Сигналът е подаден в 5 ч. сутринта.      Издирва се извършителят. Няма пострадали.", "date": "2018.03.16", "title": "Въоръжен грабеж на казино в София! Извършителят избяга"}
{"url": "https://www.blitz.bg/kriminalni/prestplenie/za-prvi-pt-progovori-semeystvoto-vinovno-za-smrtta-na-priblizheniya-do-galevi-nikolay-otvertkata_news586379.html", "text": "37 години затвор за убийството на приближения до братя Галеви Николай Радев, с прякора - Отверката. Решението е на Кюстендилския окръжен съд. След 4-годишна съдебна сага, трима лекари от една фамилия отиват в затвора, предава Нова телевизия.Случаят е от 2014 г., когато след спречкване в заведение в Дупница издъхва Николай Радев. От самото начало на процеса защитата на лекарите пледира неизбежна отбрана. Близките на Радев обаче са категорични, че става въпрос за умишлено убийство.  За първи път от началото на процеса двете страни проговарят пред камера. 11 март 2014 година, вечерта. 19-годишната тогава Владимира Карастоянова вечеря с приятелка в заведение в Дупница. Влиза Николай Радев, известен в града с прякор Отвертката.  „Влезе с неприлични жестове към мен, с обиди, крещеше пред всички в заведението, че няма да си тръгна от това място здрава”, разказва Владимира Карастоянова. Обяснява още, че е била подлагана на постоянен тормоз от Радев в продължение на две години. Запознали се във Facebook. Имали  кратка кореспонденция. Предложил й  интимни отношения, но тя отказала. „Може би това го подразни и започна да проявява агресия. В началото се започна с обидни думи, заплахи. След това е имало случаи, в които ме е дърпал за косата в дискотека. Лятото се е случвало в басейна до парка да ме тегли по земята, да се прибирам с кървящи рани. Удрял ме е, лицето ми дори съм имала синини, ръцете и краката, те са били безброй много такива случаи, в квартални кафенета, в центъра, в дискотеките. Охраната се обръщаше на другата страна”, разказва Владимира. Дядото ѝ - доктор Владимир Карастоянов получава 9 години затвор за убийството на Отвертката. Той е и вещото лице, благодарение на чиито експертизи са осъдени близки до братя Галеви, сред които и убитият Николай Радев. „Познавам го още от началото на неговата кариера в групировката. Той беше изключително агресивен и известен в самата група. Те се бояха от неговата жестокост и агресивност. Изявяваше се като приемник след липсата на Братя Галеви да изпълнява техните функции. Аз затънах в обсега на тези хора понеже дълги години бях вещо лице по безкрайните побоища на тази групировка. И започнаха инцидентите с моето семейство, не само върху Владимира, тероризираха малкия ми син Иван, по мен плюеха, псуваха”, разказва доктор Владимир Карастоянов. „Дядо ми започна да подава сигнали до полицията и прокуратурата, но резултат нямаше никакъв”, разказва Владимира. „Той продължи да ме тормози и да заплашва. Буквално не бях излизала от месеци, когато се случи инцидентът в „Колата”. Аз исках просто да си тръгна от заведението, в много случаи не съм си тръгвала здрава, казах му, че не искам да разговарям с него и искам да си тръгна. Той не ме пусна, каза да извикам баща ми. Аз звъннах на баща ми, просто да дойде да ме прибере, не да се сбие с него”, разказва Владимира. „Тя ми звънна и каза: „Тате имам голям проблем, ела бързо на „Колата””. Сигурно за около две минути съм отишъл там, за да я защитя. Нещата се развиха по-бързо отколкото аз очаквах, защото Николай Радев ме причака още на паркинга на въпросното заведение. Зарита колата и започна да ме обижда с думи, които няма как да кажа по телевизията”, разказва Николай Карастоянов, баща на Владимира. „Помолих го да не се занимава повече с дъщеря ми, да я остави на мира, въобще да не се занимава с нашето семейство. Той продължи да ни обижда, сигурно 10-тина минути. Когато баща ми дойде той започна да го ругае и него, наричайки го с отвратителни имена. Баща ми е известен лекар, зъболекар, с репутация на 70 години, това подейства страшно унизително. И видях, че нещо проблясва в ръката му и знаейки какъв му  е прякора и как действа, защото съм виждал много хора, пребити от него в болницата, обикновено намушкани от него с шило или отвертка, за това му казват Отверката”, разказва Николай Карастоянов. „Просто стихийно се понесох към него и се спънахме и паднахме във витрината”. „Прободох се. Буквално замръзнахме, видях, че има много стъкла, паднал човек в кръв. Рефлексно като лекар го вдигнах и го избутах далече от нас. И решихме да си тръгваме, защото го видях, че говори по телефона с негови приятели и очаквах, че ако извика някой от бандата, положението щеше да ни стане много лошо”. Владимира Карастоянова разказва, че Радев станал на крака и тръгнал към колата.  Минути след това, по ирония на съдбата доктор Николай Карастоянов, който е анестезиолог, е извикан по спешност в болницата заради пострадал при сбиване. „Аз казах да потърсят друг колега, защото съм участвал в инцидента, но той докато дойде и му оказах най-необходимата първа помощ. Хванахме венозен източник, започнах вливания, събраха се екип хирурзи. Екип от специалисти не успява да спаси Николай Радев и той умира няколко часа след инцидента. Причината-дълбока прорезна рана в черния дроб. А съдебномедицинската експертиза, изготвена от едни от най-добрите експерти в България, е категорична смъртоносната рана е от нож. Само че тримата доктори твърдят, че не са носили нож в себе си. Нож не е открит и на мястото на инцидента. Открито е шило, без следи от лекарите по него. Близките на Радев обаче искат по-тежки присъди за семейство Карастоянови . „Ще искаме по-високи присъди. Трябва малко по-сериозни наказания, трябва това общество да види, че има по-сериозни закони, че са за всички тези закони”, заяви Иван Радев –брат на Николай Радев – Отверката. Делото ще се гледа отново от апелативните съдии.", "date": "2018.03.16", "title": "За първи път! Проговори семейството, виновно за смъртта на приближения до Галеви - Николай Отвертката!"}
{"url": "https://www.blitz.bg/obshtestvo/regioni/ssedka-na-radi-i-iliyana-komentira-dali-zhenata-naistina-mozhe-da-e-zaklala-mzha-si-video_news586368.html", "text": "Съседка на Ради и Илияна Еневи от блока на улица \"Димо Хаджидимов\" призна, че е в стрес от новината за тяхната смърт, предаде plovdiv24.bg. \"Два-три пъти съм ги виждала, не е имало никакви оплаквания от тях, никога не е викана полиция. Никога не съм чувала да има проблеми тук във входа“, заяви Зина Александрова.  \"Не мога да си обясня това, което е станало. Познавам много добре момчето. Учудена съм, в стрес съм ... просто не знам... Не мога да си го обясня. Ради беше добър човек. Не мога да кажа дали жената е виновна за цялата тази трагедия. Детенцето им е малко – на месеци. Питах какво се случва с него, но не ми казаха“, допълни още Зина Александрова. БЛИЦ припомня, че вчера бяха  открити окървавените тела на младо семейство в пловдивския квартал \"Кючук Париж\". Двойката имала 7-месечно бебе, което стояло цяла нощ и почти цял ден в  жилището, плачейки до окървавените тела. По първоначални данни жената е заклала съпруга си от ревност, а после е решила да сложи край и на своя живот. ", "date": "2018.03.16", "title": "Съседка на Ради и Илияна, коментира дали жената наистина може да е заклала мъжа си! (ВИДЕО)"}
{"url": "https://www.blitz.bg/obshtestvo/vse-po-mizhavi-sa-protestite-sreshchu-pirin_news586420.html", "text": "Протестите уж в защита на Пирин съвсем отъняха. Дори сайтовете на Прокопиев - Дневник, Стоянка Георгиева -Медиапул и КлубZ на Огнян Донев вече ги е срам да отразяват двадесетината зелени активисти. Даже напъните на така наречените \"Пет партии\" начело с Радан Кънев и Христо Иванов -Бойкикев не могат да изкарат хора на улицата. Повечето хора в България разбраха, че зад тези протести няма нищо екологично. Стана ясно за всички, че това е кампания на партии и личности, провалили се на последните избори.  Опитите да се използва привързаността и обичта на хората към природата за меркантилни и политически цели се провалиха. За повечето българи стана ясно, че изграждането на един лифт в Банско или някъде другаде няма да навреди на природата. Напротив, ще допринесе за поминък и работа. Всички тези на \"зелените\" за липса на условия, сняг, глобално затопляне или за краткия зимен сезон се оказаха абсолютно несъстоятелни. По планините в Пирин, Рила, Родопите и Стара планина и в момента има над 2 метра сняг. Сезонът започна в началото на декември и ще свърши след Великден. Над четири месеца и половина, колкото и в Алпите, у нас се карат ски.  Дано за догодина се изградят още лифтове и писти, за да може все повече българи да карат ски тук, вместо да ходят из Европа поради опашките и чакането. ", "date": "2018.03.16", "title": "Все по-мижави са протестите срещу Пирин"}
{"url": "https://www.blitz.bg/obshtestvo/regioni/ekshn-v-rodopsko-selo-11-godishna-grabna-pushka-i-strelya-v-uchilishche_news586425.html", "text": "11-годишна ученичка произвела изстрели във въздуха с пневматична пушка след свада със свой съученик, съобщиха от Областната дирекция на МВР. Екшънът се разиграл в училището в село Гулийка. Полицаи от РУ-Крумовград проверяват инцидента, който станал на 14 март около 16 часа. По първоначални данни след спор със съученик момичето се прибрало вкъщи, взело оръжието, което е огнестрелно и е регистрирано по надлежния ред от майка й. Пушката е иззета и е на съхранение в РУ-Крумовград.     Проверката се извършва от група „Криминална полиция\" и инспектор от Детска педагогическа стая в управлението. Случаят е докладван в Районна прокуратурата в Крумовград и е уведомен Отделът за закрила на детето.    ", "date": "2018.03.16", "title": "Екшън в родопско село! 11-годишна грабна пушка и стреля в училище!"}
{"url": "https://www.blitz.bg/obshtestvo/regioni/misteriyata-s-prichinite-za-klaneto-v-plovdiv-se-zaplita-3-versii-otpadnakha-no-iznikna-nay-neochakvanata_news586415.html", "text": "Няма рационален мотив за убийството и последвалото самоубийство в Пловдив. Няма причина за кървавата вакханалия, коментира днес пред медиите директорът на пловдивската полиция старши комисар Атанас Илков. \"Не са доказани версиите  за любовен триъгълник, ревност или финансови проблеми. Предполага се, че внезапно може да се е отключило психическо заболяване, което да е провокирало агресията. Следите обаче не твърдят категорично това, разследваме в момента\", добави той.  Близките на Ради казват, че той е бил уравновесен, спокоен и никога не е давал признаци за каквито и да е проблеми За младата двойка същото твърдят и съседите, които не са чували караници от апартамента им. Били усмихнати и спокойни. Живеели добре.  Към момента 13-месечната дъщеричка на починалите е при брата на Ради, който се грижи за нея, обясни още Илков.   Вчера, когато братът е викнал ключар и са влезли двамата с него, всичко е било в локви кръв, а гледката е била ужасяваща. Жената е била с прерязано гърло и множество рани, а мъжът, след като я е убил, е забил нож в шията си.  Смъртта на двамата остава засега пълна мистерия. Работата по разплитането на случая продължава. Кристина ИВАНОВА, БЛИЦ", "date": "2018.03.16", "title": "Мистерията с причините за клането в Пловдив се заплита, 3 версии отпаднаха, но изникна най-неочакваната!"}
{"url": "https://www.blitz.bg/obshtestvo/otselyalata-ot-deportatsiya-kheni-lorer-blgarskite-evrei-sa-spaseni-blagodarenie-na-tolerantnostta-na-obiknovenite-blgarski-podanitsi_news586411.html", "text": "Всички табла, които са тук, описват историята, последствията от прилагането на Закона за защита на нацията срещу евреите и това, което се е случило в парламента, в страната, за да можем ние сега да разговаряме и за да мога аз да знам, че съм оцеляла от всичките тези негативни неща, свързани с антисемитизма, с нацизма, с ксенофобията. Това каза пред БГНЕС Хени Лорер, една от спасените от депортация, мигове преди откриването на изложбата „1943: Преследване и защита. Съдбата на българските евреи“. Много съм развълнувана. Тези табла ме връщат години назад, когато съм била малка. Предизвикват силни вълнения, защото беше труден и тежък период за еврейското население. Това, което съм преживяла, го виждам в картинна форма, а младите хора, които не знаят какво е било, ще бъдат информирани и ще могат да разберат и мисля, че ще могат да си изведат поуки от случилото се“, добави още тя.     Хени Лорер подчерта, че изложбата, която бе изложена в ДА „Архиви“, е много голямо и сериозно постижение. С нея се показва рестрикцията, показва се лишаването на хората от техните човешки права.     „Много пъти съм си задавала въпроса защо този закон е бил наречен \"за защита на нацията\". За да има защита, трябва да има врагове. Този закон е бил публикуван и се е гласувал, за да защити българския народ. От кого? От евреите? Това е пълна безсмислица. Ние не сме врагове на българския народ“, коментира Хени Лорер.     Тя е убедена, че българските евреи са били спасени вследствие на толерантността и благородството на \"обикновените български поданици\". „В историята на взаимоотношенията между българи и евреи, не само на територията на днешна свободна България, но и на другите български земи, българският народ и еврейската общност винаги са живели в един мир и хармония и в нормални отношения“, заяви Красимир Каракачанов, вицепремиер и министър на отбраната при откриването на изложбата.     Той допълни, че това е едно от нещата, с които българският народ може да се гордее. Каракачанов изрази своята надежда, че новата страница от историята, която се представя на тази изложба, засягаща отношенията между българи и евреи, само ще обогати досегашната история и ще даде повече аргументи на всички разумни хора, които в началото на 21. век си задават въпроса „Защо и днес съществува антисемитизъм? Защо и днес има поклонници на националсоциализма?“.     „Когато един народ е нормално възпитан и възпитаван чрез образователната си система, какъвто е бил българският народ, който в своята история е почитал всички свои съграждани без значение от техния произход, нещата се получават“, добави още Каракачанов. Михаил Груев, председател на Държавна агенция „Архиви“, подчерта необходимостта да се помни историята, за да не се повтаря: „Трябва да си припомним за онези обикновени хора, без титли и без позиции, които са помогнали на отделни хора, отделни семейства в критичен за тях момент и в крайна сметка са спасили човешки живот. Това са българите, които са определени за праведници на света. Имаме 20 такива българи. Най-известни, от които са: Димитър Пешев, владиците Стефан и Кирил и популярната представа за спасителите на българските евреи спира до тук“.     Той покани хората, които в домовете си притежават свидетелства, документи, снимки, вещи, свързани с историята, да ги предадат на Архивите, защото това е мястото, на което те трябва да бъдат съхранявани. Столичани и гости на София могат да посетят документалната изложба „1943: Преследване и защита. Съдбата на българските евреи“ в Изложбена зала „Архиви“, организирана по повод 75-годишнината от спасяването на българските евреи. Тя цели да разкаже историите на българските праведници, обявени за такива от израелския институт \"Яд Вашем\" заради приноса им за спасяването на български евреи.    ", "date": "2018.03.16", "title": "Оцелялата от депортация Хени Лорер: Българските евреи са спасени благодарение на толерантността на обикновените български поданици"}
{"url": "https://www.blitz.bg/obshtestvo/regioni/izvnredno-prokuraturata-obyavi-koy-e-ubietst-v-krvavata-semeyna-drama-v-plovdiv_news586400.html", "text": "В Окръжна прокуратура Пловдив се води досъдебно производство за извършено в \"Кючук Париж\" убийство на 29-годишна жена, извършено с особена жестокост и по особено мъчителен за убитата начин и настъпила впоследствие смърт на извършителя – съжителстващия с нея на семейни начала мъж на 32 години. Преди обяд на 15.03.2018 г. братът на 32-годишния Р.Х. получил позвъняване на мобилния си телефон от жената, с която последният съжителствал, но не могъл да отговори на обаждането. Впоследствие опитал неколкократно да се свърже с нея по телефона, но тя не отговорила на повикванията. Опитал да се свърже и с брат си, но той също не отговорил.   Поради това, около 15,30 часа, той отишъл до апартамента, който брат му обитавал заедно с 29-годишната жена и  13-месечната им дъщеря.  Опитал да отключи входната врата, но установил, че от  вътрешната страна на бравата е поставен ключ.  От вътрешността на апартамента се чувал детски плач. Братът на Р.Х. веднага потърсил ключар и такъв пристигнал пред апартамента, като установил тройно заключване на входната врата на жилището, но успял да я отключи, въпреки поставения от вътрешната страна на вратата ключ. При отваряне на входната врата, ключарят и братът на Р.Х. видели труп на човек в стаята, разположена срещу вратата. Братът на Р.Х. се ориентирал по плача на детето къде се намира то и го взел. Двамата излезли от апартамента. В 16,08 часа ключарят подал сигнал в дежурната на І РУ при ОД на МВР – Пловдив, а в 16,10 ч. - и на телефон 112.  Незабавно след получаване на сигнала, е бил сформиран екип от разследващи от ОД на МВР – Пловдив, който посетил мястото на инцидента. Прозорците и балконските врати на апартамента били затворени.  Жената била намерена лежаща по гръб с порезна рана на шията и защитни порезни рани по ръцете.  Мъжът лежал по лице, като в дясната си ръка държал голям  кухненски нож, забит в шията му.  Пристигналият екип на спешна помощ констатирал настъпване смъртта на мъжа и жената.  До момента са извършени множество процесуално-следствени действия, вкл. огледи на местопроизшествие и разпити на свидетели. Били са назначени съдебно-медицински, биологична, дактилоскопна и химически експертизи. Детето на починалите се намира при близките им. Разследването по случая продължава. ", "date": "2018.03.16", "title": "Извънредно: Прокуратурата обяви кой е убиецът в кървавата семейна драма в Пловдив!"}
{"url": "https://www.blitz.bg/kriminalni/zatyagat-li-primkata-okolo-vrata-na-arestuvaniya-shef-na-zdravnata-kasa_news586349.html", "text": "Окръжната прокуратура в Ловеч решава дали да удължи ареста на шефа на местната здравна каса.Д-р Антонио Маринов  бе задържан при акция на полицията и ДАНС по подозрение, че е извършил длъжностно престъпление.  Днес трябва да му бъде повдигнато обвинение .  Д-р Маринов е директор от около четири години, а в края на миналата мандатът му бе подновен с конкурс, който спечели и беше единствен кандидат.", "date": "2018.03.16", "title": "Затягат ли примката около врата на арестувания шеф на Здравната каса"}
{"url": "https://www.blitz.bg/kriminalni/prestplenie/denyat-na-obvinenite-za-nelegalen-priem-v-meditsinskiya-universitet-zapochna-s-beleznitsi-no-malko-po-ksno_news586521.html", "text": "Домашен арест беше постановен за семейството, обвинено за нелегален прием в Медицинския университет – Анастас и София Циканделови, и за студента Абдул Мохамед Амар. С помощта на фирмата на Циканделови са приемани хора без средно образование от арабски произход. И на тримата в началото на годината бяха наложени мерки за неотклонение парични гаранции от по 200 хиляди лева.  Денят и на тримата започна в следствието с разпит и белезници. Нито един от тримата не излезе след разпита, бяха преместени в Специализирания съд. Обвинените не са внесли паричните гаранции и според закона тогава се налага една от по-тежките мерки за неотклонение, съобщава bTV.  Обвинените излязоха без белезници, както каза съдът. Домашният арест ще бъде оспорван след седмица. ", "date": "2018.03.16", "title": "Денят на обвинените за нелегален прием в Медицинския университет започна с белезници, но малко по-късно..."}
{"url": "https://www.blitz.bg/politika/karakachanov-do-momenta-ne-e-postpila-zhalba-za-poddrzhkata-na-mig-ovete_news586545.html", "text": "До изтичането на крайния срок днес, в Комисията за защита на конкуренцията няма внесена жалба срещу решението руската самолетостроителна компания „МиГ“ да ремонтира българските изтребители МиГ-29. Това съобщи в Плевен военният министър Красимир Каракачанов. Той уточни, че евентуална жалба може да излезе наяве 3-4 дни по-късно, ако е подадена по пощата с днешна дата. „Ще изчакаме до понеделник да видим какво ще се случи“, каза министърът, цитиран от БНР.  Министерството на отбраната обяви обществена поръчка за поддръжка на изтребителите през декември миналата година, но сделката с РСК бе блокирана от жалба на украинска държавна фирма. Ако този път няма жалба, министерството ще покани ръководството на РСК за преговори, каза Каракачанов.  По думите му, има възможност да бъдат издействани икономии.  Каракачанов бе днес в Плевен, където участва в обществено обсъждане за издигане на паметник на героите, отблъснали съглашенците при Дойран по време на Първата световна война. Министърът издаде заповед, с която определи днешната дата, 16 март, за празник на Плевенския гарнизон.  ", "date": "2018.03.16", "title": "Каракачанов: До момента не е постъпила жалба за поддръжката на МиГ-овете"}
{"url": "https://www.blitz.bg/obshtestvo/regioni/evakuirakha-chast-ot-belogradchik-zaradi-granata-obezvredikha-ya-chak-na-drugiya-den_news586390.html", "text": "В сряда към 12.30 часа гражданин от Белоградчик се е обадил в районното управление на полицията, за да каже, че е намерил предмет, който прилича на ръчна граната. Находката била открита в местността Субашин, край града на скалите, съобщиха от ОД на МВР във Видин. Районът незабавно бил отцепен и охраняван от полицейски служители до пристигането на военни специалисти.     Боеприпасът е обезвреден вчера, около 11.30 часа, от специализирана група на врачанското военно формирование №54 990.    ", "date": "2018.03.16", "title": "Евакуираха част от Белоградчик заради граната – обезвредиха я чак на другия ден"}
{"url": "https://www.blitz.bg/obshtestvo/nadzirateli-ot-belene-s-ultimatum-km-tsacheva_news586402.html", "text": "Надзирателите от затвора в Белене разпространиха подписка, с която настояват министърът на правосъдието Цецка Цачева да съдейства в едномесечен срок да получат парично обезщетение за нарушени трудови права и интереси за 3 години назад, съобщава БНР. В писмото се иска властите да им възстановят и парите за храна, противоотрови за всяко дежурство в затвора в гр. Белене.     „Когато служител от затвора в Белене отиде на пост извън града, не се отчита като работно време и не ни се заплаща“, поясни синдикалният лидер Петър Николов.     Надзирателите продължават да настояват за увеличение на  заплатите и подобряване условията на труд.     „Продължаваме с протестите и ще си отстояваме правата. След като правителството успя да намери допълнителни средства за служителите в МВР, така биха могли да отпуснат средства и за нас“, каза още Николов.     В същото време от Синдиката на служителите в затворите в България потвърдиха, че трети пореден протест ще има в София пред правосъдните министри на страните от ЕС на 26 март.    ", "date": "2018.03.16", "title": "Надзиратели от Белене с ултиматум към Цачева"}
{"url": "https://www.blitz.bg/kriminalni/ssedi-na-zaklanite-radi-i-iliyana-razkazvat-za-noshchta-na-uzhasa_news586361.html", "text": "Бебето на младото семейство Ради и Илияна Еневи, които бяха открити мъртви в апартамента им в пловдивския квартал „Кючук Париж, е плакало много дълго – през нощта и сутринта преди труповете да бъдат намерени. Съседите няколко пъти сигнализирали за това, докато накрая пристигнал чичо на детето. „Те са семейство от година и половина. На момчето майката и бащата са в Свежен. Чувах, че плаче детето. Плаче вика, после се поутихна. Мислех, игурно има колики. Сутринта, може и през нощта да е викало. Ние сме над тях“, разказа съсед.     „Не сме толкова близки да си ходим на гости. Те са много по-млади. Помагал съм им да си качат количката по стълбите“, добави той пред bTV.     „Голяма трагедия. Много сме притеснени“, каза жената, която живее в съседния апартамент. Тя разказа, че с Илияна често си комуникирали, били съвсем нормално семейство. „Ние живеем врата до врата и изведнъж разбрахме какво е станало, много сме притеснени“, добави тя.  Бебето е настанено при роднини.   Днес ще бъде извършен втори оглед на местопрестъплението. Една от версиите е, че става дума за убийство, последвано от самоубийство, но кой е извършителят тепърва трябва да се изясни. По-късно разследващите ще изнесат официална информация.       ", "date": "2018.03.16", "title": "Съседи на закланите Ради и Илияна разказват за нощта на ужаса!"}
{"url": "https://www.blitz.bg/analizi-i-komentari/dimo-gyaurov-razoblichi-zloveshchata-tsel-na-putin-s-otravyaneto-na-skripal_news586374.html", "text": "Шпионският елемент не може да бъде разделен от политическия. Това не е първият подобен случай в историята. Новото е, че се оформя единно становище на НАТО по въпроса. Това каза в сутрешния блок на Нова телевизия председателят на Асоциацията на разузнавачите от запаса Горан Симеонов по повод случая с отровения във Великобритания бивш руски шпионин Сергей Скрипал и дъщеря му. Това е елемент от целенасочени политически действия. На Тереза Мей й трябват действия, които да й осигурят подкрепа, добави Симеонов.  Тук става дума за държавен тероризъм и затова реакцията е толкова мощна. Ако информацията е вярна, имаме нападение, заяви бившият шеф на Националната разузнавателна служба Димо Гяуров.  Това би могло да бъде направено от Русия в случай, когато Путин иска да докаже, че може да достигне навсякъде с всякакви зловещи средства. Това напълно се връзва с демонстрацията на нови оръжия от предишната седмица. То е и за вътрешна, и за външна употреба, коментира Гяуров.    ", "date": "2018.03.16", "title": "Димо Гяуров разобличи зловещата цел на Путин с отравянето на Скрипал"}
{"url": "https://www.blitz.bg/kriminalni/prestplenie/plovdivskiyat-lekar-grmnal-zhoro-plkha-udlzhi-otpuskata-si-s-20-dni_news586551.html", "text": "Пловдивският лекар д-р Иван Димитров, който е обвинен от прокуратурата за стрелбата срещу крадеца Жоро Джевизов – Плъха, е удължил отпуската си с 20 дни. Още преди инцидента от 2 март през нощта докторът е бил в отпуска, която си взел, за да ремонтира жилището си. Именно защото на етажа от къщата им зад областната администрация в Пловдив течал ремонт, съпругата на медика Жулиета и двете им дъщери седмица по-рано заминали да живеят у дядото на жената в село Крумово. Така в нощта, когато в двора на доктора се вмъкнал да краде от гаража му Плъха, Димитров е бил сам в дома си, пише \" \".  Той бил в полагаем годишен платен отпуск до 12 март включително, която почивка удължил след обвиненията от прокуратурата. Общо за тази година имал 50 дни платен отпуск, 10 от които били от миналата година. Според негови близки бил влязъл и в болница, тъй като след 4 денонощия престой в ареста здравето му било силно разклатено.  Според адвоката на д-р Димитров Георги Кутрянски „първоначалното обвинение беше за умишлено убийство. То отпадна. И беше повдигнато много по-леко обвинение за превишаване пределите на неизбежната отбрана, което потвърждава тезата ми, че е имало неизбежна отбрана. Спори се само дали пределите са превишени, или не”.  По думите му дали е имало превишаване, или не, е спорен въпрос, който ще бъде предмет на спор в съда между обвинение и защита и по който ще се произнесе съдът.", "date": "2018.03.16", "title": "Пловдивският лекар, гръмнал Жоро Плъха, удължи отпуската си с 20 дни"}
{"url": "https://www.blitz.bg/layfstayl/rachkov-napravi-ogromen-zhest-km-brat-si-pomirikha-se-i-vkara-nekhranimaykoto-v-praviya-pt_news586494.html", "text": "Досущ като в старата максима, че кръвта вода не става, актьорът Димитър Рачков и брат му Петър се помириха след 3-годишна вражда. Господарят на ефира бе изключително разочарован и обиден на по-малкия си брат и дори не желаел да го чува. Той буквално се бе отрекъл от него и бе помолил медиите да не свързват имената им, след като Петър цъфна на първа страница на родните медии, пише Хот Арена.Първо братът на Рачков бе заловен да шофира без книжа цели 3 пъти в рамките на две седмици. Петър карал с фалшив документ  и се отърва само с условна присъда от 9 месеца и с 3-годишен изпитателен срок. Свидетелството му за управление на МПС бе отнето, а Петър измоли заможния си брат да му даде пари за трите глоби, които отнесе от Темида срещу обещанието, че няма да шофира докато не му върнат кетапа.    Скандалът, който се развихри в медиите около фамилията Рачкови скара двамата братя. „ “, телефонирал на брат си комикът и спрял да отговаря на многобройните му повиквания. Точно, когато скандалите около бургазлията утихнаха, той влезе в криминалните хроники с нова издънка. Ченгета от Четвърто РПУ в морския град спрели за проверка „Пежо” 406, в което се возел и брата на комика. 24-годишният шофьор Станимир бил надрусан с амфетамини, а униформените открили в автомобила бял прах, който бил иззет за изследване, съмнителни течности в бутилки и термометър. Рачков дал показания пред ченгетата, че е работил в помпената станция край село Черни връх и нямал близки отношения с надрусания Станимир. Петър бил освободен и не очаквал да му повдигнат обвинение.   „ ”, бе обявил актьорът. Петър се оженил за приятелката си от училище Димитрина, а на сватбата им конферансиета били Митко и Зуека. Петър все се забърквал в пиянски свади, профуквал всичките си пари на комар. Година след сватбата Димитрина разбрала, че благоверният й е проиграл на комар подаръкът им от сватбата – просторно столично жилище до Борисовата градина. Всички усилия на Димитър да вкара в правия път брата си негодяй търпели пълен провал.    Днес братята са заровили томахавката, а Митко щедро платил глобите на Петър като го предупредил, че за последен път му подава ръка. Помирили се най-вече заради здравословните проблеми на баща им Минко. Старецът тежко преживял проблемите на Петър с правосъдието и най-вече забъркването му в драмата с нарколабораторията край Черни връх. Бай Минко се поболял от стрес, че може по-малкия му син да влезе в затвора. За таткото на комика се грижела майка му Станка, а актьорът отскачал до Бургас всеки по-свободен уикенд.", "date": "2018.03.16", "title": "Рачков направи огромен жест към брат си! Помириха се и вкара нехранимайкото в правия път"}
{"url": "https://www.blitz.bg/layfstayl/po-vyarno-ne-mozhe-da-bde-vizhte-koy-e-vashiyat-gryakh-spored-zodiyata_news586550.html", "text": "Грехът е изкушение, на което всеки човек може да се поддаде без значение от личностните качества или професионалните постижения. Няма човек, който поне веднъж да не е изпитвал чувства, определяни като греховни: завист, алчност, гняв, леност, горделивост... Като в много аспекти от живота ни, и тук роля играе зодиакалният ни знак. Понякога зодията ни може да повлияе на някои наши решения и емоции, допускайки в живота ни греховни действия. Вижте кои грехове се свързват със зодиите и специално с вашия астрологичен знак. Овен  Грях: гняв  Овните могат да бъдат много непредсказуеми и тази тяхна черта в комбинация с гневния им нрав ги превръща в една от най-опасните зодии. Овните много често си докарват сами неприятностите именно заради своя избухлив характер, затова, ако сте представител на този знак, опитайте се да контролирате гневните си реакции. Телец  Грях: лакомия  Телците са сред най-големите лакомници в зодиака и това е техният порок. Дали е глад за храна, секс, забавления, материални вещи, Телецът е винаги ненаситен и никога не му е достатъчно. Това поведение обаче е много нездравословно и му вреди повече, отколкото предполага. Близнаци  Грях: непочтеност  Това, което е доста често срещано при Близнаците е техният неприятен навик да смесват тяхната визия с реалността. Дали защото все пак са двойствен знак, но характерно е за тях да имат две лица и съответно две версии за една и съща история. Тази тяхна черта обаче води до техния грях, а именно непочтеността и лъжата. Рак  Грях: обожание  Присъщо на Раците е да се влюбват толкова силно, че дори да стигнат до ниво обожествяване на човека, с когото са в партньорство. Нормално е да изпитват силни чувства, но обожанието към друг може да бъде греховно действие, тъй като оставя мисълта за вас на заден план. Бъдете внимателни кого обожествявате и мислете повече за самите себе си. Лъв   Грях: горделивост  Лъвът е на границата на нарцисизма и е определено сред най-егоцентричните знаци в зодиака. Арогантността и горделивото поведение са греховете на Лъвовете и те бързо им печелят много врагове. Бъдете внимателни и обръщайте повече внимание на другите около вас, не гледайте само образа си в огледалото. Дева  Грях: завист  Завистта е големият порок на Девите. Това, което се превръща в техен проблем е несигурността дали искат нещо, защото имат необходимост от него или защото другите го имат. Когато осъзнаят, че е важно да са щастливи с нещата, които имат, вместо да завиждат за неща, които реално не им трябват, ще открият хармонията. Везни  Грях: суета  Грехът на Везните се крие в тяхната суетност. Това е един от знаците в зодиака, който е болезнено суетен и придирчив относно външния си вид. Ако погледнат в огледалото и харесат това, което видят, всичко е наред за Везните. Но външната красота трябва да съответства на вътрешната, и това е нещо, върху което Везните трябва да поработят. Скорпион  Грях: похот  Грехът на Скорпионите се корени в тяхната похот. Това е зодията, която изпитва най-голяма страст в интимните си отношения в сравнение с останалите знаци в зодиака. Това, което при тях се превръща в проблем е, че предпочитат безразборните сексуални връзки и имат страх от сериозно обвързване. Стрелец  Грях: прелюбодейство  Стрелецът е роден да флиртува и да съблазнява. Това е част от неговата природа, колкото и да се опитва да го прикрие. Понякога обаче тази негова характерна черта го въвлича в изкушение и възможност да изневери на любимия си човек. Козирог  Грях: алчност   Козирозите са сред най-конкурентните зодии. Те обичат надпреварата и вечно се стремят да имат повече от другите. Тази страст към парите и властта обаче бързо води до крайност и грехът е налице: прекалената алчност. Още по-крайно е, че Козирогът не обича да харчи, да се радва на спечеленото, а за него е важна победата и трупането на дивиденти. Водолей  Грях: смятат се за бог  Водолеите обичат да мислят, че са много специални и по-важни от всеки друг. Смятат се за по-мъдри от останалите и се гордеят с иновативната си природа. Тези техни черти не биха били проблем, ако не се свързват с греха да се смятат за истинско божество. Самозабравянето няма да им донесе нищо добро. Риби  Грях: мързел  Рибите са знак, чиито представители не са от най-здраво стъпилите на земята. Напротив, тяхната глава се рее из облаците, вечно мечтаят и фантазират. Това е прекрасно, но щом се опре до действия, Рибите не са по работата. Техният грях е ленивостта, присъща на зодиакалния им знак. В мечти по това, което не могат да имат, забравят, че е необходимо и нещо повече от фантазии, а именно – действия.    ", "date": "2018.03.16", "title": "По-вярно не може да бъде: Вижте кой е вашият грях според зодията!"}
{"url": "https://www.blitz.bg/layfstayl/svetski/veneta-kharizanova-zapali-mrezhata-s-goreshchi-formi-kaza-sbogom-na-anoreksiyata-i-e-po-seksi-ot-vsyakoga-snimka_news586537.html", "text": "Отслабналата до неузнаваемост моделка Венета Харизанова е започнала да си възвръща пищните форми. Красавицата за първи път свaли дocтa ĸилoгpaми покрай явявaнeтo нa cвeтoвния ĸoнĸypc „Mиcиc Bceлeнa” пpeз 2012 г., след което продължи да се подлага на диети и окльощавя тотално, което провокира редица слухове за силно влошено здравословно състояние и дори на няколко пъти се заговори за анорексия или булимия.Кpacaвицaтa, ĸoятo нecлyчaйнo е сравнявана Moниĸa Бeлyчи, загуби много от естествения си чар с убийствения хранителен режим.  В последно време обаче Венета му е поотпуснала края и е върнала в менюто си картофите, белия боб и зеления грах. Все още обаче продължава да се лишава от месо, като единствено веднъж седмично си позволява риба или пилешко. Харизанова обаче е поналяла снага и със сигурност няма за какво да съжалява.   Блондинката може да се похвали с красиви форми, за които биха завидили много жени.", "date": "2018.03.16", "title": "Венета Харизанова запали мрежата с горещи форми! Каза \"сбогом\" на анорексията и е по-секси от всякога (СНИМКА)"}
{"url": "https://www.blitz.bg/layfstayl/shoubiznes/shok-prvata-izgonena-ot-master-chef-imala-fiktiven-brak-s-dzhendr-milioner-v-belgiya_news586440.html", "text": "Първата изгонена от „Master Chef” Събина Косева е имала фиктивен брак с джендър. Готвачката била принудена да бъде параван за истинската сексуална ориентация на съпруга си, за да остане да живее с него в Белгия, разкриват нейни приятели, твърди „Таблоид“, без да се позовава на конкретен източник.  Събина потвърди лаконично слуховете  и призна, че не е била щастлива по време на брака си.   Тя разказа, че  е сключила брак по сметка с милионер в Белгия , който забогатял, печелейки 8 милиона евро от тамошната лотария. Събина нямала легални документи, които да й позволят да работи в чуждата държава и затова се решила на тази стъпка. Бракът бил изгоден и за двамата – хем тя си узаконявала престоя, хем внезапно забогателия мъж се представял пред семейството си като порядъчно семеен господин. С него готвачката се запознала по интернет и малко след това решили да се оженят фиктивно.  Историята обаче претърпява странен обрат.  Прокурор забранил брака , защото разбрал, че той е само по сметка и на практика младоженците нямат чувства. Адвокат обаче успял да пребори решението му в съда с аргумента, че щом и двамата го искат няма пречка. Така двойката сключила официално брак и вдигнали сватба в Брюксел.  Бракът обаче продължил само година и половина , през които Събина изобщо не била щастлива. Съпругът й разкрил неприятни черти от характера си, за които тя днес не иска да разказва. Най-вероятно  жената е ставала свидетелка на брутални хомо изпълнения , допускат близките й. В момента бившият й живее официално с мъж и престанал да се крие, че е гей, разказа тя в предаването „Преди обед”.    Когато Събина напуснала мъжа си, имала десетина евро в джоба си .  Нямала право да получи част от печалбата от лотарията , тъй като имала сключен предбрачен договор, че при развод няма да получи абсолютно нищо. Затова спала първата нощ в колата си, а после потърсила помощ от църквата. За нея се погрижили монахините от ордена на сестрите на любовта, които я приютили. Тя започнала работа в ресторант в белгийския град Брюж, а не след дълго отново по интернет се запознала със сегашния си съпруг. Той е холандец, вече пенсионер и двамата в момента живеят в България.   ", "date": "2018.03.16", "title": "Шок: Първата изгонена от \"Master Chef\" имала фиктивен брак с джендър милионер в Белгия!"}
{"url": "https://www.blitz.bg/intsidenti/katastrofi/mlada-plovdivchanka-katastrofira-tezhko-na-pt-za-letishcheto-snimki_news586557.html", "text": "Млада жена катастрофира тежко на път за Летище Пловдив. Инцидентът е станал в отсечката между Асеновградско шосе и аерогарата. Тъй като мястото е неосветено и без пътна маркировка, жената не е видяла завоя, продължила е направо и се е забила в стълб, след което колата се е обърнала в дерето, съобщава  .  Пловдивчанката е била сама в джипа. Пострадала е тежко, но успяла да се обади на тел. 112. Веднага на място пристигнала линейка и я откарала в спешен кабинет с много силни коремни болки.   На мястото има екипи на полицията. Подробностите за инцидента се изясняват. ", "date": "2018.03.16", "title": "Млада пловдивчанка катастрофира тежко на път за летището (СНИМКИ)"}
{"url": "https://www.blitz.bg/svyat/dvama-dushi-zaginakha-sled-kato-terorist-se-razbi-v-grupa-izraeltsi-v-palestina-video_news586506.html", "text": "На Западния бряг близо до град Джейн, шофьор нахлул в група израелци. Двама души бяха убити, съобщава РИА Новости. Други трима души са хоспитализирани. Единият от тях е в критично състояние.  Терористът според предварителни данни е палестинец и е задържан.  Военните потвърдиха атаката, която се предполага, че е била умишлена. Превод: БЛИЦ  ", "date": "2018.03.16", "title": "Двама души загинаха, след като терорист се разби в група израелци в Палестина (ВИДЕО)"}
{"url": "https://www.blitz.bg/svyat/kendal-dzhenr-razkri-istoriyata-pokray-skandalniya-si-tatus-byakh-piyana-ne-mislekh-snimka_news586558.html", "text": "22-годишната Кендал Дженър обича да прекалява не само с хапчетата, но и с алкохола. Тя споделя, че през септември 2016 се напила до козирката и си направила татус от вътрешната страна на устната. Кендал избрала надписът \"Мяу\" да бъде увековечен в нейната уста, но след това горчиво съжалявала.  Снимки на пияната Дженър с татуса на устата бяха плъзнали по цялата мрежа, но тя твърдо отказваше да коментира.     Тя казва: \"Бях пияна. Не мислех трезво. Това беше първото нещо, което ми дойде на ума. Просто някакви пиянски решения\".    ", "date": "2018.03.16", "title": "Кендал Дженър разкри историята покрай скандалния си татус: Бях пияна, не мислех! (СНИМКА)"}
{"url": "https://www.blitz.bg/obshtestvo/evrostat-ni-prati-v-top-3-na-prestizhna-klasatsiya_news586553.html", "text": "Растежът на заплатите в еврозоната и в целия Европейски съюз през последното тримесечие на 2017-а се подобри слабо спрямо предходните три месеца. В същото време България остава на трето място по ръст на заплащането на труда след Румъния и Унгария, показват публикуваните днес данни на Евростат, предаде БНР. Заплащането на труда в еврозоната се е увеличило на годишна база с 1,7% след повишение с 1,6% през предходните три месеца, но въпреки това остава далеч от растеж с 2,2% през второто тримесечие (най-солидно повишаване на заплатите от първите три месеца на 2015 година).  В рамките на целия ЕС растежът на заплатите в края на миналата година се ускори до 2,4% от 2,1% през периода юли - септември. Днешните данни за еврозоната продължават да не оправдават надеждите на ЕЦБ, че намаляващата безработица в региона ще доведе до по-силен растеж на заплатите и до по- солидно крайно потребление, допринасяйки по този начин за увеличаване и на инфлацията в региона на единната валута.  За разлика от ЕС и еврозоната, България продължават да показват солиден ръст на заплащането на труда през последното тримесечие на 2017- с цели 12% на годишна база след повишение с 10,6% през предходните три месеца. По този показател страната заема трето място сред всички 28 страни от ЕС, изпреварена единствено от Румъния (със скок на заплатите с 14,2%) и Унгария (повишение от 12,5%).  Данните на Евростат показват, че най-голям скок на заплатите в България през отчетния период има в строителството (повишение с 12,5% на годишна база), следвано от сферата на услугите (ръст 11,8%) и в индустриалния сектор (повишение с 11,3%). ", "date": "2018.03.16", "title": "Евростат ни прати в топ 3 на престижна класация!"}
