{"url": "https://www.blitz.bg/razvlechenie/10-prichini-tazi-pukhkavelka-da-popadne-na-koritsata-na-sport-illustrated-snimki_news547448.html", "text": "Една от претендентките за корицата на американското списание Sport Illustrated е 25-годишната Камила Костек от американския щат Кънектикът. Момичето има доста миловидна външност, изразителни черти на лицето и прекрасни букли. Фигурата ѝ обаче за спортно списание е доста нестандартна - обиколката на бедрата и талията са далеч от тези на типичните моделки.\n \n \n За разлика от повечето съвременни модели, Камила се обявява за естествената красота. Тя няма напомпано тяло, но това само краси момичето.   \n \n \n \n Преди да попадне на кастинга на Sport Illustrated, Костек признава, че другите модни агенции направо са я гонили с думите, че ръстът ѝ не съответства на параметрите, а фигурата въобще. Но след като тя успя да стане една от претендентките за корицата на известното списание, Костек каза пред NY Post, че няма да изпусне шанса да наруши стандартите за красота.   \n \n \n Превод и редакция: БЛИЦ \n", "date": "2017.09.30", "title": "10 причини тази пухкавелка да попадне на корицата на Sport Illustrated (СНИМКИ)"}
{"url": "https://www.blitz.bg/foto/snimki-na-kitaytsi-koito-zhiveyat-tam-kdeto-rabotyat_news547429.html", "text": "За никого не е тайна, че многобройните китайци изпитват сериозни проблеми с жилищната площ. Затова на тях им се налага да живеят където им падне. Някои дори правят това в помещения, които повече напомнят на катакомби. Към момента властите се опитват да решат проблема чрез строителство на градове с високи блокове и заселването на хора в тях.\nНо дори и в Пекин все още съществуват така наричаните хутуни. Това са стари райони с плътно построени едни до други сгради с много тесни улички. Да се оцелее там не е лесно, но още е по-трудно да се прави бизнес, защото за такъв просто място няма. \nЗатова хората си правят бизнеса директно в дома си, превръщайки го в магазин, цех или фризьорски салон. При тези условия личното пространство на собственика се ограничава до параван, който успява да скрие само неговия креват. \nПредлагаме ви да погледнете на тази симбиоза между живот и работа. Снимките са дело на фотографа Алина Федоренко, която е посетила специално Китай, за да запечата на лента реалният живот в старите райони на Пекин и Шанхай.   Превод и редакция: БЛИЦ \n \n \n \n \n \n \n \n \n \n \n \n \n \n \n \n", "date": "2017.09.30", "title": "СНИМКИ на китайци, които живеят там, където ѝ работят"}
{"url": "https://www.blitz.bg/blits-tv/v-odesa-se-bikha-zaradi-saakashvili-video_news547428.html", "text": "Заради пристигането на Михаил Саакашвили в Одеса избухна масов бой между привърженици на политика и неидентифицирани мъже. Това съобщава порталът Zn.ua.\nСъдейки по кадрите, публикувани в Youtube, боят е започнал до мястото на провеждането на акцията на Саакашвили, до паметника Дюку. \nНеизвестните мъже дошли на демонстрацията и пуснали силна музика, а поддръжниците на политика решили да я изключат със силови методи.   \nСъдейки по всичко, след като в боя се намесила и полицията, конфликтът между двете страни се е изчерпал.   Превод и редакция: БЛИЦ \n  \n", "date": "2017.09.30", "title": "В Одеса се биха заради Саакашвили (ВИДЕО)"}
{"url": "https://www.blitz.bg/lyubopitno/makak-se-grizhi-4-sedmitsi-za-mrtvoto-si-bebe-i-nakraya-stana-neshcho-potresavashcho-snimki-18_news547409.html", "text": "Приматите са известни с това, че скърбят за близките, които са загубили и с практикуването на канибализъм, но за първи път учените са регистрирали Тонкеански макак (Macaca tonkeana), който изяжда мъртвото си бебе, съобщава „Нешънъл Джиографик“, цитиран от Вести бг. Изследователи, изучаващи макаци в парк за животни в Италия – Parco Faunistico di Piano dell’Abatino, наблюдавали млада майка на име Евалин да се „грижи“ за мъртвото си бебе в продължение на четири седмици, а след това изяла мумифицираното тяло, като оставила след себе си само една кост.\n Тонкеанските макаци, които идват от Югоизточна Азия, се разхождат около труповете на бебетата си с часове или дори дни. Това може да е както проява на скръб, така и не разбиране, че наследникът им е мъртъв. „Този вид поведение е документиран при шимпанзетата и някои други примати, като майките носят трупа на отрочето, докато не се разпадне“, отбелязва Франс де Ваал, приматолог от университета „Емори“ в Оксфорд, Джорджия, който не е участвал в новите проучвания. „Новото тук е канибализмът“, казва Де Ваал. „Макаците обикновено не се ядат един друг“, отбелязва той. \n \n Не само че Токеанския макак не яде тези от своя вид, „те са вегетарианци и никога не консумират месо“ добавя Ариана де Марко, специалист по еволюционна биология, която ръководи изследването. Смъртта на бебетата е често срещата, когато женски макак стане майка за първи път. От общо 51 раждания в парка за животни Parco Faunistico di Piano dell’Abatino 16 от бебетата са починали или са били мъртвородени. \n \n След като детето ѝ починало на възраст от четири дни, Евалин станала неспокойна, често се взирала и крещяла срещу отражението си във вратата на своето заграждение в парка. Това било поведение, което учените не са наблюдавали до този момент. \n След това тя продължила да се грижи и да носи мъртвото си бебе дори, когато тялото се мумифицирало на 8-ия ден и главата му паднала на 14-ия ден. \n Мумифицирането запазва формата на тялото, което може би е една от причините тя да продължава да „отглежда“ трупчето, предполага Де Марко. Когато останалата част от новороденото се разпаднала и козината окапала на третата седмица, Евалин е забелязана да похапва от тленните останки. \n „Трудно е да се даде обяснение за това поведение. Драматичната промяна в поведението на майката от „грижата“ до канибализма е шокираща“, казва Ариана де Марко. Тя не изключва възможността този канибализъм да се е случвал и друг път сред тези макаци, но в дивата природа, където е останал незабелязан от учените. \n Други възможни обяснения за странните действия на Евалин са неопитността ѝ като майка и фактът, че бебето все пак е живяло достатъчно дълго, за да се формира силна връзка между двете. „В този смисъл канибализмът може да бъде окончателното, крайно изразено привързване към бебето“, заключва Де Марко. \n", "date": "2017.09.30", "title": "Макак се грижи 4 седмици за мъртвото си бебе и накрая стана нещо потресаващо (СНИМКИ 18+)"}
{"url": "https://www.blitz.bg/svyat/ubikha-sheykha-na-snayperistite-koyto-lichno-likvidiral-nad-320-islyamisti-video_news547438.html", "text": "Ветеран, известен с прякора „шейха на снайперистите“ е убит от ислямистите от „Ислямска държава“ в Ирак по време на битката за град Хауиджа. Абу Тахсин ал Салхи, участвал във военни конфликти още през 1973 година (арабско-израелската война) и ликвидирал, както се твърди, най-малко 320 джихадисти от ИДЛИ, е загинал в петък, пише в. \"Дейли Мейл\".\n63-годишният, който се хвалел с поне четирима ликвидирани бандити на ден, е бил убит, докато е напредвал с военната си част към град Хауиджа в северозападната част на Ирак, каза Ахмад ал Асади, говорител на алианса „Хашед ал Шааби“, състоящ се предимно от шиити, които се сражават на страната на правителствените сили. \nНа погребението му в събота близо до град Басра присъстваха близкият му приятел Ахмад Али Хюсеин каза, че стрелецът е известен сред своите бойни другари като „шейхът на снайперите“ или „ястребовото око“. \nОтличният снайперист е карал кросов мотор, обличал се е в черни и бели дрехи, носил е ръкавици без пръсти и никога не се разделял със своята пушка Steyr. \nНа видео от миналата година Салхи разказва за своята кариера като снайперист, започнала през 1973 година, докато е бил част от стрелкова бригада на иракската армия, която се е сражавала в Голанските възвишения. \nПенсионерът, който има куршуми по-дълги от пръстите му, говори за това колко мощно е неговото оръжие и как поразява целите си. „Отхвърля ги на един метър преди да паднат“, уточнява той.   Превод и редакция: БЛИЦ \n \n   \n \n \n \n", "date": "2017.09.30", "title": "Убиха „шейха на снайперистите“, който лично ликвидирал над 320 ислямисти (ВИДЕО)"}
{"url": "https://www.blitz.bg/lyubopitno/shche-vi-pobiyat-trpki-ot-tezi-stranni-i-zagadchni-mesta-v-rusiya-izplneni-s-mistichna-sila_news547404.html", "text": "Всеки човек поне веднъж в живота си се е замислял върху това, че на нашата планета има достатъчно странни и загадъчни места. Там се случват необичайни неща, които удивяват и до днес. В Русия има примери за точно такива места.\n Езерото Байкал \nТова е не само най-голямото езеро на нашата планета, но и център на концентрирана енергия. Знаем, че водата е живот. Той на свой ред означава енергия. Както се знае, най-голямото езеро на планетата е получено в резултат на разлом на земната кора, вследствие на движението на литосферните плочи. \nВ продължение на много години земната енергия от самото „сърце“ на планетата се е натрупвала в този разлом. Може да се каже, че днес всяка капка в Байкал е заредена с особена енергия. Аркаим \nОще едно доста популярно енергийно място в Русия. Става дума за неголям участък земя, който се намира на склон в Уралската планина. Уникалното му географско положение създава особен неповторим климат, който е съвършено различен от суровия уралски. \nЗаради влагата тук се развиват редки растения. Умерените ветрове правят почвата плодородна, а обилните дъждове насищат земята с влага. Това позволило на древните да построят град, който по размери може да се сравнява с много съвременни. Долмените от Краснодарския край \nХората, които търсят енергийни места в Русия, задължително трябва да посетят тези долмени. Казват, че те са заредени с необичайна сила. Някои усещат необичайно удовлетворение край тях, а други – покой. Тук може да се заредите с енергия, когато ви предстои да направите решаваща стъпка в живота си и не ви стига смелост. Крим \nТопло слънце и ласкаво море. Това място е особено. Тук са се събрали на едно място много енергийни изходи от земята. Поради това в Крим се стичат хора от всички краища на света. Мнозина отбелязват, че след посещаване на планината Кара Даг усещат у себе си по-добро самочувствие, изчезване на болежки, подобряване на съня и др. Източник: profit.bg \n", "date": "2017.09.30", "title": "Ще ви побият тръпки от тези странни и загадъчни места в Русия, изпълнени с мистична сила"}
{"url": "https://www.blitz.bg/layfstayl/za-damite/mayka-spodeli-snimka-na-tyaloto-si-chasove-sled-razhdaneto-i-vzrivi-mrezhata-s-tova-koeto-napisa_news547393.html", "text": "Тялото ти след раждане. Няма от какво да се срамуваме. Не е странно и грозно, няма нищо за криене. Когато в буквалния смисъл си дала живот, абсурдно е да чуеш,  че тялото ти вече не струва. Напротив, цената му се е вдигнала. Това написа майка часове, след като роди детето си и качи снимки на своето тяло в мрежата.\n„Показват ни снимки на перфектна преса, съветват ни „да се оправим“, говорим за телата след раждане сякаш те са нещо ужасно. Веднага трябва да изтрием всичките следи от бременността, бързо. Затова е важно да се показват телата на жените, на онези, които не започват да тренират веднага след раждането. Жените трябва да бъдат уверени, че е напълно нормално да се качи тегло, да имат стрии, да изглеждат различно от преди“, написа още Елис Ракел, която вече има над 29 000 последователи в интернет.   \n \n", "date": "2017.09.30", "title": "Майка сподели СНИМКA на тялото си часове след раждането и взриви мрежата с това, което написа..."}
{"url": "https://www.blitz.bg/lyubopitno/pristrasten-km-khazarta-bogatash-zakhvrli-semeystvoto-si-i-vdigna-svatba-na-kravite-si-za-milioni-snimki_news547454.html", "text": "44-годишният Виджай Парсана от Индия толкова обича своите крави, че е напуснал семейството си с две деца заради тях. Мъжът е убеден, че именно те са го спасили от пагубната му пристрастеност към хазарта.\n \n Виджай Парсана толкова обича своите крави, че се къпе, храни и нощува заедно с тях. Освен това, мъжът пие кравешката им урина и твърди, че това е много полезно за здравето. Той казва, че 22 дни подред е употребявал само нея и се чувства прекрасно.  \n \n Бащата на две деца е напуснал своето семейство преди пет години. До тогава Виджай е бил пристрастен към хазарта, но всичко се променило, когато той си купил първата крава. Сега той има не само крави, но и кучета, зайци, птици - над 2000 животни. Именно кравите обаче са повелителките на сърцето на Виджай. \"Любовта ми към кравите е необяснима. За мен няма нищо по-ценно от моите крави. Когато съм с тях, забравям за всичко. Когато съм с тях, нищо не може да ме притесни\", споделя той.    \n \n През март миналата година Виджай вдига сватба за кравата Пунаме и била Арджун. На тържеството са били поканени 5000 гости. Празникът е струвал 1,8 милиона рупии (близо 50 000 лева). През въпросната година Виджай също отбелязал рождения ден на теленцето Сарасвати, което нарича своя внучка. За рождения ден са били похарчени почти половин милион рупии. Мъжът обаче не бали нито време, нито средства за своите любимци.  \n \n \n", "date": "2017.09.30", "title": "Пристрастен към хазарта богаташ захвърли семейството си и вдигна сватба на кравите си за милиони (СНИМКИ)"}
{"url": "https://www.blitz.bg/layfstayl/khoroskop/eto-kak-da-go-vpechatlite-i-da-spechelite-vnimanieto-mu-spored-negovata-zodiya_news547386.html", "text": "\n Дайте му да разбере колко много държите на него. Понякога всеки има нужда от подкрепа, с която да усети наличието на партньор до себе си. За това се постарайте, за да му направите впечатление, което дълго да разказва на приятелите си. Везни, Водолей и Дева \nВинаги се стараят да се грижат за всичко и да не изпадат в ситуации, с които не могат да се справят. Не очакват някой да им помага, но има моменти, в които се чувстват слаби и имат нужда от подкрепа. Нещото, което би го впечатлило, е тънък комплимент, който да оправи настроението му. Напомнете му колко силен и способен е и той никога няма да забрави жеста ви. Когато са слаби, са най-чувствителни и зависими. Близнаци, Лъв и Риби \nСоциални личности, които трудно могат да бъдат впечатлени. Ако наистина искате да го спечелите, трябва да се постараете. Предложете му да излезе с приятелите, на които много държи. Оставете го да прекара време с тях и да се позабавлява. Облечете любимата му рокля и го чакайте, докато се прибере. Определено ще бъде незабравимо. Рак, Овен и Скорпион Тези представители винаги имат сериозни намерения и се отдават напълно от половинката си. Добре осъзнават колко са богати щом ви имат до себе си, не търсят нищо повече, а просто се наслаждават на присъствието ви. Най-големият подарък за тях би било вашето внимание. Дългите разговори и времето ви са най-ценното, което можете да му дадете. Телец, Стрелец и Козирог \nИстински мъжкари, които винаги осигуряват удобството на половинката си. Ако искате да го впечатлите, трябва да направите нещо различно. Платете сметката и не му позволявайте дори да я погледне. Ще го намери за наистина секси и отговорно. Освен, че ще направите впечатление, ще гарантирате, че не сте с него само заради финансовите му възможности.  \nизточник: www.actualno.com\n", "date": "2017.09.30", "title": "Ето как да го впечатлите и да спечелите вниманието му, според неговата зодия"}
{"url": "https://www.blitz.bg/svyat/ima-zapodozryan-za-otrovenata-bebeshka-khrana-zadrzhan-e-snimka_news547413.html", "text": "\n Германската полиция е задържала заподозрян за отровената бебешка храна. 55-годишният мъж е от района на Тюбинген. Службите са стигнали до заподозрения след проверка на подадени над 600 сигнала. \n Според разследващите - мъжът вероятно не действа сам. Той поиска 10 милиона евро, като заплаши, че ако не ги получи до днес, ще остави в различни супермаркети нови 20 отровени храни. \n Мъжът е замърсил пет вида бебешка храна в южния град Фридрихсхафен. Продуктите бяха открити със съдържане на етиленгликол - химикал, слаган в антифриз и спирачна течност. Полицията успокои, че няма опасност от отравяне за гражданите.  \n", "date": "2017.09.30", "title": "Има заподозрян за отровената бебешка храна - задържан е (СНИМКА)"}
{"url": "https://www.blitz.bg/lyubopitno/nauka-i-tekhnologii/ucheni-ot-frantsiya-i-chekhiya-asteroidi-sa-donesli-elementite-na-rnk-na-zemyata_news547414.html", "text": "След известен експеримент, проведен през 1952 година от химиците Стенли Милър и Харълд Юрей, стана ясно, че дори и да не знаем със сигурност как са се формирали първите живи клетки на Земята, поне някои от техните молекулярни изграждащи части са могли да бъдат фомирани чрез химически реакции в условията на древната Земя, пише obekti.bg\nПовече от половин век по-късно, учени от Франция и Чешката Република са използвали подобен експеримент за да включат в списъка с тези елементи всичките 4 РНК бази, което би имало важно значение за хипотезите за появата на живота на Земята. \nРезултатите показват, че условията на Земята преди около 3.5 до 4 милиарда години са били достатъчни за да произведат необходимия спектър от биохимични съединения. \nВ атмосфера без кислород и топла вода е имало азот и въглеродно базирани молекули като метан и амоняк. \nНо необходимата молекула на формамида, която не играе директна роля като субстрат, но е посредник във важните химически реакции, които превръщат пребиотичните съединения в биомолекули, може да е била предизвикана да реагира с базите на РНК от шокови вълни, като тези, предизвикани от ударите на астероиди. \n", "date": "2017.09.30", "title": "Учени от Франция и Чехия: Астероиди са донесли елементите на РНК на Земята"}
{"url": "https://www.blitz.bg/razvlechenie/nasa-dokaza-na-rapr-che-zemyata-e-krgla-snimkivideo_news547415.html", "text": "NASA реши да докаже на известен американски рапър, че Земята е кръгла.  Астронавтите се опитаха да убедят изпълнителя Боби Рей Симънс-младши, че планетата наистина има форма на топка.\nАмериканският астронавт Тери Вертс, който е летял в космоса през 2010 и 2014 година, се опита да развее съмненията на рапъра. За целта той публикува в профила с в Туитър снимка на земята от космоса. \n \n \n \n\"Земята е кръгла. Летял съм около нея\", написа също той. В убеждаването участие взе и астронавтът Баз Олдрин. През 1996 година той е направил 59 обиколки около Земята. \"Също съм летял. Това се нарича орбита: завиващият път на небесен обект около звезда, планета или луна\", коментира той.  \nАстронавтът Скот Кели публикува видео, в което нагледно се вижда формата на Земята. Той също посъветва рапъра да не харчи пари, а да се заеме с благотворителност.  \n \n \n Американският рапър стартира по-рано кампания за събиране на средства с цел закупуването и изстрелването на спътници. Изпълнителят възнамерява да разбере каква точно форма има нашата планета. Той поясни, че решението му е мотивирано от снимки, на които на хоризонта на планетата липсват \"извивките\".  Превод и редакция: БЛИЦ \n   \n", "date": "2017.09.30", "title": "NASA доказа на рапър, че Земята е кръгла (СНИМКИ/ВИДЕО)"}
{"url": "https://www.blitz.bg/svyat/naprezhenieto-raste-politsiyata-zapechata-1300-izbiratelni-sektsii-v-kataluniya_news547416.html", "text": "\n Полицията запечата 1 300 избирателни секции в в Каталуния в поредния опит на испанските власти да спрат насрочения за утре референдум за независимост на региона. \"От общо 2315 избирателни секции бяха запечатани 1300“, съобщи говорителят на централното правителство Енрик Мило. Той добави, че 163 от секциите са били „мирно окупирани“ от граждани. \n Властите в Каталуния смятат да проведат допитването на 1 октомври, въпреки че централното правителство в Мадрид не го признава. Конституционният съд отмени правната сила на всички документи, свързани с референдума, одобрени от местната власт и каталунския парламент. \n Според най-новото допитване, независимост искат 41% от жителите на автономната област, а 49 на сто са против. За провеждането на референдума обаче се обявяват 80% от гражданите, макар някои да смятат, че то трябва да е съгласувано с централната власт в Мадрид.  \n", "date": "2017.09.30", "title": "Напрежението расте! Полицията запечата 1300 избирателни секции в Каталуния"}
{"url": "https://www.blitz.bg/svyat/sluzhiteli-v-makdonalds-otkazakha-da-podaryat-40-sandvicha-na-gangsteri-i-byakha-atakuvani-s-kartechnitsi-strashno-video-18_news547417.html", "text": "Банда наркотрафиканти разстреляха с картечници ресторант на веригата за бързо хранене Макдоналдс, след като настояли да им бъдат направени 40 сандвича с пържени картофи, но персоналът им отказал. Това пише в. \"Метро\".\nШокиращите кадри показват как ужасени клиенти, включително и малки деца, се крият под масите и пълзят по пода в заведението в Рио де Жанейро по време на атаката. \nЕдиният от нападателите е заснет как казва на управителя на заведението какво иска да яде, а след това негов авер повтаря искането му за безплатната храна. Бандитите си тръгват недоволни, но се връщат след 10 минути с картечници в ръце и започват да стрелят на месо. \nОт полицията заявиха, че нападателите вече са идентифицирани. Превод и редакция: БЛИЦ \n \n   \n \n \n \n", "date": "2017.09.30", "title": "Служители в Макдоналдс отказаха да подарят 40 сандвича на гангстери и бяха атакувани с картечници (СТРАШНО ВИДЕО 18+)"}
{"url": "https://www.blitz.bg/svyat/reks-tilrsn-sashch-prouchva-vzmozhnost-za-dialog-ss-severna-koreya_news547421.html", "text": "Съединените щати проучват дали Северна Корея проявява интерес за диалог и поддържат преки канали за комуникация с Пхенян. Това заяви днес американският държавен секретар Рекс Тилърсън, който е на посещение в Китай, предаде Ройтерс.\n\"Ние сондираме, така че останете на тази вълна\", каза Тилърсън пред малка група съпровождащи го журналисти. \"Ние питаме: Искате ли да разговаряме? Имаме линии за комуникация с Пхенян. Не сме на тъмно\", поясни той. \n  \n \n", "date": "2017.09.30", "title": "Рекс Тилърсън: САЩ проучва възможност за диалог със Северна Корея"}
{"url": "https://www.blitz.bg/svyat/britantsi-izpadnakha-v-shok-bandi-ot-murgavi-zheni-ni-obirat-snimki_news547408.html", "text": "Банди от мургави жени всеки ден преравят контейнерите за боклук на хората в търсене на документи или хартия. Жителите на Питърбъро разказаха, че жените, за които те не вярват, че са местни, започват да бягат когато човек се опитва да ги доближи и заговори, пише в. \"Метро\".\n 25-годишната Шанел Гилес е заснела жена на около 40 години, която влиза в контейнер за боклук, като след малко тя излиза от него с дамска чанта и две пазарски хартиени чанти. „Очевидно някои хора не разполагат с техника за унищожаване на документите си в дома си. Не е честно хората да не могат да използват собствените си контейнери за боклук, без да се страхуват, че ще станат жертва на измама. Тук няма много полицаи, които да ни помогнат, а аз мисля, че това ще се превърне в проблем“, каза тя. \n  \nПо думите на местни, в последните седмици въпросните жени са били забелязани почти във всички части на града. Превод и редакция: БЛИЦ \nНики Кирман и Шанел Гилес \n", "date": "2017.09.30", "title": "Британци изпаднаха в шок: Банди от мургави жени ни обират (СНИМКИ)"}
{"url": "https://www.blitz.bg/layfstayl/shoubiznes/bliznachkite-ot-vip-bradr-s-razkritie-priznakha-che-sa-romki-i_news547327.html", "text": "Близначките, които излязоха първи от Къщата на „ВИП Брадър“ признаха, че имат ромски произход, но не го криели, пише \"Уикенд\".\n „Ние сме от малкото, които си го признават. Никога не сме парадирали с това, но и не крием, когато ни попитат. Можем да дадем добър пример на хората, които се срамуват да говорят за ромския си произход“, споделя в интервю Влади. \n „Ние трябва да засрамим онези, които имат лошо отношение към ромите“, допълва Алекс. \n Двете признават, че са различни по характер, но като цяло се допълвали. Шеф Петров бил единственият, който ги разпознавал без никакъв проблем. \n „Получихме уважение, внимание и положителна енергия от останалите участници. Много повече обичам сега Влади“, не крие Алекс. Те признават, че не са очаквали толкова рано да излязат от Къщата. Близначките споделят, че ще инвестират хонорара си в бъдещи проекти и в сбъдването на мечтите си. \n", "date": "2017.09.30", "title": "Близначките от \"ВИП Брадър\" с разкритие, признаха, че са ромки и..."}
{"url": "https://www.blitz.bg/analizi-i-komentari/politolog-s-pritesnitelen-analiz-za-vlastta-v-germaniya_news547362.html", "text": "Съставянето на управленска коалиция в Германия е задача с повишена трудност. Това коментира политологът проф. Анна Кръстева по повод предстоящите преговори за съставяне на ново правителство на Германия, пише агенция \"Фокус\".\nПо думите ѝ въпреки всичко е малко вероятно да се стигне до правителство на малцинството. „Очаквам месеци коалиционни преговори, защото партньорите имат противоположни позиции по почти всички въпроси. Напълно реалистични са тези прогнози. Няма голяма подкрепа за правителство на малцинството в общественото мнение. Германия е страна на консенсусна политика и не се гледа добре на такъв вариант, но ако не се стигне до коалиционно правителство и до правителство на малцинство, другият възможен вариант са нови избори, които също не се възприемат добре, защото ситуацията е много променлива, непредвидими биха били резултатите. Така че изключително динамична, проблематична ситуация. Ще видим политическата виртуозност на Меркел, огромният ѝ управленски, политически и коалиционен опит, дали ще намери тази магическа буквално формула да обедини четири партии в работещо правителство\", каза още Анна Кръстева. \nСпоред нея резултатите от изборите за Бундестаг са политическо земетресение от една страна, но от друга европейска нормализация, с оглед на аналогични процеси и в другите страни. Тя добави, че новата коалицията би могла да повлияе и на европейската политика.\n", "date": "2017.09.30", "title": "Политолог с притеснителен анализ за властта в Германия"}
{"url": "https://www.blitz.bg/svyat/strelba-i-pistsi-kray-izbiratelna-sektsiya-v-kataloniya-chasove-predi-glasuvaneto_news547383.html", "text": "Най-малко четирима души са ранени при стрелба снощи край една от избирателните секции за каталонския референдум за независимост. Нападението е извършено с пневматично оръжие, предаде \"Канал3\", позовавайки се на \"Ла Вангуардия\".\n Според изданието, инцидентът се е случил в село Манлю. Мотивите за стрелбата не са уточнени. \n Властите в Каталония смятат да проведат допитването на 1 октомври, въпреки че централното правителство в Мадрид не го признава. \n Конституционният съд отмени правната сила на всички документи, свързани с референдума, одобрени от местната власт и каталонския парламент. \n Според най-новото проучване, независимост искат 41% от жителите на автономната област, а 49 на сто са против. За провеждането на референдума обаче се обявяват 80% от каталонците, макар някои да смятат, че допитването трябва да е съгласувано с централната власт в Мадрид. \n Каталонският премиер Карлес Пучдемон заяви, че е много разочарован от Европейския съюз, който тайно подкрепя испанското правителство на Мариано Рахой за предстоящия референдум за независимостта на автономния регион.  \n \"ЕС е толкова смел, че излиза само с морализаторски речи от друго място на планетата. В този смисъл, съм много разочарован. Мисля, че Брюксел пренебрегна своята отговорност\", смята лидерът на испанския регион. \n Според него, повечето граждани подкрепят провеждането на референдум за независимостта на автономията. Пучдемон е убеден, че Каталония ще постигне уважение и правото на изслушване. \n \"Каталонците вече са спечелили борбата си за самоопределение, суверенитет и достойнство и ще започнат пътя към нов живот от понеделник\", каза още премиерът. \n \"Ние победихме страха, лъжите и измамите и преодоляхме натиска на авторитарната държава\", допълни Карлес Пучдемон. \n", "date": "2017.09.30", "title": "Стрелба и писъци край избирателна секция в Каталония часове преди гласуването!"}
{"url": "https://www.blitz.bg/svyat/krayat-na-edna-epokha-amerikanskiyat-delovi-vsekidnevnik-uolstriyt-dzhrnl-obyavi-che-ot-drugata-sedmitsa_news547384.html", "text": "\n Американският делови всекидневник \"Уолстрийт джърнъл\" спира от другата седмица да излиза на хартиен носител в Европа и Азия. Това съобщи изданието на сайта си.  \nКакто се посочва в съобщението, вестникът е \"решил да се съсредоточи върху електронната си версия в условията на преживяваните от пазара на печатна продукция трудни времена\".  \nТази седмица европейското издание на вестника се появява за последен път по вестникарските рафтове. Седмица по-късно ще спре да излиза и азиатското.  \nВъзможно е след това в някои столици в двата региона да продължи да се продава американската печатна версия. Както се съобщава, чуждестранните сътрудници на вестника ще продължат да участват в събирането и подготовката на материали за \"различните му платформи\".  \nПрез 1976 г. \"Уолстрийт джърнъл\" започва да печата отделно свое издание за страните в Азия, а през 1983 г. и за Европа.  \nВ последните години резкият спад на приходите от продажби и реклама, както и развитието на електронните средства за масово осведомяване направиха излизането на чуждестранните версии на вестника нерентабилно, се казва още на страницата на изданието.\n", "date": "2017.09.30", "title": "Краят на една епоха! Американският делови всекидневник \"Уолстрийт джърнъл\" обяви, че от другата седмица..."}
{"url": "https://www.blitz.bg/svyat/strashna-tragediya-s-voenen-samolet-v-kinshasa_news547390.html", "text": "\n Военен самолет на армията на Демократична република Конго се разби в близост до столицата Киншаса в събота, в резултат на което са загинали „няколко дузини“ души, предава AFP, като се позовава на източници от военните кръгове на африканската страна.  \nИнцидентът се е случил на около 100 км западно от Киншаса малко след излитането на машината с „няколко дузини души“ на борда.\n", "date": "2017.09.30", "title": "Страшна трагедия с военен самолет в Киншаса"}
{"url": "https://www.blitz.bg/svyat/seul-alarmira-kndr-izvadi-ot-voenen-zavod-mezhdukontinentali-raketi-mozhe-da-khvrli-termoyadrena-bomba-v-tikhiya-okean_news547304.html", "text": "Според източници от президентската администрация на Южна Корея, КНДР е изкарала няколко междуконтинентални балистични ракети от разположения в Пхенян военен завод, което може да е признак, че страната подготвя за изпитание термоядрена бойна глава над Тихия океан, предаде ТАСС, позовавайки се на местни медии.\nНяколко ракети са изнесени от Института на въоръжението в пхенянския район „Санъм-дом“. Става дума за завод, където се смята, че са изготвени преминалите изпитание балистични ракети „Хуасон“. \nСпоред източниците извозването на ракетите от завода се свързва със скорошното заявление на външния министър на Северна Корея Ли Йон-хо в Ню Йорк за това, че в отговор на заплахите на президента на САЩ Доналд Тръмп севернокорейският лидер Ким Чен-ун може да прибегне към безпрецедентни мерки, в това число и да изпита над Тихия океан термоядрена бомба. \n„Трябва да проследим, дали не е свързано това извозване на ракети с допълнителни провокации“, сочи анонимен източник от администрацията на южнокорейския президент. \n \n", "date": "2017.09.30", "title": "Сеул алармира: КНДР извади от военен завод междуконтинентали ракети, може да хвърли термоядрена бомба в Тихия океан!"}
{"url": "https://www.blitz.bg/svyat/frenski-spetsnaz-ponese-zagubi-v-siriya-ot-protivotankov-kompleks-na-id-snimki_news547368.html", "text": "Неотдавна новинарска агенция, свързана с терористите в Сирия, публикувала снимки, на които се вижда как терористите успели да поразят край Ракка бронирана кола на американската коалиция. Според интернет-изданието slovodel.com, това е модел Nexter Aravis – френски брониран автомобил за разузнавателна и ескортно-транспортна дейност в инженерните подразделения.\nКолата е харесвана и в силите на коалицията за високата мобилност и добрата защита: STANAG 4596 4 клас, означаващ защита от 14,5 мм бронебойни куршуми от всички страни, устойчивост към мини и СВУ, възможност да оцелее при разрив на 155-мм артилерийски снаряд на разстояние 30 м. Тези бронирани коли обаче изобщо не са защитени спрямо противотанковите ракетни комплекси (ПТРК), чиято огнена кумулативна струя преминава чак до другата страна. \n \n \n \nКолата е на въоръжение само в армиите на Франция, Саудитска Арабия, Албания и Габон. Последните две страни нямат отношение към конфликта в Сирия, Саудитска Арабия има сложни отношения с кюрдите. Така остава въпросният „Аравис” да е френски и то на подразделение от спецназа. \n \n \n \nТъй като не е известно кога са направени снимките, е трудно да се каже дали при тази атака е загинал войникът от 13-и парашутно-десантен полк, за който съобщи президентът Макрон. Ако те са скорошни, може да се допусне, че френският спецназ понася загуби в Сирия. \n  Превод и редакция: БЛИЦ \n \n", "date": "2017.09.30", "title": "Френски спецназ понесе загуби в Сирия от противотанков комплекс на ИД (СНИМКИ)"}
{"url": "https://www.blitz.bg/svyat/brutalno-klane-v-angliya-ima-mnogo-raneni_news547395.html", "text": "Петима души са наръгани с нож в град Шефилд, Централна Англия. Това съобщи в Twitter полицията на Южен Йоркшир. Един от пострадалите е в по-тежко, но стабилно състояние, информират световните медии, цитирани от БГНЕС.\n\"Проучваме обстоятелствата, свързани с два инцидента в центъра на Шефилд, при които е използвано хладно оръжие. В резултат са ранени петима души“, пише в изявлението. \nПолицаите задържаха четирима заподозрени. За момента не се съобщава дали тези инциденти са свързани с тероризма.  \n", "date": "2017.09.30", "title": "Брутално клане в Англия, има много ранени"}
{"url": "https://www.blitz.bg/svyat/pomnite-li-palestinskoto-momiche-koeto-se-razplaka-na-sreshchata-s-merkel-eto-kakva-e-sdbata-mu-dnes_news547314.html", "text": "\n Палестинското момиче, което се разплака по време на среща с канцлера Ангела Меркел в Рощок през 2015 г. заради отношението към бежанците в Германия, е получило разрешение да остане в страната за постоянно.  \nРийм Саухил влезе в новините през юли 2015 г., когато избухна в сълзи по време на среща в кметството с Меркел, след като разказа как се страхува, че тя или семейството й може да бъдат депортирани. Меркел беше критикувана, че не е показала съчувствие към момичето, 14-годишно по онова време. На видеозапис се виждаше как Рийм казва на канцлера, че семейството й чака от четири години разрешение да остане в Германия, а Меркел й отговаря, че то е \"изключително мило\", но Германия не може да приюти всички мигранти и някои ще трябва да си отидат у дома, а правителството може само да обещае да ускори процедурата по решенията. След като момичето се разплаква, Меркел отива при него да го успокои. Кадрите бяха качени в интернет и заради тях Меркел беше разкритикувана като безчувствен лидер. \nПо-късно обаче самата Рийм каза, че оценява честността на Меркел. Впоследствие германските власти решиха, че Рийм и нейното семейство могат да останат в страната до 2017 г., защото са се интегрирали много добре в обществото. Сега местните власти в Рощок, Северна Германия, съобщиха, че Рийм е получила разрешение да се установи за постоянно в Германия. Решението означава, че тя и родителите й няма да бъдат депортирани и в крайна сметка ще могат да кандидатстват за германско гражданство. \n \n", "date": "2017.09.30", "title": "Помните ли палестинското момиче, което се разплака на срещата с Меркел, ето каква е съдбата му днес"}
{"url": "https://www.blitz.bg/svyat/den-predi-referenduma-v-kataloniya-kakvo-se-sluchva-v-ispaniya-snimki_news547319.html", "text": "\n Въпреки мерките, предприети от испанската съдебна система и централните власти в Мадрид, за да бъде предотвратено провеждането на референдума за независимост на Каталония, в Барселона приключи подготовката за неделния вот. Говорител на регионалното правителство заяви пред репортери, че на 1 октомври ще има „2 315 избирателни секции в целия регион“ и повече от 7,2 хил. души, които ще са ангажирани за провеждането на гласуването.  \nКаталонският лидер Карлес Пучдемон обеща, че в неделя училищата ще отворят като избирателни секции, за да не се отстъпва и „милиметър от основните права“, независимо от „многото трудности“. В Мадрид обаче не се отказват: испанската полиция иззе около 2,5 млн. бюлетини и близо четири милиона пликове, предназначени за референдума за независимост на Каталония. Същевременно централните власти бяха категорични, че няма да водят диалог с лидера на Каталония Карлес Пучдемон след провеждането на референдума за независимост на автономния регион. \nВ същото време привържениците на провеждането на референдума за независимостта на Каталония са се опълчили на централните власти в Мадрид и са окупирали избирателните секции, за да може гласуването да се осъществи. Това засилва силно напрежението преди спорния плебисцит, предаде AFP.\n \n \nВластите в Мадрид са издали заповед полицията да не допуска гласуване в неделя. Съдът е инструктирал, да се предотвратява употребата на публични сгради за „подготовката и организирането на референдума“. Но след края на петъчния учебен ден, малки групи активисти, включително родители с деца, мирно са окупирали няколко училища в Барселона, където гласоподавателите трябва да дадат своя глас. \n„Ще спя тук с по-големия ми син, който е ученик тук“, заяви Жизело Лоса, майка на три деца, седейки в класна стая в училище в барселонския квартал „Грасия“.\n \n \nОкупацията е частично координирана от платформата „Отворени за референдума училища“, която е разпространила по интернет наръчник как сградите да бъдат окупирани мирно, за да може те да служат след това за избирателни секции. В петък вечерта около 10 хил. привърженици на референдума са се събрали на централния площад в Барселона, където водачите на кампанията за отделяне закриха своята избирателна кампания. \n„В тези интензивни и емоционални моменти, ние усещаме, че това, което някога е било мечта, вече е постижимо“, заяви лидерът на каталонците Карлес Пуигдемон. Междувременно властите в Мадрид са предупредили, че тези, които провеждат референдума ще бъдат преследвани от закона. В петък министерството на образованието на Испания издаде официално заявление, в което предупреждава, че училищните директори в Каталония „няма да избегнат отговорност“, ако подпомогнат референдума.\n \n \nПрессекретарят на каталонското правителство Жорди Турул заяви, че „ще има 2315 избирателни секции в региона за референдума“. Все още не е ясно колко от потенциалните секции ще бъдат окупирани от местните жители. Според социологическите проучвания седемте милиона жители на Каталония са разделени относно независимостта, но по-голямата част от тях искат да се проведе референдум, за да може въпросът да бъде решен. \n \n \n", "date": "2017.09.30", "title": "Ден преди референдума в Каталония, какво се случва в Испания (СНИМКИ)"}
{"url": "https://www.blitz.bg/svyat/opozitsionert-aleksey-navalni-s-vazhen-post-v-twitter-snimka_news547324.html", "text": "\n Опозиционерът Алексей Навални, задържан вчера в Москва, съобщи снощи, че са го пуснали от полицейското управление. Вчера сутринта московската полиция го задържа \"за нееднократни призиви за участие в неразрешено публично мероприятие\". \n Симоновският съд в Москва ще разгледа на 2 октомври административното дело срещу него. Той беше арестуван, преди да замине за Нижни Новгород за неразрешена акция. Полицията е съставила административен протокол.  \n \n Това е третото задържане за Навални за последните 6 месеца, като предишните две бяха преди митингите му в Москва на 26 март и на 12 юни тази година. \n 41-годишният опозиционер е основният съперник на Владимир Путин на президентските избори следващата година, ако му разрешат да се кандидатира \n. \n", "date": "2017.09.30", "title": "Опозиционерът Алексей Навални с важен пост в Twitter (СНИМКА)"}
{"url": "https://www.blitz.bg/svyat/bashcha-myusyulmanin-zavari-dshcherya-si-s-lyubovnik-na-kalp-i-kato-gi-pochna-s-chuk_news547208.html", "text": "Баща и отдаден мюсюлманин завари дъщеря си да прави секс със своя приятел в семейния им дом. Мъжът изпаднал в такава голяма ярост, че хванал един чук и ги подхванал и двамата, пише в. \"Метро\".\n42-годишният Сорут Али се събудил около 05:00 часа отзвуци, идващи от стаята на втората му дъщеря Фатема. Когато той отишъл да види какво става, бащата заварил детето си и любовника ѝ Джеймс Мартин да правят див секс. \nСобственикът на ресторант изпаднал в ярост, хванал един чук и ударил Мартин по главата, а след това го изгонил от дома си в Лей. \nСлед това той удрял с ръце и крака дъщеря си, докато тя се свивала на пода. После пък я издърпал за косите от стаята ѝ. \nВ резултат на боя Мартин имал нужда от шевове на главата, а Фатима била с травми по лицето и главата. Инцидентът е станал на 21 август. \nТийнейджърката след побоя толкова се била изплашила от баща си, че се скрила на таен адрес, където имала полицейска охрана.   \nВ съда в Болтън Сорут призна за нападението. \nВ съда още стана ясно, че всичко се разиграло, когато Фатима решила да се позабавлява с приятеля си, за който родителите ѝ не знаели, докато те били навън. Те обаче се върнали по-рано от очакваното. Така се наложило Фатима да крие приятеля си в стаята си. Очевидно младите не издържали и започнали да се забавляват, без да се притесняват, че може да бъдат чути. Превод и редакция: БЛИЦ  \n \n", "date": "2017.09.30", "title": "Баща мюсюлманин завари дъщеря си с любовник на калъп и като ги почна с чук..."}
{"url": "https://www.blitz.bg/svyat/ot-poslednite-minuti-zadrzhakha-psikhopata-otrovil-bebeshkata-khrana-v-germaniya-politsiyata-pokaza-negova-snimka_news547340.html", "text": "Германската полиция е задържала заподозрян за отровената бебешка храна, съобщи германското издание „Билд”.\n Мъжът е на около 50 години и е задържан в района на Тюбинген и според местната полиция много прилича на мъжа от разпространените видеокадри. \n По първоначални данни службите са достигнали до арестувания благодарение на множеството сигнали от граждани. Към момента са подадени над 600 сигнала в германската полиция.В момента германските власти претърсват жилището на задържания. \n Изнудвачът в Германия поиска 10 млн. евро, за да каже в кои супермаркети е поставил отровени бебешки храни и други хранителни продукти. Днес изтича срока за плащане на откупа, като в противен случай мъжът заплаши, че ще отрови още продукти. \n  \n \n \n. \n", "date": "2017.09.30", "title": "От последните минути: Задържаха психопата, отровил бебешката храна в Германия! Полицията показа негова СНИМКА!"}
{"url": "https://www.blitz.bg/svyat/papa-frantsisk-obyavi-sreshchu-kakvo-zapochva-bitka-tsrkvata_news547328.html", "text": "\n Светият престол влиза в борбата с фалшивите новини, предадоха световните агенции. В „Туитър” папа Франциск обяви, че темата на следващия Световен ден на социалните комуникации ще е битката с фалшивите новини. \n Темата на Световния ден на социалните комуникации обикновено се обявява през януари, но тази година пата избърза. По думите му темата е вдъхновена от пасаж от Евангелието, в който се казва „Истината ще ви направи свободни”. \n „В момент, в който социалните мрежи, институциите и политиците започват да се сблъскват с фалшивите новини, Църквата също иска да допринесе за борбата с тях, като прикани към размисъл за причините за появата им и за последиците от дезинформацията в медиите”, посочват от Ватикана. \n Според светия престол фалшивите новини могат да имат отражение върху индивидуалното и колективното поведение. \n", "date": "2017.09.30", "title": "Папа Франциск обяви срещу какво започва битка Църквата"}
{"url": "https://www.blitz.bg/svyat/kurioz-apashi-otkradnakha-v-atina-politseyska-kola_news547347.html", "text": "\n Полицейски служител, който е бил на смяна в района на атинския крайбрежен квартал Палио Фалиро, когато се приближили двама непознати, които извадили оръжие, взели мобилния телефон на полицая и отпрашили с… полицейската кола, пише \"Български новини\".    \nВ момента тече трескаво издирване на автомобила и извършителите \n \n", "date": "2017.09.30", "title": "Куриоз! Апаши откраднаха в Атина... полицейска кола"}
