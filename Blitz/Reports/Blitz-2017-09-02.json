{"url": "https://www.blitz.bg/svyat/toy-e-na-20-godini-i-trupa-pachki-dokato-leti-v-prva-klasa_news540807.html", "text": "20-годишният Алекс Мачераз заема длъжност, за която много хора могат само да мечтаят. Неговата работа е да пътешества, пише Business Insider.​​​​​​​ Професията му се нарича авиационен анализатор. Той тества новите самолети, преди да бъдат доставени на авиокомпаниите.\n В отговорностите на Мачераз влизат задължения, като това да лети из цялата планета в празни самолети, да тества обслужването и седалките в първа класа. \nПрез това време екипажът се отнася към младия човек като към персона от изключителна важност. \n Интересувам се от авиация, откакто се помня, споделя Алекс. На 14 години ми предложиха да пиша материали и да анализирам новостите в авиацията в ефира на BBC, Sky News, LBC, което ме отведе в света на доставките на самолети. \n Младият авиационен анализатор не само лети на самолети първа класа, но и се радва на допълнителни бонуси: разкошни обеди преди полет, скъпи напитки и дори отсяда в най-добрите хотели, намиращи се до летищата. \n", "date": "2017.09.02", "title": "Той е на 20 години и трупа пачки докато лети в първа класа!"}
{"url": "https://www.blitz.bg/svyat/grtsiya-naliva-4-miliarda-evro-v-svmesten-zhelezopten-proekt-s-blgariya_news540775.html", "text": "Гръцкият министър на транспорта коментира пред медиите перспективите от предстоящия проект за свързване със железопътна линия на трите гръцки пристанища Солун, Кавала и Александруполис с Черно море и Дунав. С увеличаване на обхвата на транспортния коридор, както гръцките пристанища, така и българските Бургас, Варна и Русе ще имат достъп до по-големи търговски пазари.\nСъздава се бърза железопътна връзка между Егейско море, Черно море и Дунав, като стойността на проекта само за гръцката страна е в рамките на 4 милиарда евро, съобщи гръцкият министър на транспорт Христос Спиридцис: \"Важен е и начина за реализиране на проекта. Създава се съвместна държавна българо-гръцка компания. Този модел до сега е прилаган само един път в Европа. Имаме пълната подкрепа на Европейската комисия\", каза той, цитиран от БНР. \nМеморандумът за изграждане на железопътния коридор ще се подпише в Кавала от двамата премиери, уточни гръцкият транспортен министър. \n", "date": "2017.09.02", "title": "Гърция налива 4 милиарда евро в съвместен железопътен проект с България"}
{"url": "https://www.blitz.bg/obshtestvo/stolitsa/standart-end-purs-potvrdi-dlgosrochniya-krediten-reyting-na-sofiya_news540782.html", "text": "Международната рейтингова агенция “Стандарт енд Пуърс” S&P GlobalRatings потвърди дългосрочния кредитен рейтинг на столицата BB+ с положителна перспектива. Това написа в профила си във фейсбук заместник-кмета по финансите Дончо Барбалов.\nВ оценката си рейтинговата агенция подчертава, че очаква Столична община да продължи стабилното оперативно изпълнение на текущите задачи. Градът има стабилни баланси и добра финансова ликвидност, въпреки големите капиталови инвестиции през последните години. “Стандарт енд Пуърс” очаква коефициентът на ликвидността да е добър и в следващите 12 месеца, пише \"Труд\".   \nКато положителен се отбелязва фактът, че паричният поток, с който оперира Столична община надвишава 3 пъти плащанията по нейния дълг на годишна база. София има ясна стратегия да се промотира като инвестиционна дестинация и дигитална столица, което се отразява и на доброто състояние на града, отбелязват от S&P GlobalRatings. \nПоложителната оценка на рейтинговата агенция за София е признание за добрата работа на общинската администрация, финансовата стабилност и високото ниво на собствени приходи на Столична община. От рейтинговата агенция са на мнение, че могат да се използват по-пълноценно законовите правомощия на общината да повишава приходите.  \nИкономиката на София е по-силна от средната за страната, но по правило община не може да има по-висок кредитен рейтинг от този на държавата. Затова дългосрочният рейтинг продължава да е ВВ+ с положителна перспектива, обясняват от рейтинговата агенция.  \n", "date": "2017.09.02", "title": "\"Стандарт енд Пуърс\" потвърди дългосрочния кредитен рейтинг на София"}
{"url": "https://www.blitz.bg/ikonomika/tozi-grtski-ostrov-se-prevrna-v-istinski-khit-tsenite-na-vilite-udarikha-16-000-evrokvm_news540784.html", "text": "С цени, надминаващи 16000 евро на кв.м. продават най-луксозните жилища в Парос. Повишението се отдава най-вече  на подобряване на въздушни връзки.\nОриентировъчно вила 300 кв.м. с басейн се продава на цена от 4,9 милиона, а вече има и няколко случая на луксозни жилища на острова  с цени над 10 000 евро на кв.м., пише в. \"Български новини\".  \nОсобено след разширяването на летището, от което създава въздушни връзки с чужди пазари, островът е преживя тази година невиждан ръст на туризма и се превърна в една от най-популярните дестинации на Цикладите и Гърция като цяло. По-конкретно, въз основа на данните на Гражданска въздухоплавателна администрация за периода януари-юли 2017 Летище Парос имаше най-голям процент увеличение на пътническия трафик в цялата страна, до 205.1%, с общо 83 033 пътници през първите седем месеца на 17 срещу 27 215 година по-рано. \n \n", "date": "2017.09.02", "title": "Този гръцки остров се превърна в истински хит, цените на вилите удариха 16 000 евро/кв.м"}
{"url": "https://www.blitz.bg/svyat/masovo-mele-v-trgovski-tsentr-v-stratford-mzh-e-namushkan_news540786.html", "text": "Един човек е в болница с прободни рани след масово сбиване в търговския център „Уестфийлд“ в Стратфорд, съобщават „Метро“ и novini.london. Инцидентът е станал малко след 18 часа вчера на приземния етаж на шопинг центъра.\nВтори мъж пък е открит с наранявания на главата, но за сега състоянието му не е сериозно. \nПо информация на полицията има арестуван заподозрян за инцидента, на когото ще бъдат повдигнати и обвинения за незаконно притежание на оръжие. \nПричините за нападението на този етап не са известни. \n \n", "date": "2017.09.02", "title": "Масово меле в търговски център в Стратфорд, мъж е намушкан"}
{"url": "https://www.blitz.bg/obshtestvo/brekzit-izgoni-obrazovanite-blgari-ot-ostrova_news540791.html", "text": "Нова тенденция след решението за брекзит – все повече българи с опит и образование във Великобритания се връщат и търсят развитие у нас. Причината е растящата несигурност за чужденците на острова.\nСлед 4 години в Лондон, от няколко месеца Ралица Борисова отново е в България и работи тук. След решението за брекзит, ситуацията там станала напълно непредвидима. Ралица си спомня, че за няколко дни цените скочили двойно, съобщава bTV. \nСега връщащите се от Великобритания са с 1/3 повече – високо образовани, с интерес към добре платените сфери – от финансов сектор през аутсорсунг, ИТ, маркетинг, реклама, по-скоро бизнес насочени сектори. \n\"Тези сектори се развиват добре и ако високообразован българин от Лондон иска да стане предприемач в България ми се струва, че това е доста добро място и ще му бъде по-лесно, отколкото в Лондон\", смята икономическият анализатор Петър Ганев. \nВиждайки накъде отиват преговорите между Великобритания и Евросъюза, Ралица е убедена, че е постъпила правилно. Очаква и приятелите й да направят като нея.\n", "date": "2017.09.02", "title": "Брекзит изгони образованите българи от Острова"}
{"url": "https://www.blitz.bg/svyat/nay-noviyat-angel-na-victorias-secret-se-okaza-s-mnogo-tmno-minalo-snimki-18_news540616.html", "text": "Редиците на Victoria’s Secret са попълнени с нова моделка. 21-годишната Русмарин де Кок обаче се отличава не само с красиво тяло, но, както се оказа, и с много тъмно минало, пише Page Six.\n През 2014 година момичето се опитало да открадне от магазин за хранителни стоки в Манхатън. Според версията на обвинението, моделката се е опитала да изнесе в чантата си три шоколада и бутилка рибено масло. Тя обаче била спипана от охраната.   \n По думите на Русмарин, тя била просто забавила, че продуктите са ѝ в чантата. Обвиненията били свалени, когато момичето се съгласило да положи обществено полезен труд.  \n", "date": "2017.09.02", "title": "Най-новият ангел на Victoria’s Secret се оказа с много тъмно минало (СНИМКИ 18+)"}
{"url": "https://www.blitz.bg/svyat/skrushitelno-voenen-reporter-spodeli-za-ogromen-koshmar-na-islyamska-drzhava_news540783.html", "text": "Последната база на \"Ислямска държава\" в Централна Сирия е превзета от правителствените сили, предава Reuters, като се позовава на информация от военен репортер.\nСтава въпрос за селището Акербат, разположено в близост до главен път между градовете Хомс и Алепо. \nОт агенцията припомнят, че в района се водеха боеве в продължение на няколко месеца.  Източник: Фокус \n", "date": "2017.09.02", "title": "Съкрушително! Военен репортер сподели за огромен кошмар на \"Ислямска държава\""}
{"url": "https://www.blitz.bg/layfstayl/izvestnite-rozhdenitsi-na-2-septemvri_news540754.html", "text": "\n Днес повод за празнуване и почерпка имат: \n  У нас: Велислава Кръстева , депутат от ДПС в 44-ото НС Елица Тодорова , певица и музикантка Иван Тенев , светски хроникьор, шеф на “Агенция Тенев” Мартин Иванов , бизнесмен, бивш депутат Мая Георгиева , зам.-председател на НС на ПИБ Найден Зеленогорски , бивш депутат, член на ИС на ДБГ Петър Вучков , актьор и тв водещ Радослав Великов , олимпийски медалист по борба свободен стил Рашко Узунов , кинорежисьор \n  По света: Андреас Мьолер , бивш германски футболист, един от най-добрите плеймейкъри на германския футбол за всички времена Джими Конърс , американски тенисист, считан за един от най-великите във тениса, номер едно в света 5 последователни години - от 1974 до 1978, като 1975, 1976 и 1978 е номер 1 всяка седмица от годината, единствения играч, който е печелил ЮС Оупън на три различни настилки трева(1974), клей(1976) и хард(1978) Джон Зорн , американски композитор, саксофонист и музикален продуцент, емблематична фигура в авангардния джаз в края на 20. век. Джулиано Джема , италиански киноактьор, бивш каскадьор, изявява се и като скулптор. В България е известен предимно с филмите си „Гепардът“, „Сбогом, гринго\" и „Един пробит долар\", играе и в „Текс и властелинът на вулкана“ и  тв сериала “Рали“ Карл-Хайнц Румениге,  бивш германски футболист, главен изпълнителен директор на FC Bayern München AG, (дъщерно дружество на Байерн Мюнхен) , както и председател на Европейската клубна асоциация Карлос Валдерама , бивш колумбийски футболист, полузащитник, считан от мнозина за най-добрия колумбийски футболист на всички времена. два пъти Футболист № 1 на Южна Америка (1987 и 1993) Киану Рийвс , канадско-американски актьор, включен в „Топ 10 на най-любимите звезди на Америка“, участвал във филми като „Опасни връзки“, „Критична точка“, (донесъл му наградата на MTV за „най-желан мъж“ през 1992), екшъна „Скорост“, „Разходка сред облаците“, „Адвокат на дявола“ и „Матрицата“ и двете й продължения: „Матрицата – презареждане“ и „Матрицата – революции“, „Невъзможно твой“, „Константин“ и напоследък в „Джон Уик“ (2014) и „Джон Уик - 2“ (2017) Киетил Андре Аамод , норвежки скиор, състезателят с най-много отличия в историята на алпийските ски с 20 медала от Олимпийски игри и световни първенства, от които четири олимпийски и една световна титла. Има и 21 победи в състезания за Световната купа, която обаче е печелил само веднъж Ленъкс Люис , бивш британско-канадски аматьорски и професионален боксьор от периода 1989 до 2003 г., трикратен световен шампион в тежката категория, златен медалист в супер тежка категория от Олимпийските игри в Сеул през 1988 г. Оливие Панис , бивш френски пилот във Формула 1 Роби Бухл , бивш американски автомобилен пилот от Индикар, създател и съсобственик на отбора Dreyer & Reinbold Racing, един от подръжниците на фондацията „Състезания за деца“, подпомагаща хронично болни деца Салма Хайек , мексиканска кино, театрална и телевизионна актриса, продуцентка и бизнесдама, една от най-известните мексикански актриси в Холивуд. Известни филми с нейно участие са: „Десперадо“, „Този див, див запад“, „Трафик“, „След залеза“, „Бандитки“, „Котаракът в чизми“, „Пиратите! Банда неудачници“, „ Дърти хлапета 1 и 2“, „Как да бъдеш латино любовник“ (2017) Синтия Уотрос , американски актриса американски актриса, родена на 2 септември 1968 г. в Лейк Ориън, Мичиган. Най-известна е с ролите си на Либи в сериала „Изгубени“, Ерин в „Тайтъс“ и Ан Дътън в „Пътеводна светлина“ Хави Мартинес , испански футболист, играе като защитник или централен защитник на германския клуб FC Байерн Мюнхен Ханде Атаизи , турска театрална и филмова актриса, позната в България с ролята на Арзухан Йозтюрк от филма „Къщата на ангелите\" \n \n", "date": "2017.09.02", "title": "Известните рожденици на 2 септември"}
{"url": "https://www.blitz.bg/goreshtite-novini/oshche-edna-filmova-sotslegenda-si-otide-video_news540716.html", "text": "Една от легендите на социалистическото кино - изпълнителят на главната роля в сериала \"Трийсетте случая на Майор Земан\" Владимир Брабец почина на 84 години.\n \n \nЗа това съобщи пред \"Пражки експрес\" неговата внучка. Освен като култовия майор, Брабец е известен и от много други роли в Чехословашкото кино. Той също така е сред най-добрите майстори на дублажа, за което е и носител на наградата Френтишек Филиповски. Превод: БЛИЦ \n \n", "date": "2017.09.02", "title": "Още една филмова соцлегенда си отиде (ВИДЕО)"}
{"url": "https://www.blitz.bg/svyat/kitay-s-novi-nakazaniya-peesh-khimna-greshno-zatvor_news540723.html", "text": "В Китай беше приет законът за изпълняването на националния химн, предвиждащ наказания лишаване от свобода при отклонение от новоприетите норми, предаде ДПА.\n\"Законът има за цел да гарантира правилното използване на химна\", посочва китайската агенция Синхуа. \nТой влиза в сила от 1 октомври. \nПо-рано през седмицата държавните медии съобщиха, че според закона тези, които злонамерено изменят текста на химна, може да бъдат подведени под наказателна отговорност и да бъдат задържани под стража до 15 дни. \nЗаконът предвижда изпълнението на химна да бъде забранено при погребения и други \"неуместни\" поводи, търговски реклами и като фонова музика на обществени места. \nТо ще бъде позволено единствено на официални политически събрания, спортни прояви и при други \"уместни поводи\".\n", "date": "2017.09.02", "title": "Китай с нови наказания: Пееш химна грешно – затвор"}
{"url": "https://www.blitz.bg/svyat/udlzhikha-izvnrednoto-polozhenie-v-teksas_news540733.html", "text": "Извънредното в американския щат Тексас е удължено до две седмици. Това предава Xinhua, като се позовава на информация от местни официални лица.\nТова позволява на властите да въвеждат вечерен час, забраняват пътувания в части от страната или затварят пътища за да се гарантиран безопасността на гражданите. \nВъпросът със заплащането на работниците, които не са могли да стигнат до работата си заради природното бедствие също се разглежда. Източник: Фокус \n", "date": "2017.09.02", "title": "Удължиха извънредното положение в Тексас"}
{"url": "https://www.blitz.bg/svyat/putin-posochi-edinstveniya-pt-za-reshavane-na-krizata-okolo-kndr_news540734.html", "text": "Руският президент Владимир Путин заяви, че преговорите са единствения начин за решаване на кризата около Северна Корея. Това пише Irish Independent, като цитира изказване, публикувано на официалната интернет страница на Кремъл, съобщи Фокус.\n„Важно е да разрешим проблемите на региона чрез директен диалог, включващ всички страни, без да има предварителни условия (за такива преговори)“, се казва в съобщението. \n„Провокациите, натискът и войствената и обидна реторика са пътя за никъде“, смята руският държавен глава. \n \n", "date": "2017.09.02", "title": "Путин посочи единствения път за решаване на кризата около КНДР"}
{"url": "https://www.blitz.bg/svyat/nad-100-000-amerikantsi-iskat-soros-da-bde-obyaven-za-terorist_news540745.html", "text": "В САЩ петицията с искане към президента на САЩ Доналд Тръмп да признае милиардера Джордж Сорос за терорист събра необходимите 100 000 подписа, за да бъде разгледана от администрацията на президента. Това става ясно от данните на сайта на Белия дом. Крайният срок за събиране на подписите е 19 септември 2017 година.\nВ текста на петицията е посочено, че „Джордж Сорос умишлено и постоянно се е опитвал да дестабилизира и да извършва други актове на насилие срещу Съединените щати и техните граждани \". \n  \nВъв връзка с това, смятат авторите на подписката, „правителството на САЩ и министерството на правосъдието трябва незабавно да обявят Сорос и всичките му организации и нейни членове за терористи” и да „изземат цялото му лично имущество и активи в рамките на Закона за конфискация на гражданското имущество”.  Превод: БЛИЦ \n", "date": "2017.09.02", "title": "Над 100 000 американци искат Сорос да бъде обявен за терорист"}
{"url": "https://www.blitz.bg/svyat/bedstveno-polozhenie-v-kaliforniya-zaradi-silen-pozhar_news540748.html", "text": "Губернаторът на Калифорния Джери Браун обяви бедствено положение в петък, заради бушуващ в северната част на щата пожар, предава Reuters, цитиран от Фокус. Пожарникарите се борят с горящата огнена стихия, която в момента е овладяна на 40%.\nОт агенцията припомнят, че в петък бе повдигнато обвинение за палеж на Джон Баленджър, който е застрашен от затвор до седем години и осем месеца, ако бъде признат за виновен. Според властите, той е имал постоянен лагерен огън, горящ в продължение на дни. До този момент са засегнати над 1,5 хил. хектара гора и са евакуирани около 500 семейства в региона.  \nИма информация за нов пожар, разгорял се на около 640 километра южно от този. \n", "date": "2017.09.02", "title": "Бедствено положение в Калифорния заради силен пожар"}
{"url": "https://www.blitz.bg/svyat/silno-zemetresenie-udari-marmaris_news540743.html", "text": "Земетресение с магнитуд от 4,8 по скалата на Рихтер удари турския курортен град Мармарис в петък вечерта, пише Daily Sabah, цитиран от Фокус.\nТрусът е бил усетен 19:48 часа в петък в курорта и съседните градове. Епицентърът му е бил на 11 км от гръцкото село Лардос, разположено на о. Родос.  \nЗа сега няма информация за разрушения или пострадали. \n", "date": "2017.09.02", "title": "Силно земетресение удари Мармарис"}
{"url": "https://www.blitz.bg/svyat/pushek-se-izvi-nad-zakritoto-rusko-konsulstvo-v-san-fransisko_news540707.html", "text": "Говорителят на пожарникарската служба на Сан Франциско Минди Талмадж съобщи, че граждани са извикали огнеборците, заради дима, който се е издигнал от комина на генералното консулство на Русия в града, което трябва утре да прекрати дейността си, предаде РИА Новости.\n„В Камината е бил запален огън“, заяви Талмандж. Според нейните думи, жителите на района са позвънили на пожарната служба, когато са видели черния пушек, който се е извивал над зданието. Пожарникарите са пристигнали на мястото и са установили, че пушекът излиза от комина и няма пожар в сградата. \nПо-рано Държавният департамент на САЩ поиска да бъдат закрити две търговски представителства на Русия в страната (във Вашингтон и Ню Йорк) и генералното консулство в Сан Франциско до втори септември. Това, според външното ведомство, е отговор на руското искане за съкращаване на дипломатическия персонал на САЩ в Русия. Според Москва, действията на Съединените щати са неприятелски.\n", "date": "2017.09.02", "title": "Пушек се изви над закритото руско консулство в Сан Франсиско"}
{"url": "https://www.blitz.bg/svyat/prigotvikha-gigantska-pleskavitsa-v-srbskiya-grad-leskovats_news540709.html", "text": "Гигантска плескавица приготвиха в сръбския град Лесковац. Огромното кюфте с диаметър 2 метра беше изпечено на традиционния фестивал на скарата.\nТрима готвачи едва успяха да го обърнат на грила. Целта беше да се направи най-голямата плескавица в историята на фестивала.  \nОпитът се оказа успешен, въпреки не съвсем идеалната форма, за която според готвачите беше виновен неподходящият грил.  \nПреди да бъде изпечена, нарязана и опитана от нетърпеливи зрители, плескавицата  тежеше 65 килограма, с два повече от приготвената миналата година. \n", "date": "2017.09.02", "title": "Приготвиха гигантска плескавица в сръбския град Лесковац"}
{"url": "https://www.blitz.bg/svyat/zaradi-raketite-na-kndr-trmp-se-chu-s-yuzhnokoreyskiya-si-kolega-i-vzekha-vazhno-reshenie_news540698.html", "text": "САЩ и Южна Корея се съгласиха да засилят ракетния капацитет на Сеул, след като Северна Корея изстреля балистична ракета, която прелетя над Япония. Това предадоха световните агенции.\nВ телефонен разговор между Доналд Тръмп и южнокорейския президент Мун Дже-Ин, бе решено да се засили възпиращата сила на Южна Корея чрез развитието на ракетния й капацитет, уточнява Фокус. \n„Двамата лидери се съгласиха, че има нужда да се засили защитния капацитет на Република Корея за отговор на провокациите и заплахите от Северна Корея. Те постигнаха принципно съгласие да се ревизират „напътствията за ракетите“ до нивото, което ще задоволи южнокорейската страна“, заявиха от президентството на Южна Корея.  \nТова не е първия път, в който южнокорейският президент иска ограниченията върху ракетния потенциал на страната му, да бъдат премахнати. \n \n", "date": "2017.09.02", "title": "Заради ракетите на КНДР: Тръмп се чу с южнокорейския си колега и взеха важно решение"}
{"url": "https://www.blitz.bg/svyat/arestuvakha-makedonski-folkpevets-predizvikal-pozhar-v-okhrid-snimki_news540710.html", "text": "Фолкпевецът Петар Нечовски е бил арестуван от охридската полиция за предизвикване на умишлен пожар, който е създал \"обществена опасност\", пише Вечер.\nСпоред полицията в курортния град, 61-годишният Нечовски е запалил найлонов чувал с боклук пред вратата на охридска медия, след като е пропаднала срещата му с музикалния журналист В. П. Това е станало между 20:00 и 21:00 часа. \nЗа щастие пожарът е бил забелязан навреме и изгасен. \nСамият Нечовски написа по повод случая във Фейсбук профила си: Дезинформация... Но има храна за масите... \nСнимки от охранителна камера обаче категорично доказват, че именно той е подпалил пожара. Превод: БЛИЦ \n \n", "date": "2017.09.02", "title": "Арестуваха македонски фолкпевец - предизвикал пожар в Охрид (СНИМКИ)"}
{"url": "https://www.blitz.bg/svyat/arestuvakha-mzh-do-ayfelovata-kula_news540713.html", "text": "Френската полиция е арестувала мъж в близост до Айфеловата кула в Париж, съобщават местни медии.\n Арестът е станал в петък вечер. \n \"Лицето беше арестувано, инцидентът приключи\", каза служител на полицията в Париж. \"Задържаният не е бил въоръжен, утре ще знаем повече за мотивите му\", добавиха още от силите за сигурност. \n Районът е бил отцепен. \n Полицията каза, че  кулата не е била евакуирана . От месеци сигурността в Париж е повишена, след серията от атентати от преди месеци. \n", "date": "2017.09.02", "title": "Арестуваха мъж до Айфеловата кула"}
