{"url": "https://www.blitz.bg/svyat/uma-trman-nay-nakraya-si-otvori-ustata-za-tova-kak-kharvi-uaynstiyn-y-skochil_news576470.html", "text": "По повод сексскандала, който тресе Холивуд, актрисата Ума Търман беше заявила, че ще изчака, докато гневът й утихне, за да разкаже как е била нападната сексуално от продуцента Харви Уайнстийн. Най-сетне тя разкри как обявеният за чудовище създател на филми й е посегнал, съобщава tmz.com.\nУма разказва, че преди години тя и Уейнстийн били в хотелска стая в Париж и обсъждали сценарий. Тогава той я накарал да влезе в сауната с него. Търман разказва, че влязла, облечена в черни кожени дрехи, но бързо се отказала, заявявайки, че е нелепо двамата да са там заедно. Продуцентът се разгневил и изхвърчал от сауната. \n  \nСкоро след това двамата се оказали отново заедно в апартамента на Уейнстийн в хотел „Савой“ в Лондон. Внезапно той се нахвърлил върху звездата от „Убий Бил“ и „Криминале“ и се опитал да се разсъблече. Тя се разкрещяла, а той, по думите й, бил „като животно, което се опитвало да се измъкне, като влечуго“. \n  \nНа следващия ден Уайнстийн и изпратил цветя и се извинил. След извинението те се срещнали и тя го предупредила: „Ако направиш това, което направи на мен, на други хора, ще изгубиш кариерата, репутацията и семейството си, уверявам те“, разказва актрисата пред „Ню Йорк таймс“. \n  \nОттогава отношенията им били обтегнати, но въпреки това те работили заедно. \n  \nГоворители на продуцента коментират изявлението на Търман така: „Г-н Уейнстийн признава, че е предприел стъпки към г-ца Труман в Англия, след като е разбрал погрешно сигналите й в Париж. Той незабавно се е извинил“. Уейнстийн отрича да е заплашвал кариерата на Търман. \n \n", "date": "2018.02.03", "title": "Ума Търман най-накрая си отвори устата за това как Харви Уайнстийн й скочил"}
{"url": "https://www.blitz.bg/svyat/venetsiya-preskhna-gondolite-sa-v-blato-ne-e-valyalo-ot-sedmitsi_news576445.html", "text": "\n Все едно Париж да остане без Айфеловата кула, Рим без Колизеума или Прага без Световитската си катедрала. Капризите на времето доведоха дотам, че Венеция пресъхнах и прословутите канали се превърнаха в блатни корита.  \nНивото на водата в каналите спада все повече. Вина за това имат няколко фактора - студено време, високо налягане и суша - там не е валяло три седмици. Всичко това в комбинация със суперлуната, която има влияние върху отлива на водата. \nНа много места във Венеция нивото на водата е паднало до 70 см под сезонната норма. Гондолите, на които годишно се возят над 15 хиляди туристи, сега са затънали в блато и кал. Превод БЛИЦ \n", "date": "2018.02.03", "title": "Венеция пресъхна! Гондолите са в блато, не е валяло от седмици"}
{"url": "https://www.blitz.bg/svyat/ukrainski-voynik-narkoman-zastrelyal-kolega-s-avtomata-si_news576453.html", "text": "Украински военнослужещ след употреба на наркотично вещество застрелял с автомат колега, съобщил представител на милицията в Луганск за rusvesna.su.\nИнцидентът станал на 1 февруари в селището Попасная. Дрогиран военнослужещ от 10-а планинско-щурмова бригада застрелял свой колега, който починал. Командването на бригадата се опитало да представи убийството като бойна загуба. /  БЛИЦ \n \n", "date": "2018.02.03", "title": "Украински войник-наркоман застрелял колега с автомата си"}
{"url": "https://www.blitz.bg/svyat/izvesten-amerikanski-konspiratolog-senzatsionno-izvnzemnite-predotvratikha-yadrena-voyna-mezhdu-sashch-i-rusiya_news576365.html", "text": "Известният американски конспиролог и експерт по НЛО Стив Басет шокира целия свят с изказването си, че съвсем наскоро Русия и Америка са планирали унищожителни атаки една срещу друга и само намесата на извънземните е предотвратила третата световна война и превръщането на двете могъщи държави в радиоактивна пепел.\nДоказателство за това бил фактът, че над ядрените обекти и на двете страни непрекъснато се появяват летящи чинии. \n„Основната причина, поради която извънземните идват на Земята, е да контролират развитието на човечеството. Към момента една от главните задачи на пришълците е да извадят от строй всички ядрени оръжия, които  заплашват да убищожат всичко живо на тази планета. \nСъществуват неопровержими доказателства, че извънземните са се занимавали с това още през 60-те години на минали век. Кораби на извънземните увисват над ядрените складове и всички ядрени ракети се развалят. Когато  американските и руските военни инженери се опитват да ги ремонтират, не им се получава нищо. \nТова е толкова банален и в същото време толкова безотказен начин да се предотврати ядрена война. Затова лично аз спя спокойно нощем, нещо, което пожелавам и на вас”, каза Басет пред журналисти.  Превод: БЛИЦ \n \n", "date": "2018.02.03", "title": "Известен американски конспиратолог сензационно: Извънземните предотвратиха ядрена война между САЩ и Русия"}
{"url": "https://www.blitz.bg/svyat/izvnredno-ruski-su-25-e-svalen-v-siriya-pilott-e-plenen-video_news576452.html", "text": "Руски изтребител Су-25 е бил свален близо до Идлиб в Сирия нс територия, контролирана от сирийски бунтовници. Съобщено е, че пилотът е успял да катапултира и е бил пленен, информира Би Би Си.\nИнформацията е подадена от Сирийската обсерватория за правара на човека. \n  \nВ социалните мрежи се появи видео, на което се вижда как самолетът е ударен, а горящи отломки от него падат на земята. На крилото му имало червена звезда. Превод и редакция: БЛИЦ \n", "date": "2018.02.03", "title": "Извънредно! Руски Су-25 е свален в Сирия, пилотът е пленен (ВИДЕО)"}
{"url": "https://www.blitz.bg/svyat/zloveshchata-istoriya-na-edna-mayka-koyato-ubiva-zheni-a-posle-gi-pravi-na-sapun_news576429.html", "text": "\n В началото на тази история е важно да се отбележи, че Леонарда Чанчули е майка, загубила 13 от 17-те си деца. \nПредвид този факт съвсем не е изненада, че тя била готова на всичко, за да опази своите четири живи рожби. \nКогато полицията се появява на прага на Чанчули, майката орлица си признава всичко, което е направила, за да прикрие убийството на три местни девойки. Как ги е сготвила, превърнала е мазнините им в сапун и щедро е споделила всичко с нищо неподозиращите си съседи. Ужасяващо, нали?! \nЛеонарда Чанчули невинаги е била чудовище. Тя израства в трудна среда и преди да навърши пълнолетие вече има два опита за самоубийство след себе си. \nОмъжва се за мъж, който семейството ѝ силно не одобрява. Майка ѝ дори я проклина, което според самата Леонарда я обрича на вечни мъки и нещастен живот. \nВъпреки че проклятията са далеч от света на науката и доказуемите твърдения, съвпадение или нещо друго води до това съвсем скоро съпругът ѝ да бъде вкаран в затвора, а домът ѝ да бъде разрушен от земетресение. \nЛеонарда забременява поне 17 пъти. В 13 от бременностите губи децата си при спонтанен аборт или в ранна възраст, вследствие на болести. \nНещастията подтикват отчаяната жена да посети гледачка. „На дясната ти ръка виждам затвор, а на лявата - лудница“, предсказва гледачката. От този момент нататък Леонарда става изключително суеверна и сама изковава ужасната „съдба“, която я сполетява. \nКогато през 1939 г. синът ѝ, Джузепе, е мобилизиран в италианската армия, тя прибягва към нещо, което не е очаквала – човешко \nжертвоприношение, което да пази рожбата ѝ на фронта. \nЗа тази цел тя избира местна стара мома – Фаустина Сети. Примамва я с обещанието, че ѝ е намерила мъж, кара я да остави бележка, че заминава извън страната, за да се срещне с него, след което я упоява, посича я с брадва и я разчленява. \nСлед като по-късно е арестувана, тя разказва: \n„Хвърлих парчетата в гърне, добавих 7 кг сода каустик, която бях купила за направата на сапун, изчаках тялото да се разтвори и го изсипах в септична яма… от кръвта направих чаени тортички, които сервирах на гостите ми. Въпреки че Джузепе и аз също ги опитахме…“. \nМалко след убийството на Сети Леонарда открива следващото си жертвоприношение – Франческа Соави. С нея процедира по абсолютно същия начин както с предишната си жертва и всичко върви по план. \nПри третата си жертва – Вирджиния Качиопо, изгубилата разума си жена решава, че ще направи от „дебелата ѝ бяла плът“ и сапуни, които заедно с тортичките да раздава на съседи. Не това обаче я издава, а нескопосната бележка, която Вирджиния оставя след себе си. \nЗа щастие любопитна зълва на Вирджиния не повярвала на писмото ѝ и след като я видяла да влиза в дома на Чанчули в нощта на своето „заминаване“, решава, че нещо не е както трябва и съобщава в полицията. \nТя си признава всичко, за което получава 30 години затвор и 3 години в клиника за психично болни престъпници. \nПрез 1970 г. Леонарда умира в лудница на 79-годишна възраст. Тялото ѝ е върнато на семейството ѝ, за да бъде погребано, а приспособленията, които е използвала при убийствата, са дарени на Музея по криминология в Рим, където могат да бъдат видени от посетители днес. \nВъпреки че… защо някой би искал да види гърне, в което са варени хора, както и брадви отнели човешки животи?! \n \n", "date": "2018.02.03", "title": "Зловещата история на една майка, която убива жени, а после ги прави на сапун"}
{"url": "https://www.blitz.bg/politika/makedontsite-omeknakha-gotovi-sa-da-priklyuchat-kavgata-s-grtsiya-za-imeto_news576457.html", "text": "Македонските граждани подкрепят намирането на решение на спора с Гърция за името с цел страната да влезе по-бързо в ЕС и НАТО, показват резултатите от телефонна анкета, съобщава МИА.\n„За“ решение се обявяват 61 процента от гражданите (43 напълно, а 18 на сто донякъде), сочат резултатите от анкетата, извършена от 19 до 26 януари върху представителна извадка от 1000 анкетирани. \n  \nПодкрепа за промяна на името с цел приемане в ЕС и НАТО са изразили 50 процента от македонците (30 на сто напълно и 20 на сто донякъде), и 95 процента от албанците (84 на сто напълно, а 11 на сто донякъде). \n  \nНа въпрос ще се промени ли с промяната на името и значението на това какво са Македония и македонският народ, 34 процента отговарят, че ще се промени изцяло, а 19 на сто, че ще се промени донякъде. 33 на сто смятат, че изобщо няма да се промени, а четири процента - че донякъде няма да се промени. \n  \nЗа 60 на сто от анкетираните македонци с промяната на името ще се промени и идентичността /за 40 процента напълно, а за 20 на сто донякъде/, а 35 процента са на обратното мнение. \n  \nПри албанците резултатите са следните: 30 на сто смятат, че ще се промени /според 13 на сто напълно, според 17 на сто частично/. 48 процента са на мнение, че идентичността изобщо няма да се промени, а според 10 на сто донякъде няма да се промени. \n  \nМеждувременно, Атина се готви за утрешния митинг срещу употребата на понятието Македония в решението по спора между Гърция и Македония за името на страната. В Солун преди две седмици такъв протест събра повече от 90 хиляди души от цяла Гърция, утрешният, според организаторите, ще е още по-голям. \n \n", "date": "2018.02.03", "title": "Македонците омекнаха: Готови са да приключат кавгата с Гърция за името"}
{"url": "https://www.blitz.bg/svyat/egipetski-arkheolozi-napravikha-senzatsionno-otkritie-snimki_news576463.html", "text": "\n Египетски археолози откриха гробница на 4400 години близо до пирамидите край Кайро, съобщават световните медии.  Гробницата вероятно е принадлежала на жрицата Хетпет от времето на Петата династия. \nПо стените ѝ са изписани  ловни  и  риболовни сцени . \nИма и  рисунки на маймуни , които на времето са били държани като домашни животни. Едната е на маймуна, която бере плодове, а другата танцува на музика от оркестър. В гробницата има и ценни надписи. \n \n", "date": "2018.02.03", "title": "Египетски археолози направиха сензационно откритие! (СНИМКИ)"}
{"url": "https://www.blitz.bg/obshtestvo/kultura/stoyanka-mutafova-progovori-za-greshkite-v-zhivota-si-i-golemite-si-lyubovi_news576371.html", "text": "На сцената правя комедия, в животът ми е драма. Най-смисленият момент в живота ми бе когато родих дъщеря си. Цяла нощ не спах от вълнение. Това сподели голямата актриса Стоянка Мутафова, която вчера навърши 96 години.\n„Искам да поживея, за да остана по-близо до нея”, каза още Мутафова пред bTV. \n„Най-трудният урок, който не можах да науча, е как се възпитава дете. Никога не съм се мъчила да я възпитавам по ноти. Бях й дала пълна свобода, за да не е банална като всички хора. И второ дете да имам, пак така ще го оставя – да бъде свободно”, заяви голямата актриса. \n„Големите ми любови са две – първият ми мъж и последният. Обичала съм ги еднакво”, каза още Стоянка Мутафова. \n„Правила съм много грешки в живота си, даже може би сбърках, че станах артистка. Баща ми искаше да стана археолог”, призна звездата на българския театър.  \n \n", "date": "2018.02.03", "title": "Стоянка Мутафова проговори за грешките в живота си и големите си любови"}
{"url": "https://www.blitz.bg/svyat/tezhka-katastrofa-s-avtobus-v-belgrad-ima-mnogo-postradali-video_news576393.html", "text": "14 души пострадаха при тежка катастрофа с автобус на градския транспорт в Сърбия. Инцидентът е станал рано тази сутрин в столицата Белград.\nТрима от ранените са в тежко състояние, информира Нова телевизия.  \nЛек автомобил е ударил автобуса, след което тежката машина е счупила светофар, който на свой ред паднал върху камион. Инцидентът се разследва от полицията в сръбската столица.    \n  \n", "date": "2018.02.03", "title": "Тежка катастрофа с автобус в Белград, има много пострадали (ВИДЕО)"}
{"url": "https://www.blitz.bg/svyat/islyamisti-zasneli-kak-su-25-izdrzhal-na-zenitno-popadenie-golyam-kalibr-zrelishchno-video_news576366.html", "text": "Ислямисти от групировката „Джейш ал-Наср” на 1 февруари обстреляли руски щурмовик Су-25 в небето над сирийската провинция Идлиб. Противозенитния маньовър на самолета попаднал на видео, публикувано от ливанската агенция Al-Masdar News.\nНа кадрите се виждат трасиращи светлини досами самолета, оставяни само от снаряди с калибър над 30 мм. Експлозията в 15-та секунда на видеото потвърждава това предположение. Титановата броня обаче издържала удара. \n  \nAl-Masdar News отбелязва, че предназначените за непосредствена поддръжка на сухопътните войски над бойното поле Су-25, не рядко попадат под обстрел на джихадистите. Превод и редакция: БЛИЦ \n \n", "date": "2018.02.03", "title": "Ислямисти заснели как Су-25 издържал на зенитно попадение голям калибър (ЗРЕЛИЩНО ВИДЕО)"}
{"url": "https://www.blitz.bg/svyat/taksimetrovit-shofori-ot-tsyalata-strana-se-sbrakha-v-yambol-eto-za-kakvo-nastoyavat_news576421.html", "text": "\n Таксиметрови шофьори от цялата страна ще обсъждат проблемите в бранша. Националната среща се провежда в Ямбол, очаква се да се включат над 500 души, съобщава bTV. \n Повече сигурност по време на работа, по-добра синдикална защита и подкрепа от държавата - ова са част от исканията на таксиметровите шофьори. \n Инициативата за националния форум е на Синдикален съюз \"Сила\". Той беше създаден в Ямбол след поредния тежък инцидент с таксиметров шофьор, при който двама ученици от спортното училище в града нападнаха и простреляха шофьор на такси по време на работа. \n В Ямбол са регистрирани над 230 таксита, а членовете на синдиката от цялата страна са над 400 \n  \n", "date": "2018.02.03", "title": "Таксиметровит шофьори от цялата страна се събраха в Ямбол, ето за какво настояват"}
{"url": "https://www.blitz.bg/svyat/rusiya-veche-shche-poplva-drzhavniya-si-fond-samo-ss-zlato_news576307.html", "text": "В края на 2017 г. Русия ликвидира Резервния фон и насочи всичките си вложения в държавния фонд, като възнамерява да го попълва преди всичко със злато, съобщи rusvesna.su.\nВ края на 2017 г. Русия ликвидира Резервния фон и насочи всичките си вложения в държавния фонд, като възнамерява да го попълва преди всичко със злато, съобщи rusvesna.su. \n  \nСлед двегодишно прекъсване са закупени първите 2,2 тона за 7 млрд рубли (около 100 млн долара) – през това време е преразглеждана промяната в стратегията. Сега вече руското държавно ръководство е окончателно убедено, че това е правилния път. Ценният метал е ликвиден и при нужда винаги може да бъде препродаден на борсата за ликвидиране дефицита в бюджета. За златото, за разлика от долара, не се прогнозира инфлация, цената му расте бавно, но постоянно и то е сигурна инвестиция. \n  \nТази година за купуване на злато се предвиждат 8,5 млрд рубли (120 млн долара) за  2,5 тона от руски и чужди фирми. \n  \nДруги 1,5 млрд рубли се предвиждат за „Госхран” (Държавен фонд за благородни метали и скъпоценни камъни) – уникални находки от самородно злато, изделия от скъпоценни камъни с висока културна стойност. \n  \nКъм края на 2017 г. Руската банка разполага с 1663 тона злато, като намеренията й са количеството да бъде максимално увеличено.. \n  Редакция БЛИЦ \n \n", "date": "2018.02.03", "title": "Русия вече ще попълва държавния си фонд само със злато"}
{"url": "https://www.blitz.bg/svyat/silno-zemetresenie-udari-khrvatiya_news576434.html", "text": "\n Земетресение с магнитуд 4,5 по скалата на Рихтер е регистрирано на територията на Хърватия, усетено е и в Босна и Херцеговина, съобщиха от Европейския сеизмологичен център. \n  \nЗемният трус е бил регистриран малки преди 14:00 ч. местно време с епицентър на 9 км западно от Доня Брела в Хърватия, на 35 км югоизточно от Сплит, Хърватия и на 134 км западно от Сараево в Босна и Херцеговина, с дълбочина 10 км. \n  \nНяма данни за пострадали и материални щети.\n", "date": "2018.02.03", "title": "Силно земетресение удари Хърватия"}
{"url": "https://www.blitz.bg/svyat/zverskoto-ubiystvo-na-18-godishnata-pamela-ot-nigeriets-provokiralo-ekshna-v-macherata-video_news576419.html", "text": "Зловещо престъпление най-вероятно е причината за стрелбата в италианския град Мачерата, където няколко души бяха ранени, съобщава „Ройтерс“. За кръвопролитието е задържан млад италианец с бръсната глава.\nСамо преди дни тялото на 18-годишна италианка е намерено разчленено и скрито в куфари близо до Мачерата. За зверството е задържан 29-годишен имигрант от Нигерия.    \nСлед стрелбата днес днес стана ясно, че са ранени шест души – имигранти, сред които и една жена. При проведената полицейска операция е арестуван бял мъж, италианец, чиито мишени очевидно били африканските имигранти. Той е на 28 години и се казва Лука Траини. Около врата му бил увит флагът на Италия. Член е на антиимигрантската Северна лига и е участвал в последните регионални избори, съобщава Би Би Си. \n  \nКакто БЛИЦ съобщи, местни медии информираха за стрелба от прозореца на автомобил малко след 11 ч. местно време. Огън бил открит по двама африкански имигранти. След това били ранени още двама. Няма подробности за здравословното им състояние. \n  \nВ същото време стана ясно, че разследването за смъртта на тийнейджърката Памела Мастропиетро не напредва особено. Първоначалната аутопсия не е установила причините за смъртта. Заподозреният нигериец, на когото е било отказано убежище миналата година, но останал да пребивава в Италия, отказвал да разговаря с полицията. \n  \nСвидетели са го видели да носи куфарите до мястото, където по-късно са октирти частите от трупа на 18-годишната Памела. У него са открити и дрехи, оцапани с кръв, и ножове. \n  \nМеждувременно партиите в Италия, където предстоят избори на 4 март, използваха случая, за да спечелят точки в предизборната си кампания. Във връзка със случая десни политици обвиниха левите, че „имат кръв по ръцете си“. Превод и редакция: БЛИЦ  \n", "date": "2018.02.03", "title": "Зверското убийство на 18-годишната Памела от нигериец провокирало екшъна в Мачерата? (ВИДЕО)"}
{"url": "https://www.blitz.bg/svyat/pusnakha-mukhata-maykl-buble-chaka-treto-dete_news576443.html", "text": "Певецът Майкъл Бубле очаква трето дете със съпругата си Луизиана Лопилато, пишат аржентински медии. Двойката предупредила роднините си, че смятат да „обърнат нова страница“ след мъката около заболяването на сина им Ноа, съобщава „Дейли Мейл“.\nСпоред аржентинска журналистка, 30-годишната актриса Луизиана Лупилато била бременна от два месеца и половина и се готвела да каже на семейството си следващия месец. Местни медии твърдят, че двойката смятала да направи съобщението в края на март, когато ще пътува за Аржентина, откъдето е съпругата на Бубле. \n  \nПомолен да коментира, братът на актрисата – Дарио, който също е актьор, се разсмял и започнал да заеква при мисълта, че пак ще става чичо. \n  \nСамата Луизиана пусна своя снимка в социалните мрежи с подозрително развлечен тоалет. \n  \nИзпълнителят Майкъл Бубле изостави за известно време музикалната си кариера, за да се посвети на сина си Ноа, който се бори с рака. През март Бубле ще се завърне, за да води церемония за музикални награди във Ванкувър. Превод и редакция: БЛИЦ  \n", "date": "2018.02.03", "title": "Пуснаха мухата: Майкъл Бубле чака трето дете"}
{"url": "https://www.blitz.bg/daydzhest/blgarskata-florida-kak-zapadnata-presa-predstavya-nasheto-chernomorie-prez-60-te-snimki_news576333.html", "text": "\n „Островърхи бели пирамиди, издигащи се в полукръг върху пясъка. Това веднага ми напомни за средиземноморската архитектура в шикозните курорти, изпъстрили френското крайбрежие. Но аз се намирах в Албена, България – едно име, което трябва да се запомни. Новата европейска Ривиера е построена съвсем скоро – през 1968 г.” , Така започва своя репортаж за нашия черноморски курорт Албена. Барбара Бърнс от влиятелния по това време всекидневник „Маями Нюз” в броя си от 21 март 1974 г., пише bgspomen.com . \nПубликацията разказва, че самото име на курорта е символ на красота, вълнение и чар в българската фолклорна традиция. Стъпаловидните фасади на хотелите в Албена са описани като „стълбите на Нептун, изкачващи се към синьото небе”, а 39-те хотела и вилите в курорта – като „модерни и комфортни”. \nАвторката описва приятните ресторанти и ниските цени в Албена, а българската кухня определя като „леко пикантна, с едва доловимо гръцко и турско влияние, но с изразен собствен стил” и разказва за скарата, шопската салата и различните млечни специалитети, които според нея обясняват дълголетието на много от българите. “Маями нюз“ разказва и за нощните заведения, пълни със забавляващи се българи и туристи, в които може да се намери рок, български фолклор и дори класическа музика. Специално е спомената известната фрегата на плажа, която през деня предлага напитки на плажуващите, а с настъпването на вечерта се превръща в атрактивен нощен бар. В броя си от 11 май 1962 г. „Ню Йорк Таймс“, подзаглавие „Българската Флорида на Черноморското крайбрежие“, пише за българските плажове, които се простират по протежение на почти цялата 400 километрова крайбрежна ивица.  Най-развити в туристическо отношение, разказва изданието, са районите около Варна на север и Несебър, който се намира северно от пристанище Бургас. От статията читателите научават, че по това време в България вече функционират 117 туристически хотела с капацитет от 15 352 легла. През следващите 10 години се очаква само по Черноморието да се изградят хотели с 60 000 легла, пише „Ню Йорк Таймс“. През 1961 г. България е посрещнала 250 хиляди чуждестранни туристи, от които 80 хиляди от Западна Европа – предимно от Австрия, Скандинавието и Германия, изтъква вестникът и посочва, че за 1963 г. се очакват 300 хиляди чужди туристи.  В публикацията се подчертава, че това е само началото на развитието на българската туристическа индустрия. Следващата стъпка ще е изграждането на зимни курорти и хотели в други райони на страна, като Велико Търново, което древната българска столица. Изданието разказва, че в момента в София се строят два нови хотела – единият луксозен, а другият туристическа класа. Статията информира, че туристите могат да избират между луксозна, първа и втора класа настаняване, чиито цени варират от 8,50 долара за луксозна стая до 3,50 за втора класа. Туристите, които желаят ВИП-обслужване пък трябва да платят по 11 долара на нощувка, в което се включва и транспорта от и до летището, пише вестникът.  Страната има добри комуникационни връзки със Западна Европа – националният авиопревозвач ТАБСО (б.ред. предишното наименование на БГА „Балкан“) лети до Франкфурт, Виена, Стокхолм и Лондон. Експресните жп влакове Симплон Ориент и Таверн спират на гара София. Пътната инфраструктура в страната като цяло е добра, отбелязва „Ню Йорк Таймс“, но изключение прави отсечката от югославската граница до София, която статията описва като „истински ужас“. На 20 март 1966 г. „Ню Йорк Таймс“ излиза с обширна публикация под заглавие „България копира най-доброто от западния туризъм“ . Вестникът пише: , възхищава се „Ню Йорк Таймс“. \nВ публикацията е отделено място на ресторантите, които „са построени с въображение“, персоналът говори английски, а „храната има ароматите на Изтока и е по-добра отколкото в Гърция, макар и не толкова добра, колкото във Франция и Италия“. Авторът на статията Артър Еперон споделя и кои български гозби са му харесали най-много – „печено сирене“, което описва като бяло сирене, масло и чушки, печени в навита хартия; миш-маш, сарми и пълнени чушки. Той разказва, че се консумира предимно свинско месо, докато говеждото се предлагало по-рядко, което българите обяснявали с шегата, че са „заменили воловете с трактори“. \n„Крисчън Сайънс Монитор“ от 24 октомври 1964 г. хвали „модерните хотели и отличните плажове край Варна“ и разказва, че само допреди 5-6 години чуждестранните туристи са били основно от социалистическите страни – Унгария, Полша, Чехословакия, докато през 1964 г. нещата вече са се променили и около 260 хиляди туристи от Западна Европа са посетили българското Черноморие, сред които преобладават западногерманци, австрийци и британци. Водещият канадски вестник „Глоуб енд мейл“ излиза на 6 август 1965 г. със заглавие: „  (б.ред. по това време световното внимание е приковано върху кървавата война във Виетнам). „Този комунистически град със статуя на руски цар в центъра, това лято се превърна в сборен пункт за Европа“, разказва авторът Джон Ръдърфорд. Той не крие изненадата си от наплива на западни туристи и как само за 10 минути пред столичния хотел „Балкан“ (днешният „Шератон“), спират два автобуса с туристи от Турция, два от Австрия и един от Гърция. В публикацията се отбелязва, че предходната година България е посетена от 800 000 чужди туристи, повече от половината от които от западни държави.\n", "date": "2018.02.03", "title": "\"Българската Флорида\": Как западната преса представя нашето Черноморие през 60-те (СНИМКИ)"}
{"url": "https://www.blitz.bg/svyat/visokotochnata-artileriya-veche-shche-mine-i-bez-gps-video_news576304.html", "text": "Компанията BAE Systems започва разработка за американската армия на нови коригируеми артилерийски снаряди. Порталът defensenews.com съобщи, че Пентагонът сключил договор за създаване на принципно нова система за насочване на 155-мм оръдейни боеприпаси.\nСтойността на договора се оценява на $8 млн. За тези пари BAE Systems трябва да предостави на американската армия готови образци от системата за насочване на снарядите, които ще могат да се насочват към целта в условията на нестабилна работа на GPS. \n  \nСега американската армия използва коректируемите артилерийски снаряди тип Excalibur. ВС на САЩ обаче искат да имат алтернативна система за артилерийска стрелба с висока точност тъй като отчитат способността на много потенциална противници да се намесват в работата на системата GPS или да заглушават спътниковите сигнали. \n  \nПо-рано изследователската лаборатория на ВВС на САЩ представи решение, което ще позволи на техниката и на войниците да се ориентират на местността и с висока точност да определят своето местоположение без достъп до сигнал от GPS. \n  \nНа 22 май 2017 г. специализираното издание janes.com обяви за успешното завършване на разработката на пълния с електроника и фина механика модул ASPN (All Source Positioning and Navigation), който дори може да се носи в раница.   \nПревод и редакция: БЛИЦ \n \n", "date": "2018.02.03", "title": "Високоточната артилерия вече ще мине и без GPS (ВИДЕО)"}
{"url": "https://www.blitz.bg/svyat/yaponiya-se-gotvi-za-voyna-sashch-kndr-izgotvi-plan-za-evakuatsiya-na-yapontsite-zhiveeshchi-v-yuzhna-koreya_news576364.html", "text": "\n Премиерът на Япония Шиндзо Абе на среща с държавния глава на Южна Корея Мун Дже-И, която се очаква да се проведе в Пьонгчан, ще поиска помощ за евакуацията на японски граждани в случай на сериозен военен конфликт на Корейския полуостров. Това съобщи агенция „Киодо“, позовавайки се на правителствени източници.  \nРешението да се внесе този въпрос в дневния ред на преговорите, говори за опасенията на Япония, че ескалацията на напрежението на полуострова може да доведе до военно стълкновение между САЩ и Северна Корея (КНДР), уточнява БГНЕС. \nСпоред съобщения на японската преса, въпросът за евакуацията на японски граждани от Южна Корея се обсъжда отдавна. По официални данни от октомври 2016 г. в тази страна постоянно живеят около 38 000 японски граждани. Заедно с временно командированите и туристите, техният брой достига около 60 000.  \nВ случай на извънредна ситуация на полуострова Япония иска спешно да може да ги евакуира, като за целта се разглеждат различни варианти. Част от тях ще бъдат изведени с чартърни полети, а други ще бъдат извозвани до южното пристанище Пусан, откъдето по море ще се евакуират на японския остров Цусима и оттам – до основната територия на Япония.  \nЗа евакуацията на толкова много хора вероятно ще се наложи да се използват военни кораби, а Южна Корея не се отнася положително към перспективата японски военни кораби да влизат в нейните пристанища.  \nВестник „Йомиури“ наскоро писа, че Сеул може да си затвори очите, ако японските сили за самозащита действат съвместно с американските ВМС. В Южна Корея има около 200 000 американски граждани. \nБЛИЦ припомня, че преди дни  . \n \n", "date": "2018.02.03", "title": "Япония се готви за война САЩ-КНДР? Изготви план за евакуация на японците, живеещи в Южна Корея"}
{"url": "https://www.blitz.bg/svyat/rumniya-prevorzhava-voenno-morskite-si-sili_news576335.html", "text": "\n Военно-морските сили на Румъния ще бъдат снабдени с нови подводници. Това съобщи министърът на националната отбрана Михай Фифор, който посети фрегатата „Крал Фердинанд” в пристанище Констанца, предаде Радио Румъния.  \n„Искаме да представим на Върховния съвет по отбрана и парламента нова мащабна програма за окомплектоване с три подводници в средносрочен и дългосрочен план”, каза министърът и допълни:  \n„Зная, че този проект може да изглежда прекалено амбициозен, но той е осъществим и можем да го реализираме в румънската корабостроителница. Сега сме на етап определяне на техническите параметри на този тип подводница”.  \nСпоред министър Фифор изпълнението на тази програма може да започне през 2020 г., уточнява БГНЕС. \nВ момента Румъния разполага с една подводница, построена в бившия СССР, която не е излизала в морето от 1996 г. Фифор съобщи още, че в сряда ще представи на правителството проект за решение за програмата за снабдяване на ВМС с 4 многофункционални корвети, така че договорът да бъде подписан до края на годината. Той напомни, че „едно от условията за предоставяне на този договор е корветите да се строят в румънска корабостроителница”.  \nТази година е запланувано модернизирането на румънските фрегати „Крал Фердинанд” и „Кралица Мария” и начало на изпълнение на програма за снабдяване на ВМС с брегови батареи с противокорабни ракети.  \nМинистърът посочи, че по този начин 2018 г. ще стане година на стартирането на мащабни програми за техническо оборудване на МВС.  \n„Желаем румънската армия да играе важна роля в региона”, каза военният министър.  \nТой съобщи също, че ще бъде разширена базата на ВВС „Михаил Когелничану” в окръг Констанца. „Поискахме постоянно присъствие на американски военни в тази база по полски образец”, уточни министър Фифор.  \n \n", "date": "2018.02.03", "title": "Румъния превъоръжава военно-морските си сили"}
{"url": "https://www.blitz.bg/stsena/paparatsi-izlovikha-novorodenata-dshcherya-na-kim-kardashiyan-snimki_news576315.html", "text": "Британските медии разпространиха снимки на светската лъвица Ким Кардашиян с новородената й дъщеря Чикаго Уест. На кадрите се вижда как 37-годишната звезда бута количката с бебето.\nПо всичко личи, че снимките са направени, когато щастливата майка, в компанията на бодигарда си и бавачката, излиза от медицински център в града. \n  \nКакто БЛИЦ съобщи, момиченцето се появи на бял свят на 15 януари. \nТя е третото дете на Ким и рапъра Кание Уест. \nРодителите се възползваха от услугите на сурогатна майка, тъй като предишните бременности се отразиха лошо на Кардашиян. \nКим призна, че обича искрено жената, износила Чикаго и й благодари, че е помогнала на мечтата й за голямо семейство.  Превод: БЛИЦ \n \n", "date": "2018.02.03", "title": "Папараци изловиха новородената дъщеря на Ким Кардашиян (СНИМКИ)"}
{"url": "https://www.blitz.bg/obshtestvo/kultura/samo-v-shou-tseluvka-kara-yoana-bukovska-da-si-zabravi-replikite_news576197.html", "text": "След първата целувка актрисата Йоана Буковска си забравила текста от вълнение. „Забравих си текста! Защото тя беше непредвидена, като всяка първа целувка”, споделя самата тя преди време. А във въпросния конкретен случай тя е била на сцената, за да изпълни ролята на Жулиета. Целувката, разбира се, била от Ромео!\nВсъщност Йоана Буковска винаги разкрива неподозирани факти от живота си и на сцена, и извън нея, просто защото за нея да бъде честна с публиката, е водещ фактор. А цялата палитра истинност в нея видяхме и дори почувствахме в образа й на Виолета Захариева от хитовия български сериал „Откраднат живот”. Това е и един от образите, в името на който Йоана взема кардинално решение да промени драстично външността си. Тя отрязва косата си толкова късо, че успява за секунди да разтърси аудиторията. Но целта е постигната – по-реалистично пресъздаване на образа. \nопит да рестартираш живота си, да „скъсаш” с миналото”, казва Йоана. И добавя нещо много интересно по този въпрос: \n„Мисля, че ми се случва за 5-6 път, като това е третият, когато го правя заради професията си. Това е силно изразно средство, което ти дава различно усещане, но е проблем при някои от другите роли в момента, защото тази визия не подлежи на моделиране, както дългата коса. Но тук на помощ в театъра идват перуките и шапките. Затова напоследък се шегуваме, че тази вечер ще влизам „в косата”, а не „в кожата” на поредната ми героиня...”. \nВ личния си свят обаче частите от пъзела за актрисата са много добре подредени. След като среща властелина на сърцето си в лицето на съпруга си Иван Давидов, чаровната актриса дори измисля като по детски миниприказка за него, която озаглавява „Как се появило И-краткото”. \n„Имало едно време едно тъжно и самотно И, на което все нещо му липсвало, но никой не знаел какво е то. Никоя от другите букви не разбирала защо то тъгувало и бледнеело, като всичко си му било на мястото. Докато един ден, точно в нощта на Нова година, когато се сбъдват желанията, до него се приближило едно друго И, хванало го за ръка и те тръгнали заедно в тъмата. Тогава нашето тъжно И, открило какво му липсвало и се усмихнало – Й!”, гласи приказката. А иначе \nМъжът в живота на Йоана Буковска – Иван е бизнесмен, много далеч от артсредите и актьорството. Той е експерт в европейските проекти в България, шеф на австрийска фирма в София. Сериозен, стабилен мъж, който е успял да спечели сърцето на една от най-големите бунтарки в родния театър. Защото Йоана Буковска държи на принципите си не само в личния живот, но и на сцената. Крайно естествена и болезнено откровена, актрисата нерядко предизвиква срещу себе си доста нечистоплътни клевети и всевъзможни истории. Но хич не се влияе от сюжетните линии в тях! \nЗа Буковска животът е една безкрайна борба и доказване. \n„Една жена е силна, когато знае, че може да разчита само и единствено на себе си. С риск да прозвучи феминистки – когато вярва в собствените си възможности, без да е зависима от пари, протекции, власт или мъж. Но една жена се чувства пълноценна, когато вижда красотата си, отразена в очите на мъжа до себе си, когато не се страхува да падне, защото знае, че има кой да й подаде ръка”, разсъждава актрисата.\n \n \n \nПодготви Анелия ПОПОВА\n", "date": "2018.02.03", "title": "Само в \"Шоу\"! Целувка кара Йоана Буковска да си забрави репликите"}
{"url": "https://www.blitz.bg/layfstayl/aktort-vlado-penev-razkri-kak-e-uspyal-da-se-vtali-tolkova-mnogo-snimki_news576369.html", "text": "Не се лишавам от нищо. Сутрин пия мляко с кафе и мед. За да го балансирам и да бъде по Зоната, добавям бразилски орех или шам фъстък. Това сподели актьорът Владо Пенев, който успя да свали 20 килограма само за 2 месеца.\n , Пенев започна да спазва режима, известен като „Зоната”. По същия метод успя да се втали и комикът Руслан Мъйнов. \n„Храниш се колкото пъти искаш. Най-важното е да се пие вода – по 30 грама на килограмите, които имаш, никога по време на хранене. Водата изчиства”, обясни актьорът пред bTV. \n„Тази система не се занимава с отслабването, а с възстановяване на хормоналния баланс.  \n \n", "date": "2018.02.03", "title": "Актьорът Владо Пенев разкри как е успял да се втали толкова много (СНИМКИ)"}
{"url": "https://www.blitz.bg/layfstayl/shoubiznes/bobi-po-izvesten-kato-ursula-s-umopomrachitelni-dumi-za-tretiya-pol-zhenite-i-mzhete-video_news576375.html", "text": "\n В седмицата на жестоки спорове около Истанбулската конвенция проговори Боби Сапунджиев, който в продължение на близо десетилетие беше по-известен като Урсула. \nДнес Боби е изключително успешен фризьор, представя страната ни на елитни конкурси в чужбина, обучава млади хора и се опитва да предаде това, което е научил. За себе си той казва, че е доволен от живота. \nА какво казва за третия пол, жените в мъжки тела, мъжете в женски и известния в миналото клуб „Спартакус“ вижте във видеото: \nИзточник: Нова телевизия \n \n", "date": "2018.02.03", "title": "Боби, по-известен като Урсула, с умопомрачителни думи за третия пол, жените и мъжете (ВИДЕО)"}
{"url": "https://www.blitz.bg/svyat/sashch-udari-khizbula-s-novi-sanktsii_news576301.html", "text": "\n САЩ обявиха нови санкции, насочени срещу финансовата мрежа на ливанското шиитско движение Хизбула, предаде АП. \n Наказателни мерки са били наложени на шестима души и седем компании. Според американският финансов министър Стивън Мнучин, Хизбула е \"главната подставена групировка на Иран, използвана за подкопаване на легитимните арабски правителства в Близкия изток. \n", "date": "2018.02.03", "title": "САЩ удари Хизбула с нови санкции"}
{"url": "https://www.blitz.bg/svyat/politsay-izstrelya-kurshum-v-glavata-na-mladezh-pred-mayka-mu-video_news576291.html", "text": "\n Стивън Бертранд решил да излезе от съдебната зала в Квебек по време на дело, за да си купи цигари, но от охраната не го пуснали, пише The Sun. Тогава 18-годишният младеж влязъл в спор  и станал \"жесток и агресивен\", съобщава се в полицейския доклад. Свидетели на всичко станали негови роднини - майка му и брат му Кристофър Лакейл, който заснел разправата. \n \n \n \nСкоро спорът прераснал в скандал, след който последвал изстрел право в главата на Стивън. Сътрудници на бюрото за независимо разследване потвърждават, че младежът е хванал палката на един от охранителите и го ударил с нея по главата. След това онзи извадил пистолет и стрелял. \nСтивън бил по спешност откаран в болница, където в момента се намира в стабилно състояние. Куршумът по чудо не засегнал очите и мозъка му, а рикоширал в шията. Според лекарите в скоро време той ще се възстанови. След това ще стане ясно какви обвинения ще бъдат повдигнати срещу него. \nКристофър публикува видео с инцидента във Фейсбук, където то събра половин милиона прегледа. Превод: БЛИЦ \n \n", "date": "2018.02.03", "title": "Полицай изстреля куршум в главата на младеж пред майка му (ВИДЕО)"}
{"url": "https://www.blitz.bg/svyat/gaza-obstrelya-izrael_news576309.html", "text": "\n Газа обстреля Израел с ракета, съобщава в. \"Аарец\". \n Въздушна тревога е било обявено за района на Шаар ха-Негев. \n Няма данни за жертви и разрушения. Газа възобнови  обстрела с ракети , след като президентът на САЩ Доналд Тръмп призна Йерусалим за столица на Израел. \n", "date": "2018.02.03", "title": "Газа обстреля Израел"}
{"url": "https://www.blitz.bg/svyat/blgarska-tiradzhiyka-ubila-dvama-anglichani-zaradi-glupava-i-opasna-manevra-shche-lezhi-20-mesetsa_news576302.html", "text": "\n Българска тираджийка, която предизвика ужасна катастрофа във Великобритания, довела до смъртта на двама души, заради \"глупава\" маневра на магистралата, ще лежи в затвора 20 месеца, пише Lincolnshire Reporter. \nИрина Еленкова от Пловдив карала камиона си без да забележи, че част от ремаркето му се намира в отсрещното платно и така го блокира. Така в него се удря Мини Купър и шофьорът Марк Лейси и неговият спътник Алекс Шериф загиват на място. \nПред съда стана ясно, че Еленкова имала редовно свидетелство за правоуправление на камиони над 13,5 тона, но то било издадено едва преди 2 месеца. Непосредствено след катастрофата тя излъгала полицията, че зад волана е бил нейният партньор Костадин Танев. Причина за това била, че по време на инцидента тя е била просрочила разрешените часове за шофиране и е трябвало в момента да почива. Наместо това карала тежката машина, използвайки картата на Танев за тахографа. \nПред съда свидетел, който карал зад камиона, описал маневрите на българката едновременно като \"глупави\" и \"опасни\". \n37-годишната Ирина Еленкова се призна за виновна за двата смъртни случая, както и по третото обвинение, свързано с манипулиране на тахографа. \nОсвен, че ще лежи 20 месеца, ще й бъде забранено да шофира за 2 и половина години. \nПриятелят й Костадин ще остане в затвора шест месеца, забраната му за шофиране е шест месеца.  \nАдвокатът на българката твърди, че тя е съсипана от случилото се. \"Тя предава своите най-искрени съжаления. Би искала да направи всичко, ако можеше да върне времето назад. Направила е грешно решение. Било е въпрос на грешна преценка. Никога не е подозирала, че ще се озове в подобно положение. Има две малки деца в България. Имала е и много проблеми, докато успее да си уреди попечителството върху тях.\" \nТанев също се признал за виновен в манипулиране на тахографа. Той ще бъде освободен веднага, тъй като вече е излежал шестмесечната си присъда в ареста. Превод: БЛИЦ \n \n", "date": "2018.02.03", "title": "Българска тираджийка, убила двама англичани заради \"глупава\" и \"опасна\" маневра, ще лежи 20 месеца"}
{"url": "https://www.blitz.bg/svyat/albaniya-stroi-novo-letishche-za-100-miliona-vv-vlora_news576310.html", "text": "\n Aлбaния ycилeнo ce пoдгoтвя зa cвoeтo втopo мeждyнapoднo лeтищe. Aepoпopтът щe ce нaмиpa в югoзaпaдния ĸpaйбpeжeн гpaд Bльopa, ĸoйтo e извecтнa тypиcтичecĸa дecтинaция и втopoтo пo гoлeминa пpиcтaнищe в cтpaнaтa (cлeд Дpaч). Πpoeĸтът ce oцeнявa нa 100 млн. eвpo, a дъpжaвaтa пpeгoвapя c ĸoнcopциyм oт 3 тypcĸи ĸoмпaнии - Сеngіz, Каlуоn и Коlіn, ĸoитo дa пocтpoят лeтищeтo. Cтpoитeлнитe дeйнocти тpябвa дa зaпoчнaт пo-ĸъcнo пpeз гoдинaтa, oбяви aлбaнcĸият миниcтъp нa eнepгeтиĸaтa и инфpacтpyĸтypaтa Дaмиaн Джинypи. Aлбaнcĸитe инcтитyции щe paзглeдaт пpoeĸтнoтo пpeдлoжeниe нa тypcĸитe фиpми в paмĸитe нa 3 мeceцa, cлeд ĸoeтo щe ce пpeминe ĸъм cлeдвaщитe пpoцeдypи. \n Aepoпopтът, ĸoйтo e eдин oт пpиopитeтнитe пpoeĸти нa пpaвитeлcтвoтo, щe ce cтpoи изцялo c чacтнo финaнcиpaнe и ce oчaĸвa дa бъдe зaвъpшeн дo 2021 г. Koгaтo e гoтoвo и бъдe пycнaтo в eĸcплoaтaция, лeтищeтo във Bльopa щe бъдe нaй-гoлямoтo и нaй-мoдepнo лeтищe в Aлбaния. Ocвeн aeopпopтa ce пoдгoтвя и cъздaвaнeтo нa нoвa aлбaнcĸa aвиoĸoмпaния, пoдĸpeпeнa oт Тurkіѕh Аіrlіnеѕ. Πpeвoзвaчът дa зaпoчнe пoлeтитe cи пpeз тaзи гoдинa. Πoнacтoящeм eдинcтвeнoтo oпepaтивнo лeтищe в Aлбaния e Meждyнapoднoтo лeтищe \"Maйĸa Tepeзa\" в Tиpaнa. \n Mecтoпoлoжeниeтo нa втopoтo лeтищe в cтpaнaтa бeшe cepиoзнa гpижa зa влacтитe, тъй ĸaтo нoвият дoгoвop c ĸoнцecиoнepa нa лeтищeтo в Tиpaнa изĸлючвa изгpaждaнeтo нa дpyгo мeждyнapoднo лeтищe в paдиyc oт 100 ĸм. Cpeд дpyгитe oбcъждaни лoĸaции бяxa Apгиpoĸacтpo, Capaндa и Дeлвинa. Oчaĸвa ce лeтищeтo във Bльopa дa пoмoгнe зa иĸoнoмичecĸoтo paзвитиe нa Aлбaния, ĸaтo нacъpчи pacтeжa нa зaeтocттa и дaдe тлacъĸ нa тypиcтичecĸия ceĸтop в южнaтa чacт нa cтpaнaтa, зaяви пpeд мecтни мeдии aлбaнcĸият пpeмиep Eди Paмa. Бpoят нa чyждecтpaннитe тypиcти, пoceтили Aлбaния пpeз 2017 г., e нapacнaл c 23.6% дo 2.37 млн. дyши, cпopeд дaннитe нa нaциoнaлнaтa cтaтиcтичecĸa cлyжбa ІNЅТАТ.  \n", "date": "2018.02.03", "title": "Албания строи ново летище за €100 милиона във Вльора"}
{"url": "https://www.blitz.bg/svyat/obvinikha-orzheen-trgovets-za-masovo-ubiystvo_news576311.html", "text": "\n Обвиниха оръжейния търговец от Аризона Дъглас Хейг, че е продал бронебойни патрони на Стивън Падок. На 1 октомври 2017 г. той окървави музикален фестивал в Лос Анджелис, предаде АП. \n Агенцията разкрива, че Дъглас Хейг е произвел и продал въпросните патрони без да има необходимия лиценз. Властите стигнали до оръжейния търговец, след като открили негови отпечатъци на гилзите. \n На 1 октомври Стивън Падок откри стрелба по музикален фестивал от хотелската си стая. Той уби 58 души, а над 500 бяха ранени. \n", "date": "2018.02.03", "title": "Обвиниха оръжеен търговец за масово убийство"}
{"url": "https://www.blitz.bg/svyat/yadrenata-doktrina-na-trmp-zaema-po-tvrda-pozitsiya-km-rusiya_news576323.html", "text": "\n Правителството на американския президент Доналд Тръмп обяви, че ще продължи до голяма степен ядрената политиката на неговия предшественик Барак Обама, но ще заеме по-агресивна позиция към Русия.  \nПравителството съобщи, че Русия трябва да бъде убедена, че ще понесе \"неприемливо тежка цена\", ако заплаши дори с ограничена ядрена атака в Европа. Доклад, обобщаващ заключенията от прегледа на ядрената доктрина на САЩ, определя Северна Корея като \"явна и сериозна заплаха\" за Америка и нейните съюзници. Според предлега евентуална севернокорейска ядрена атака срещу САЩ или техните съюзници ще доведе до \"край на този режим\". \n\"Няма сценарий, при който режимът на Ким Чен-ун да използва ядрени оръжия и да оцелее\", се казва в доклада. Ръководеният от Пентагона преглед на американския ядрен арсенал и на политиките, които го управляват, е бил разпореден от Тръмп миналата година. Подобен преглед обикновено се прави в началото на управлението на ново правителство. Правителството на Тръмп е стигнало до заключението, че САЩ би трябвало до голяма степен да следва плана на Обама за модернизиране на ядрения арсенал. То също така е одобрило придържането към съществуващите споразумения за контрол върху въоръженията, включително новия договор СТАРТ, ограничаващ ядрените арсенали на САЩ и Русия. \nСАЩ искат да се оборудват с нови ядрени оръжия със слаба мощност в отговор на превъоръжаването на Русия, според новата американска ядрена доктрина, предаде Франс прес, като се позовава на документа. \nТези нови оръжия, които карат експертите да се страхуват от по-висок риск от ядрен конфликт и от подем във ядреното разпространение, представляват отговор на експанзията на ядрения капацитет на Русия, каза пред пресата Грег Уивър, отговарящ за въпросите за стратегическите способности към генералния щаб на американските въоръжени сили. В документа се казва и, че Иран е способен да разработи ядрено оръжие в течение на година след като ръководството на страната приеме съответното решение.\n", "date": "2018.02.03", "title": "Ядрената доктрина на Тръмп заема по-твърда позиция към Русия"}
