{"url": "https://www.blitz.bg/svyat/mig-21-se-razbi-pred-ochite-na-desetki-zriteli-kray-voenna-baza-v-rumniya-video_news612100.html", "text": "Самолет МиГ-21 катастрофира пред очите на десетки зрители по време на демонстрационен полет в Румъния. Инцидентът е станал край авиобаза в южната част на страната, където се провеждал Ден на отворените врати, съобщава агенция „Медиафакс\". По данни на изданието, военната машина е паднала край базата. При удара си в земята се е взривила. Пилотът на самолета е успял да се катапултира.  Повече подробности не се съобщават. Превод: БЛИЦ", "date": "2018.07.07", "title": "МиГ-21 се разби пред очите на десетки зрители край военна база в Румъния (ВИДЕО)"}
{"url": "https://www.blitz.bg/intsidenti/katastrofi/tezhko-proizshestvie-kray-blagoevgrad-snimki_news612125.html", "text": "Кола излетя от пътя и се преобърна в крайпътна нива. Тежкият инцидент е станал след 15 часа днес на главен път Е-79 край Благоевград. Най-вероятната причина за инцидента е несъобразената скорост с мократа пътна настилка, пише Struma.com.  На място пристигнаха спешни екипи и огнеборци.  Колата е смазана.", "date": "2018.07.07", "title": "Тежко произшествие край Благоевград (СНИМКИ)"}
{"url": "https://www.blitz.bg/intsidenti/katastrofi/kola-i-kamion-se-udarikha-kray-kubrat-trima-dushi-sa-v-bolnitsa_news612120.html", "text": "Трима души са пострадали при катастрофа между камион и лек автомобил на пътя l-2 Русе-Разград- Шумен. Инцидентът е станал на кръстовището за град Кубрат, съобщава \"Фокус\", позовавайки се на разградската полиция. В леката кола са се возили общо 4-ма души. По първоначална информация пострадалите не са с тежки травми. Откарани са за преглед в болнично заведение.  Движението в участъка към момента се регулира и се осъществява безпроблемно.", "date": "2018.07.07", "title": "Кола и камион се удариха край Кубрат, трима души са в болница"}
{"url": "https://www.blitz.bg/stsena/zhan-pol-gotie-narushi-grubo-pravilata-na-sedmitsata-na-modata-v-parizh-snimki_news612069.html", "text": "Антиконформистът Жан Пол Готие представи новата си колекция за сезона есен/зима 2018-2019 г. в рамките на Седмицата на висшата мода в Париж, предава Франс прес. Готие, който разбуни духовете в света на модата през 80-те години на миналия век, винаги е обичал да нарушава правилата. Цигарата, срещу която здравните власти в целия свят водят война, го вдъхнови за създаване на бижута, колиета, обеци, гривни. Изображения на  цигарен дим  бяха прожектирани върху бяла завеса, зад която заставаха манекенките, преди да излязат на подиума.  Дефилето започна на фона на песента \" \" на починалия през април  Жак Ижлен . Дори представената в края на дефилето булчинска рокля от зеленикава органза напомняше за кълбета цигарен дим. Манекенките  държаха в ръцете си лули, цигарета или електронни цигари. Готие  се бе постарал в колекцията му да има и нещо за противниците на цигарения дим - някои манекенки носеха маски с надпис \" No smoking \".  Централно място в колекцията зае и смокингът, представен в различни варианти. Преобладаващите цветове в колекцията бяха  бяло  и  черно .  Дизайнерът  изпрати също послание за свобода. \"Става дума за свободата да пушиш или да не пушиш\", отбеляза той.  Фесът също зае важно място в колекцията. За целта Готие е ползвал услугите на британския шапкар Стивън Джоунс.    ", "date": "2018.07.07", "title": "Жан Пол Готие наруши грубо правилата на Седмицата на модата в Париж (СНИМКИ)"}
{"url": "https://www.blitz.bg/svyat/kde-v-evropa-e-izgodno-da-si-kupish-zhilishche-eto-koya-e-drzhavata-s-nay-zanizheni-tseni-na-imotite_news612062.html", "text": "Най-занижени цените на недвижимите имоти през 2017 г. са били в Румъния, сочат данните на Европейската централна банка. За сравнение, преди 10 години северната ни съседка е била в другия край на класацията – сред най-надценените имотни пазари.Румънците продължават да бъдат основната част от купувачите. Те не разглеждат придобиването на имот като инвестиция, поясняват местни анализатори. Румъния е страната с най-висок дял на собственост – 96% от населението притежава недвижим имот. Средно за държавите от Европейския Съюз този процент е 69%, предава факти.бг.  За първите пет месеца на текущата година строителната дейност се е понижила с 24.7%. Причината е липса на достатъчно работна ръка. Това означава, че 12 000 нови жилища, които са предвидени да бъдат пуснати в експлоатация през тази година, няма да бъдат завършени. Ключов показател при определяне на това до каква степен даден пазар е над- или подценен е съотношението между средната годишна заплата и цената на жилищата. В Румъния този коефициент е коригиран три пъти от 2008 г. до края на 2017 г.  Поради високата вътрешна миграция реализирането на жилищни проекти е съсредоточено в градове като Букурещ, Клуж Напока, Тимишоара и Брашов. Там цените на жилищата отчитат ръст. През тази година пазарът на недвижими имоти в Румъния няма да се сблъска със сериозни препятствия. Но ако цените излязат от контрол, задълбочи се кризата с набирането на работници и предлагането продължи да надвишава значително търсенето, то през 2019 г. има риск жилищния сектор да изпитва трудности.", "date": "2018.07.07", "title": "Къде в Европа е изгодно да си купиш жилище? Ето коя е държавата с най-занижени цени на имотите"}
{"url": "https://www.blitz.bg/zdrave/8-dietichni-mita-koito-vi-pravyat-debeli_news612050.html", "text": "Нищо не е по-разочароващо, отколкото да стъпите върху кантара и да видите, че числата са се повишили. Обикновеното първата ни реакция е да започнем някакъв хранителен режим и се хващаме за първия или най-популярния, който видим в интернет.За съжаление, има много дезинформация или сгрешени митове, които могат да ви саботират. Затова, спрете да следвате сляпо всичко, което прочетете като съвет, и се придържайте към здравословно и балансирано хранене, както и повече движение.  Ето и кои са най-широко разпространените митове, които трябва да спрете да следвате. Можете да ядете, каквото искате, ако тренирате Колкото и да ви се иска да е вярно, половин час въртене на велоалгометъра не ви дава право на пържени картофи или резен торта. Да, може да ви показва, че сте изгорили 500 калории, но не вярвайте сляпо на тези цифри, защото не се взимат предвид фактори, като ръст, килограми, здравословно състояние…  А и само с няколко хапки ще си ги възстановите. Което не е добре. Ще изгорите повече мазнини, ако не ядете преди тренировка Ако не ядете нищо преди тренировка, няма да можете да издържите цялата сесия. Освен това, ако тя е по-дълга, може да доведе до замайване и ниска кръвна захар. Плюс това, след като приключите, ще бъдете зверски гладни.  Палео диетата ви гарантира загуба на тегло Не е ли шокиращо, че Палео диетата е един от най-търсените режими за отслабване в последните години? Бекон и пържола за отслабване? Няма проблем.  Но палео диетата може да бъде и опасна, защото режим с високо съдържание на протеини и ниско съдържание на въглехидрати може всъщност да доведе до наддаване на тегло в дългосрочен план, сочи проучване, публикувано в Clinical Nutrition.  Всичко, което трябва да направите, е да държите количеството приеман протеин под контрол – не повече от 56 грама на ден за мъже и около 45 гр. за жените. Всички калории са еднакви Да изядете 300 калории пиле не е същото, като да изядете 300 калории торта. Тялото използва и съхранява калориите по различен начин, в зависимост от хранителните вещества, от които се състои всяка храна.  Например, растителните протеини увеличават усещането за ситост спрямо тези, които приемате само от месо. Изследователи от университета в Копенхаген вярват, че повишеното чувство на ситост се дължи на факта, че растителните протеини съдържат повече фибри. Ако не вечеряте, ще отслабнете Приемът на твърде много калории през деня, а не през нощта, води до увеличаване на теглото. Всъщност ако имате подходящо леко хапване вечер, може да стимулирате метаболизма и да отслабнете.  Когато не ядете преди лягане, нивата на кръвната захар се понижават и това може да влоши съня. На следващия ден ще търсите повече захар и въглехидрати. Ако това се случва често, следва увеличаване на теглото.  Ако хапнете малко протеин с въглехидрат (ябълки и бадемовото масло, плод с извара или моркови с гуакамоле), ще запазите стабилни нивата на кръвната захар. Можете да ядете толкова, колкото искате, стига да е здравословно Авокадо, овесена каша, ядки и техните кремообразни, вкусни масла са наистина здравословни, но не са с ниско съдържание на калории. Ако прекалявате с тях, ще приемате доста калории, а те неизменно се трупат на талията, колкото и полезни да са. Протеинови шейкове и барчета ще ви помогнат да отслабвате Въпреки че опакованите протеинови продукти могат да бъдат част от здравословната диета, те не са по-добри от истинската храна. Освен това много от тези храни са пълни със захар и мазнини, което води до увеличение на теглото неусетно. Пиенето на 8 чаши вода дневно е гаранция за отслабване Пиенето на вода не гарантира загуба на тегло, особено ако все още консумирате нездравословна храна с много калории. Разбира се, важно е да бъдете хидратирани през целия ден, но за здравословно тегло е много важна и храната, съчетана с правилните упражнения.", "date": "2018.07.07", "title": "8 диетични мита, които ви правят дебели"}
{"url": "https://www.blitz.bg/zdrave/dieta-168-ili-taka-narechenoto-periodichno-gladuvane_news612040.html", "text": "Периодичното гладуване е тенденция, която напоследък е сред най-ползваните за отслабване и пречистване на организма от токсини. Тя кара организма да се чувства по-лек и помага за премахването на подуването и излишните тлъстини.Какво представлява диетата 16:8?  При този начин на хранене съществува прозорец от време, в което приемате цялата храна за деня или в рамките на 8 часа. През останалите 16 часа не слагате нищо в устата си освен вода.  Например, храните се от 10 до 18 часа или от 12 до 20 в зависимост от индивидуалния ви ритъм на живот. Възможни са и други часови интерпретации като първата се смята за най-полезна, тъй като вечерята е по-ранна. Защо диетата 16:8 е полезна?  Периодичното гладуване се счита за добър начин да контролирате кръвната захар, инсулина и кръвното налягане. При краткотрайното лишаване от храна в рамките на денонощието метаболизмът се забързва и активизира, което води до ускорено изгаряне на мазнини и калории.  По време на периода на гладуване имате право освен вода да пиете и черен чай, зелен чай, кафе.  В рамките на прозореца за хранене можете да ядете каквото си поискате. Ако желаете да изгорите повече мазнини, разбира се, е препоръчително да се храните здравословно и да броите приетите калории.    ", "date": "2018.07.07", "title": "Диета 16:8 или така нареченото периодично гладуване"}
{"url": "https://www.blitz.bg/zdrave/khimiya-v-kukhnyata-lyubopitni-khranitelni-fakti_news612086.html", "text": "Готвенето включва доста химия: по същество то е серия от химични реакции. Познавайки химичните процеси, лесно можете да разберете какво се случва в кухнята - и защо рецептите ви понякога се объркват.Защо храната се разваля?   Сложни химически реакции протичат в храната непрекъснато - дори когато не я готвите. Например, бананите потъмняват, защото един хормон в тях води до освобождаване на етилен (С2Н4). Това ускорява процеса на зреене, и бананите презряват. Етиленът има „съучастник”, наречен полифенол оксидаза. Този ензим се съдържа в ябълките и картофите, така че ако държите банани и ябълки на едно място, това ще ускори процеса на зреене. Хранителните компании използват същите вещества, за да ускорят зреенето на неузрелите плодове, и други - за да го забавят Защо чушките лютят? Когато се потите от силното къри, чудили ли сте се какво го прави толкова люто? Краткият отговор е капсаицин. Дългият отговор е повече от една хапка: (CH3)2CHCH=CH(CH2)4CONHCH2C6H3–4–(OH)–3–(OCH3). Рецепторите в устата и гърлото могат да открият и дори и съвсем малките количества капсаицин: само 10 части на милион са достатъчни, за да предизвикат познатото усещане за парене на езика. Капсаицинът позволява множество калциеви йони да навлязат в клетките. Това задейства рецепторите за болка и преди да се усетите, сте посегнали за чаша вода. Последното обаче не е от полза, защото капсаицинът не е разтворим в студена вода. Какво се случва с месото, когато го готвим? Месото е животински мускул, 75% от който е вода. Останалото е протеин (около 20%) и мазнини (5%), както и малки количества въглехидрати, киселини и минерали. Защо пуканките пукат? Тайната е в зърното. Много други зърнени храни - като пшеницата или ориза - не пукат, защото външната им обвивка е пореста. Зърната на пукливата царевица съдържат около 13,5% вода. Когато се нагрят, водата се превръща в пара. Обвивката е непропусклива, така че парата създава налягане отвътре. Когато температурата се повиши до 180 °C, а налягането е близо 1000 кРа (килопаскала), обвивката избухва. Ако си пуканките не се пукат, вероятно защото един от тези фактори е изключен. Ако вътрешността съдържа повече от 13,5% вода, тя ще излезе в гъста куполна форма, и няма да е толкова пухкава и хрупкава. От друга страна, ако няма достатъчно вода, няма да се създаде достатъчно пара. Ако зърното е напукано или повредено по някакъв начин, парата ще се намери изход и пуканката няма да изпука. Защо медът помага при болно гърло? Нищо не успокоява сухата кашлица така, както медът и учените търсят начини да използват свойствата на меда от манука (храст, разпространен в Австралия и Нова Зеландия) и т.нар. \"медицински клас\" мед за лечение и на други заболявания, освен настинки и грип.", "date": "2018.07.07", "title": "Химия в кухнята: Любопитни хранителни факти"}
{"url": "https://www.blitz.bg/svyat/maykata-na-otrovenata-kato-skripal-britanka-izrigna-sreshchu-lekarite-v-solsbri_news612123.html", "text": "Майката на 44-годишната Доун Стърджис, която заедно с приятеля си бе отровена от неизвестно вещество в британския град Еймсбъри, се оплака от дискриминационно отношение спрямо дъщеря й. Жената обвинява лекарите в Солсбъри, че не полагат достатъчно грижи за Доун, както са правели за отровените Сергей и Юлия Скрипал. Според родителката, с медиците се отнасят с Доун като с човек второ качество и тях била само „никому ненужна алкохоличка”, пише MailOnline.  Дъщеря й била на границата между живота и смъртта, тъй като никой не се грижи за нея.  Припомняме, че Стърджис и приятелят й Чарли Роули бяха хоспитализирани на 30 юни. Състоянието им се оценява като критично.  По данни на британските власти, двамата са се отровили с „Новичок” – веществото, с което в началото на март тази година бяха отровени бившият руски шпионин Сергей Скрипал и дъщеря му Юлия. Превод: БЛИЦ    ", "date": "2018.07.07", "title": "Майката на отровената като Скрипал британка изригна срещу лекарите в Солсбъри"}
{"url": "https://www.blitz.bg/svyat/shofor-na-avtobus-se-prevrna-v-istinski-geroy-v-mrezhata-zaradi-tova-koeto-napravi-s-vzrastna-dama-video_news612136.html", "text": "Трогателно видео от Китай се превърна в истински вирус в мрежата. На него е запечатан шофьор на автобус от Гуанджоу, който помага на възрастна жена да пресече улицата, носейки я на гърба си. Водачът забелязал, че старицата пресича пътя прекалено бавно, излязъл от автобуса и я пренесъл на гърба си. След като я оставя на другия тротоар, той се връща в рейса и продължава пътя си.  Това не е първият подобен случай в Китай. Преди известно време в мрежата се появи клипче, на което регулировчик пренася пресичащ старец на гърба си. Превод: БЛИЦ    ", "date": "2018.07.07", "title": "Шофьор на автобус се превърна в истински герой в мрежата заради това, което направи с възрастна дама (ВИДЕО)"}
{"url": "https://www.blitz.bg/layfstayl/gnusno-dara-se-kpe-vednzh-sedmichno_news612085.html", "text": "Тийнсензацията Дара къпе косата си веднъж на седем дни. Причина за това е новата прическа на звездата. В края на миналата седмица 19-годишната изпълнителка реши да възвърне миналогодишната си визия и отново се сдоби с популярните за лятото афроплитки. Известно, че изкуствените примеси към естествената коса трябва да се мият един, най-много два пъти в седмицата, за да се запазят максимално дълго време.   „Всички известни го правят, това им спестява часове при фризьора.  Дара е от певиците, които не спират да танцуват по участия, плитките сравнително я улесняват\", коментират последователите й а в мрежата. Изненадващо е,  че Дарина, която обича да експериментира,отново се е спряла на  черно преливащи плитки от към яркозелено, пише „Телеграф“. ", "date": "2018.07.07", "title": "Гнусно: Дара се къпе веднъж седмично"}
{"url": "https://www.blitz.bg/stsena/kris-braun-nyama-spirachki-shchraknakha-mu-beleznitsi-sled-nova-portsiya-zhestok-boy_news612028.html", "text": "Певецът Крис Браун беше арестуван за побой след негов концерт във Флорида. Полицията е задържала R&B певецът малко, след като той е слязъл от сцената в четвъртък вечер в западен Палм Бийч. Той е арестуван по обвинения в побой и е бил пуснат под гаранция от 2 000 долара.Шерифът на Палм Бийч заяви, Браун е бил задържан по искане на властите в Тампа, но не даде повече подробности.  Според новинарския сайт \"Ти Ем Зет\" искането за задържане е свързано с инцидент от миналата година, когато Крис Браун е ударил фотограф на събитие, на което му е било платено да се яви в нощен клуб. Певецът има концерт в Тампа днес, като той е част от турнето му. Крис Браун е на 29 години и има дълга история свързана с насилие. През май тази година в Лос Анджелис жена заяви, че е била примамена в дома на певеца и е била многократно изнасилвана от него и негов приятел рапър. Адвокатът на жертвата обяви случая, като „едно от най-ужасяващите дела, свързано със сексуално насилие, което някога е виждал”. Най-запомнящият се случай е делото от 2009 г. срещу певеца, когато той беше обвинен в побоя на тогавашната си приятелка и колежка Риана, която трябваше да пропусне \"Наградите Грами\" заради нараняванията си.", "date": "2018.07.07", "title": "Крис Браун няма спирачки! Щракнаха му белезници след нова порция жесток бой"}
{"url": "https://www.blitz.bg/obshtestvo/intervyu/maykata-na-ubitiya-nikolay-raztrsvashcho-pred-shou-osvobozhdavaneto-na-anita-meyzer-e-obida-km-pametta-na-sina-mi_news611881.html", "text": "Казусът с умъртвяването на варненския културист Николай Димов – съпруг на Анита Мейзер, за чиято смърт беше обвинена именно тя и призната за виновна на два пъти от Окръжния съд във Варна, взе нов, пореден завой. Фамозната силиконка бе освободена срещу парична гаранция от Апелативния съд във Варна, а това нажежи страстите до огнено червено – какъвто е и самият мистериозен случай със смъртта на Николай. „Иcкам да ме освободите от ареста. Не се чувствам добре. Имам болки в дясната гърда. Срокът не експлоатация на силиконовите импланти изтече преди четири години. Докторът, който ме прегледа, не е сигурен още колко ще мога да продължа да нося силикона. Според него години може да няма проблем, но може и още утре да възникне“, заяви тя пред съдебния състав на Апелативния съд във Варна Мейзер. Варненската сексбомба и адвокатите й изтъкнаха, че освен изтеклата годност на колосалните по размер гръдни импланти, с които Мейзер нашумя като „българката с най-големия силиконов бюст“, тя има здравословни проблеми с щитовидната жлеза и бактериална инфекция. След кратък размисъл тричленният съдебен състав реши да освободи Мейзер срещу 5000 лева гаранция, която тя очевидно подготвена е внесла незабавно, научи „ШОУ“.  Скандалната миска вече се е прибрала в злощастния си мезонет, където в късните часове на 13 август 2016-а се е разиграл същински хорър.   И докато тя мисли за здравословното си състояние, съдът умува над материалите по делото и какво решение да вземе, истината за смъртта на Николай Димов си остава все там, където беше – в миманса. Той беше открит мъртъв в дома на Мейзер – в баровска кооперация срещу резиденция „Евксиноград” във Варна в малките часове на 14 август 2016 година.  Самата Анита изреди редица различни, разнопосочни и взаимоизключващи се версии за смъртта на мъжа си, а самото досъдебно производство и обвинението срещу нея на практика бяха изградени именно върху един от нейните разкази, който на практика се явяваше и защитна теза. Сам по себе си този факт създаде абсурд в досъдебното производство, което според редица експерти не стигна до разкриване на обективната истина, която удобно остана някъде в миманса.  Така или иначе Анита Желева, по мъж Мейзер - от брака си с американец, отиде на съд с обвинение в причиняване на смърт по непредпазливост. Няколко месеца по-късно – в края на декември същата година, Окръжният съд във Варна я призна за виновна и я осъди на 3 години затвор, което дефакто беше изключително благоприятна присъда предвид крайно неизяснените обстоятелства около смъртта на Николай и редицата въпроси, които останаха без отговори. Въпреки това, както и компетентния съвет на адвоката си Олег Атанасов, сексбомбата, която се прочу и като скандална носителка на титлата „Мисис България Свят“ 2014, реши да обжалва присъдата. Нае софийски адвокати, които внесоха жалба в съда, а на въззивната инстанция – Апелативен съд – Варна делото беше върнато на първоинстанционния съд за ново разглеждане заради процесуални нарушения. Наново Окръжният съд в морската столица призна Мейзер за виновна и я осъди на 4 години и два месеца лишаване от свобода.  Последва ново обжалване на присъдата, а също така и протест на процесуалните представители на майката на Николай Петранка Димова, която е конституирана като частен обвинител. Така се стигна и до настоящото дело, на което Анита Мейзер изскочи с поредна „революционна“ версия – че изобщо не е била в апартамента. Разплаквайки се пред съдебния състав, сексбомбата заяви, че не била присъствала изобщо и не е поставяла никакви „свински опашки“ – строителните стяжки, с които е бил душен културистът. По думите й тя била отишла до магазина и след като се прибрала, го видяла да лежи на земята до масажната маса. С този нова линия на защитна теза случаят със смъртта на Николай Димов става не просто все по-заплетен, а тотално и категорично абсурден. „ШОУ“ няма да се старае да припомня безумията, които се случиха часове след като се разбра за трагедията – честaта смяна на версии от страна на Анита, това, че на три пъти предложила на полицаи да им бутне пари, за да не се раздухва случаят, за което беше осъдена и за подкуп, както и прочее циркове, които всъщност не дават отговор на изначалния въпрос – защо и как приключи земният път на Николай. Вестникът ни отдавна има поглед над личните отношения между двамата, тъй като самите те заедно и поотделно са споделяли пред медията ни.  Голямата част от нещата, твърде лични, са били спестявани и не им е давана публичност. Така или иначе не беше тайна, че имаха проблеми в брака и ревност, което съвсем обяснимо, преди да са налице каквито и да било данни за случилото се, проектира версията „убийство от ревност“. Тази хипотеза бързо отпадна. Не за друго, а защото фактите сочеха друго...  Факти, които и до настоящия момент, очевидно, на инат, защото на някого не е удобно или по някаква друга причина, остават в миманса, както и самата обективна истина за смъртта на Николай. Основните и сериозни притеснителни въпросителни около този случай си остават в абсолютните противоречия между аутопсия и изготвена впоследствие съдебномедицинска експертиза, както и отказите на съда да назначи нова, комплексна, за да се види каква е истината. Макар преди време близките на Николай да бяха ангажирали по частен път експерти, чиито заключения се припокриха изцяло с тези на медиците, извършили аутопсията, а именно – че Николай на практика е бил убит, съдът възприе съвсем друго становище.  То беше изготвено от експерти към катедрата по съдебна медицина в Плевен, чиято експертиза някак странно е пропуснала съществени емпирични данни. Или по-конкретно, че Николай е бил подложен на сериозен външен натиск, при който е получил зверски наранявания като например счупване на носа на границата с хрущялната кост, точковидни вътрешнокожни кръвоизливи по лицето, шията, раменния пояс и горната половина на гръдния кош, множество дълбоки кръвонасядания, разположени от двете страни на гръбначния стълб, кръвонасядания по двете лакътни стави по задната повърхност (от упражнен натиск в тези части на тялото на Димов, докато са му стягали „свинските опашки“)…   Всъщност описаните от медиците наранявания са множество. Според експертите, извършили аутопсията, всички травматични увреждания в областта на лицето, главата, гръдния кош и гърба са причинени от действието на твърди тъпи предмети. А видът на травмите говори, че са причинени „по механизма на притискане в две противоположни области на тялото“. Много важен момент в експертизата, който хвърля съвсем различна светлина от твърдяната до момента „смърт по непредпазливост“, е: „наличието на кръвонасядания по гърба и задните повърхности на крайниците, говори за натиск в тази област, което обуславя фиксирането на тялото по лице към терена“.  В секретна справка, изготвена от софийски съдебни медици пък се казва: „...единодушно считаме, че съдебномедицинското значение на тази травма е важно в конкретния случай и това се изразява в: описано е кръвонасядане в големи размери, получено е приживе. За да има кръвонасядане освен травмиращ удар, следва да има и помпена функция на сърцето, създаваща налягане в кръвоносните съдове, наличие на кръв в тях и време на изявата на кръвонасядането; травмата е разположена  в област, където човек трудно може да се самонарани.  Ако пострадалият е легнал по корем с лице към масажната маса със завързани крайници (както твърди Мейзер, че е било – б. а.), единственият начин да бъде получена такава травма е удар по главата от друго лице; не е възможно, ако смъртта на Димов е настъпила на масажната маса (както твърди единствената очевидка – Желева), травма с такава изява да бъде обяснена като постмортем, получена при падане по гръб от масажната маса“.  При всичко това обаче, експертите от Плевен твърдят, че смъртта на Николай е настъпила от асфиксия, но много удобно пропускат, че е била причинена от натиск. На практика от заключението им може да се съди, че едва ли не Николай сам е поставил опашките и се е задушил – както очевидно твърди и самата Мейзер в последната си версия. Истината е, че е абсолютно вероятно не тя да е убила мъжа си, защото фактите сочат именно натам. Няма как жена с нейното телосложение да  причини подобни травми на Николай, който беше мъж канара. Точковите кръвонасядания по гръдния му кош сочат за сериозен натиск – най-вероятно с колене върху гърба му от поне един човек, и то минимум 100-килограмов.  От самото начало на делото, адвокатите на близките на Николай и частни обвинители, твърдят, че разследването по случая със смъртта на Димов не е проведено всестранно и обективно, а също така – не е обърнато внимание на именно тези ключови факти и доказателства. На няколко пъти те искаха нова експертиза, която беше отказана. На практика това дело започва да се оформя като един грандиозен абсурд, който ще бъде натаманен с удобно заключение, които пък от своя страна ще „докажат“, че Николай Димов си е стегнал със „свински опашки“ краката, после и китките, а след това се е задушил, пристягайки си не една, а две „свински опашки“ и на врата. От целия този грозен цирк страдат най-вече близките и роднините на Николай, които споделят пред „ШОУ“, че съдебната ни система е крайно опорочена.  „Това, че пуснаха Анита Мейзер на свобода, е обида към паметта на сина ми! Тази съдебна система просто не работи! Свидетели сме единствено на една тенденциозна съдебномедицинска експертизa, която обслужва защитната теза на тази жена“, проплака пред наш репортер Петранка Димова. Подготви Орлин ФИЛИПОВСКИ ", "date": "2018.07.07", "title": "Майката на убития Николай разтърсващо пред „ШОУ“: Освобождаването на Анита Мейзер е обида към паметта на сина ми!"}
{"url": "https://www.blitz.bg/layfstayl/ptuvane/nay-otdalechenite-mesta-na-planetata-koito-si-zasluzhava-da-posetite_news612030.html", "text": "Показвали сме ви много списъци на дестинации – които трябва да видите, преди да изчезнат, които са задължителни да се посетят веднъж в живота, най-романтичните, най-страшните, най-претъпканите…. Но какво ще кажете да идете на най-отдалечените места по света?  Остров Макари, Австралия Той се превърна в туристическа дестинация по случайност, когато кораби, превозващи пътници до Антарктика, спират там за почивка по време на няколкодневно пътуване. По средата между Тасмания и Антарктика, островът е дом главно на учени и техните асистенти. Свалбард, Норвегия Разположен на територията на Норвегия, този остров от над 62 000 квадратни километра е над Арктическия кръг, а посетителите му могат да очакват месеци непрекъснат ден или непрекъснат мрак.  Около 2 000 от 2 700 жители на острова живеят в град Longyearbyen, те са предимно миньори и учени. Независимо от климата, островът е дом на Global Seed Vault - подземен музей за растителни семена, които се съхраняват в безопасност, в случай на глобална катастрофа. Уткявик , Аляска Известен е с дългата си полярна нощ, като слънцето залязва през ноември и не се показва отново за около 2 месеца. Това е най-северният град в САЩ и един от най-северните градове в целия свят с бързо намаляващо население от около 4000 души. Мотуо, Китай Най-отдалеченият окръг в Китай, той е единственият в цялата страна, напълно недостъпен по шосе. Това невинаги е било така - през 1993 г. е имало магистрала, но тя е просъществувала само два дни, защото е погълната от джунглата.  Днес единственият достъп до окръга е чрез кабел с дължина 200 метра, висящ на 100 метра във въздуха. Доставките на храна и лекарства трябва да се правят на ръка. Алерт, Канада Разположен в северната част на Канада, Алерт е малко селце, което се намира на Арктическия океан, само на 500 мили под Северния полюс. Той се смята за най-северното постоянно обитавано място в света с население от около 200 души.  Температурите тук могат да достигнат до 40 градуса под нулата, а най-близкият град е малко рибарско селище на около 340 мили и може да бъде достигнат по въздух или с кучешка впряг. Ла Ринконада, Перу Когато говорим за недостъпност, малко места в света могат да се сравняват с Ла Ринконада – разположен на почти 5200 метра, смятан за \"най-високия\" град в света.  Единственият начин да стигнете дотам е с камион. Въпреки това, той има 38 000 жители, почти всички от които са ангажирани в добива на злато. Полуостров Кейп Йорк, Австралия Огромна площ на недокоснатите пустини, разположени в северния край на Австралия, с население от само 7 600 души, предимно от аборигенни племена.  Смята се, че това е едно от най-големите неразвити места в света и е трудно достъпен. Заради наводнения и лоши условия, хеликоптер е най-сигурният начин да се стигне до там. Итокортормит , Гренландия От всички градове в Гренландия, може би никой не е толкова отдалечен. Градът е част от общински район с приблизителната големина на Англия, но има население от само малко над 500 души.  Въпреки че се намира на брега, околните морета почти замръзват, оставяйки само три месеца, в които той е достъпен с лодка. Има летище на около 25 мили, но полетите са рядкост. В по-голямата си част, като едно от най-северните селища в света, то е напълно изолирано в необятността на тундрата. Острови Кергелен, Южен Индийски океан Островите Кергелен са малък архипелаг, разположен в южната част на Индийския океан. Тук няма летище, а за да се достигне, идващите трябва да пътуват шест дни с лодка от Реюнион - друг малък остров, разположен край бреговете на Мадагаскар.  Днес островът е преди всичко научен център, но има и сателит, френска система за противоракетна отбрана и дори служи като убежище за определен вид застрашен френски добитък. МакМърдо, Антарктика Най-голямата изследователска станция в Антарктида - МакМърдо, е дом на около 1 200 учени и работници през по-топлите летни месеци. Разположен на остров Рос, той се намира в едно от най-недостъпните части на земното кълбо.  Напоследък това стана по-малък проблем, като благодарение не на едно, а на три нови въздушни трасета, учените вече се наслаждават на много съвременни удобства, включително фитнес зали, телевизор и дори голф с девет дупки.", "date": "2018.07.07", "title": "Най-отдалечените места на планетата, които си заслужава да посетите"}
{"url": "https://www.blitz.bg/stsena/dzhidzhi-khadid-s-emotsionalna-reaktsiya-za-napadkite-sreshchu-vrzkata-y-ss-zeyn-malik_news612077.html", "text": "Джиджи Хадид отговори на хейтърите, които си мислят, че връзката между нея и Зейн Малик не е истинска. В Instagram се появи акаунтът @exposingfakeeasszigiii, който твърди, че разкрива истината за връзката между Джиджи и Зейн и прави постове с коментари за двойката. Акаунтът отскоро вече не е публичен, но Джиджи е успяла да коментира една от въпросните публикации. В нея е пишело, че моделката и певецът имитират, че са заедно, за да създават фурор и да си правят реклама. Доказателство за това било, че Зейн не е последвал Джиджи в Instagram, след като отново се събраха и не поства никакви снимки с нея.  Джиджи Хадид написа като отговор: \"Вие ме тагвате в различен пост всеки ден... Моля ви, спрете. Негативно е, нямам лоши чувства към вас, но знам колко красив е светът навън, излезте и живейте, вместо да се опитвате да анализирате връзката между двама души, които дори не познавате... Не се нуждая от това Зейн да ме последва в Instagram, все пак той си е татуирал очите ми на гърдите си... Вие го наричате реклама, но аз просто публикувам неща за гаджето си, както всички други правят\".  Звездата обясни, че изявленията в интернет могат наистина да наранят знаменитостите.    ", "date": "2018.07.07", "title": "Джиджи Хадид с емоционална реакция за нападките срещу връзката й със Зейн Малик"}
{"url": "https://www.blitz.bg/svyat/tereza-mey-se-razbesnya-zaplashi-boris-dzhonsn-s-uvolnenie_news612093.html", "text": "След съвещание с министрите по действията на правителството за Брекзит, британският премиер Тереза Мей заяви, че ще уволни всеки, който не приеме нейния план за плавно напускате на ЕС, в това число и министърът на външните работи Борис Джонсън. Последните предложения на Мей към Брюксел включват създаване на зона за свободна търговия със стоки и земеделска продукция, без никакви ограничения, съобщи The Times.Според премиерът на Обединеното кралство, този план урежда спорни въпроси и отговаря на интересите на двете страни, както и на Северна Ирландия, която има силни търговски връзки с Република Ирландия, която е част от ЕС.  Идеите на Мей обаче предизвикаха недоволство сред поддръжниците на тоталното скъсване с икономиката на ЕС. Според тях, така се запазва зависимостта на Великобритания от европейските държави. Засега нито един министър, включително и Джонсън не се обявил открито срещу плановете на премиера. Според медията, предложенията за плавен Брекзит са получили подкрепата на всички министри, включително и на Борис Джонсън. Великобритания напуска Европейския съюз в 23 часа на 29 март 2019 година, след което започва двугодишен период през който част от търговските споразумения ще действат, както досега.", "date": "2018.07.07", "title": "Тереза Мей се разбесня, заплаши Борис Джонсън с уволнение"}
{"url": "https://www.blitz.bg/svyat/unikalno-i-inovativno-peshekhodni-pteki-ozhivyavat-vv-frantsiya-snimki_news612088.html", "text": "Разноцветна пешеходна пътека изненада столичани миналото лято. Тя бе под формата на диня, изрисувана на пресечката на улиците „Георги С. Раковски“ и „Иван Вазов“. От няколко месеца пък традиционните зебри са с надписа „“. Промяната бе въведена, за да накара хората да бъдат по-внимателни, когато пресичат.Докато нестандартните артрешения по улиците тепърва навлизат у нас, във Франция ги има от години. Уличен художник променя централната градска част на няколко френски града, създавайки уникални зебри. Той добавя анимационни герои в различни цветове към обикновените бели линии, с което им придава „нов живот“. Някои от зебрите на твореца с прякора OakOak имат емоции – смеят се, плачат, мръщят се. Въпреки че са доста по-различни от графична гледна точка, изрисуваните зебри се приемат много добре от французите. „Харесва ми да стъпвам по тях, вървя и се смея“, казва жител на Париж пред Boredpanda. Френският художник е израснал в град Сент Етиен, където започва да твори през 2006 г. Той си партнира с колеги от Италия, Германия и Великобритания за по-мащабни проекти. Освен че рисува пешеходни пътеки, той прави най-различни 3D рисунки на най-различни урбанизирани места. Прави и графити. С тях той променя скучните френски улици. Има и сайт, на който продава много от своите творби, поставени в рамка.   ", "date": "2018.07.07", "title": "Уникално и иновативно: Пешеходни пътеки „оживяват“ във Франция (СНИМКИ)"}
{"url": "https://www.blitz.bg/obshtestvo/bsp-startira-protsedurata-za-izdavane-na-litsenz-za-televiziya_news612046.html", "text": "Българската социалистическа партия стартира процедура за издаване на лиценз за телевизия. Днес, БСП подаде документи за регистрация на дружество, което ще се казва БЪЛГАРСКА СВОБОДНА МЕДИЯ. В рамките на месец дружеството трябва да направи втората стъпка и да подаде необходимите документи за получаване на лиценз от СЕМ за собствен телевизионен канал, предава Канал 3.Управител на дружеството е българският журналист, политик и общественик Любомир Коларов. Той е бил главен редактор в БНТ, награждаван нееднократно за журналистическата си дейност и обществена ангажираност. Кавалер на ордена „Кирил и Методий“.  Процедурата по регистрация стартира, съгласно решение на НС на БСП от 10.06.2018 година, което възложи документите да бъдат подадени през настоящия месец юли. ", "date": "2018.07.07", "title": "БСП стартира процедурата за издаване на лиценз за телевизия"}
{"url": "https://www.blitz.bg/obshtestvo/borisov-posochi-tselite-na-formatt-161-i-obyasni-koe-e-nay-vazhnoto_news612072.html", "text": "„16+1“ е формат, който цели укрепването на Европа. Това каза премиерът Бойко Борисов по време на откриването на Седмата среща на ръководителите на правителствата на страните от Централна и Източна Европа и Китай – „16+1“, предаде „Фокус“. „Фактът, че този бизнес форум започва с 1500 фирми от всички страни, които са тук, точно отговаря на логото за задълбочаване на откритото, прагматичното сътрудничество за приобщаващ просперитет. Това е седма от нашите срещи в този формат, който цели укрепването на Европа. Той не ни разделя – напротив, дава още повече възможности тези, които сме по-назад, по-късно сме се присъединили към ЕС, по-бързо да наваксаме изоставането. Да успеем да финансираме и завършим общи проекти за свързаност, по които няма пари по кохезионната политика или не представляват интерес за ЕС към момента“, заяви Борисов.  „Мисля, че с тези си послания трябва да успокоим всички в Европа, които считат, че тези срещи не са полезни за Европа“, допълни той.  Министърът на икономиката Емил Караниколов отбеляза от своя страна, че впечатляващото присъствие на форума на представители на бизнеса от Китай и страните от Централна и Източна Европа е доказателство за нарастващия интерес и потенциала за развитие на още по-мащабното партньорство между компаниите от тези страни и реализирането на повече съвместни проекти.  \"Отдаваме важно значение на инициативата като много добра основа за разширяването на сътрудничеството с китайската страна в области от взаимен интерес, като високите технологии, инвестициите, индустриалното партньорство, смесените предприятия, селско стопанство, инфраструктура и транспорт, енергетика, туризъм и т.н.“, допълни той, като подчерта, че това ще са и основните теми на предстоящия бизнес форум. ", "date": "2018.07.07", "title": "Борисов посочи целите на форматът „16+1“ и обясни кое е най-важното!"}
{"url": "https://www.blitz.bg/obshtestvo/intervyu/volen-siderov-ekskluzivno-pred-blits-predi-8-godini-az-nastoyavakh-pred-borisov-blgariya-da-raboti-s-kitay-za-aets-belene-a-sega-ne-me-pokanikha-na-foruma_news612084.html", "text": "БЛИЦ потърси лидера на \"Атака\" Волен Сидеров, за да коментира защо не е получил официална покана за бизнес форума между Китай и България в зала 1 на НДК. Ето как националистът отговори на въпросите на Ивайло Крачунов: - Г-н Сидеров, как си обяснявате факта, че не бяхте поканен на бизнес форума между България и Китай?  - Не мога да си го обясня. Още преди 8 години аз настоявах пред премиера Борисов, по време на неговото първо правителство, България да започне преговори с Китай за инвеститор на АЕЦ \"Белене\". Тогава министър-председателят имаше опасения, че Брюксел може да реагира негативно. Явно сега, години по-късно, тези опасения са преодолени.  Не знам защо не бях поканен на бизнес форума в НДК, а на него видях най-различни чиновници и техни близки. - Чувствате ли се обиден, че бяхте принуден да си извадите акредитация на журналист, за да присъствате на събитието?  - Още преди няколко дни, след като научих за пропусквателния режим на бизнес форума, си извадих акредитация на журналист от телевизия Алфа. Това се наложи, тъй като разбрах, че не съм поканен. Ще поискам обяснение от вицепремиера по икономическите и демографските въпроси Валери Симеонов и от Кабинета, защото се надявам на повече коректност от тяхна страна. Ивайло КРАЧУНОВ, БЛИЦ", "date": "2018.07.07", "title": "Волен Сидеров ексклузивно пред БЛИЦ: Преди 8 години аз настоявах пред Борисов България да работи с Китай за АЕЦ \"Белене\", а сега не ме поканиха на форума"}
{"url": "https://www.blitz.bg/svyat/sashch-i-kitay-s-prvi-izstreli-v-trgovskata-voyna_news612063.html", "text": "Митата на САЩ в размер на 34 млрд. долара върху китайски стоки влязоха в сила, което е началото на търговска война между двете най-големи икономики в света, отбелязва BBC. Митата в размер на 25 процента влязоха в сила в полунощ източно американско време.Китай отвърна с налагането на подобно мито в размер на  25 процента върху 545 американски продукта , също на стойност 34 млрд. долара.  Пекин обвини САЩ в започването на \" най-голямата търговска война в икономическата история \". \"След като САЩ задействаха своите митнически мерки срещу Китай, мерките на Китай срещу САЩ влязоха в сила незабавно\", изтъкнаха от китайското външно министерство. Гостуващият в момента в България китайски премиер  Ли Къцян заяви, че  търговска война няма да е от полза за никого . Той обеща, че Китай никога няма да започне търговска война и се ангажира да отвори пазара си за чужди страни. Той обаче подчерта, че Пекин винаги ще отговори, ако бъде ударен от по-високи мита.  Две компании в китайския град Шанхай са заявили, че митническите власти са забавили процесите по освобождаване на американски вносни стоки. Митата на САЩ са резултат от опита на американския президент Доналд Тръмп да  защити американските работни места и да спре \"несправедливото прехвърляне на американски технологии и интелектуална собственост към Китай \". От Белия дом заявиха, че ще се консултират за налагането на  мита върху китайски продукти за още 16 млрд. долара , които Тръмп е предложил да влязат в сила по-късно този месец. Налагането на митата оказа слабо влияние върху азиатските фондови пазари. Тръмп вече наложи мита върху вносни перални машини и соларни панели и започна да налага мита върху вноса на стомана и алуминий от Европейския съюз, Мексико и Канада. Той също така  заплаши да наложи 10% мито върху още китайски стоки на стойност 200 млрд. долара ,  ако Пекин \"откаже да промени практиките си \". Тръмп вдигна залозите вчера, изтъквайки, че  количеството стоки от Китай, подлежащи на мита, може да нарасне до над 500 млрд. долара . Американските мита, наложени досега, ще засегнат еквивалента на 0,6 процента от световната търговия и ще съставляват 0,1 процента от световния БВП. Анализатори също така се опасяват за въздействието върху останалите страни във веригата на доставките и за  ескалация на напрежението между САЩ и Китай като цяло .", "date": "2018.07.07", "title": "САЩ и Китай с първи \"изстрели\" в търговската война"}
{"url": "https://www.blitz.bg/svyat/kholandiya-razreshi-otglezhdaneto-na-kanabis_news612047.html", "text": "Правителството на Холандия разреши експериментално на десет общини да отглеждат законно канабис, предаде Франс прес. \"Кабинетът реши да се започне отглеждане на канабис, за да се оценят въздействията върху престъпността, сигурността, нарушенията на обществения ред и здравето\", се казва в изявление на правителството. През следващите четири години участващите в експеримента общини ще контролират производството на канабис и дистрибуцията му в кофи шоповете, където да се купува от клиенти.  През 1976 г. Холандия декриминализира продажбата на малки количества канабис (под 5 грама), а законът разрешава на всеки гражданин да отглежда до пет стръка канабис за лично ползване.  Отглеждането и продажбата на едро на марихуана обаче остават забранени, което кара около 600-те собственици на кофи шопове да се зареждат от организираната престъпност, за да покрият търсенето.  Сега правителството ще подбере одобрени производители на канабис и ще гарантира наличието на достатъчно разновидности на това растение. \"Затвореният цикъл на производство е важен. Никакво количество канабис не бива да се допуска в незаконната мрежа\", заяви правителството.  Министрите на правосъдието Фердинанд Граперхаус и на медицинските грижи Бруно Бръйнс ще работят по прилагането на инициативата заедно с полицията, прокуратурата и други ведомства.  Министрите ще трябва да вземат предвид и неотдавнашно изследване, в което се препоръчва участието на по-голям брой общини за постигане на меродавна научна основа за експеримента. \"Закон на тази тема ще бъде внесен в парламента\", се казва в изявлението на правителството. ", "date": "2018.07.07", "title": "Холандия разреши отглеждането на канабис"}
{"url": "https://www.blitz.bg/svyat/nova-teoriya-za-otrovenite-s-novichok-v-eymsbri-ima-li-neshcho-obshcho-ss-skripal_news612094.html", "text": "Британската полиция заяви, че разследването на отравянето в югозападния град Еймсбъри, където бяха открити двама души, отровени с нервнопаралитичното вещество \"Новичок\", ще продължи с месеци, предаде Ройтерс. \"Поради уникалните предизвикателства в тази операция се очаква полицейската дейност да продължи седмици и месеци. Разследването ще се съсредоточи върху възможно най-бързото идентифициране на източника на заразяването\", се казва в изявление на полицията. Полицията има собствена теория за инцидента. Смята, че двата нови случаи на отравяне може да се дължат на контакт със замърсено шишенце или друг предмет, изхвърлен на обществено място след отравянето на бившия руски агент Скрипал и дъщеря му в Солсбъри през март.    ", "date": "2018.07.07", "title": "Нова теория за отровените с \"Новичок\" в Еймсбъри! Има ли нещо общо със Скрипал?"}
{"url": "https://www.blitz.bg/svyat/kak-shche-bdat-izvedeni-blokiranite-momcheta-v-peshcherata-v-tayland_news612044.html", "text": "Основният проблем на блокираните момчета от футболен отбор и треньора им в Тайланд е липсата на сигурен начин да бъдат изведени от пещерата. Това разказа пред bTV журналистът Панчо Благоев, който живее в Тайланд. „Разбира се, децата се държат в неведение. На тях им е обяснено, че трябва да се научат да плуват”, допълни той. По думите му това е един от основните варианти, който обаче може би ще отпадне със смъртта на водолаза, който загина вчера по време на спасителната операция.„Самата пещера е дълга около 5 км, от които децата трябва да преплуват първоначално около 130 м, след това нови 400 и след това кратък отсек от маршрута, който обаче е дълбок 5 м. Затова се търсят алтернативни варианти за извеждането им”, заяви Благоев.  Той допълни, че прогнозата за уикенда е за много тежки валежи. Водолазите казват, че изпомването на водата е безперспективна опция за справяне с проблема, още повече че тепърва ще започва да вали, и то много сериозно, отбеляза Благоев. Затова вторият вариант, който се оказва най-вероятен, е да се търси комин в самата пещера над децата, по който да бъдат изведени. Експерти непрекъснато обхождат района и медии съобщават, че е намерен такъв комин, като разстоянието от върха на пещерата до децата е 100 – 200 м. До този момент от тези комини, които бяха известни, най-краткият път до децата беше 800 метра, посочи журналистът. „Много хора обвиниха треньора, че е завел момчетата по това време в пещерата. Всъщност те имат традиция, когато дойде нов член на отбора и на място в пещерата записват името на новия член. Точно в този момент започва невероятен порой, водата нахлува, те бягат от нея и навлизат на повече от 4 км навътре”, каза още той  .", "date": "2018.07.07", "title": "Как ще бъдат изведени блокираните момчета в пещерата в Тайланд?"}
{"url": "https://www.blitz.bg/intsidenti/stikhii/khora-do-krsta-vv-voda-apokalipsis-udavi-sochi-predi-macha-rusiya-khrvatiya-video_news612025.html", "text": "Улиците на руския град Сочи са наводнени заради силен дъжд, съобщават местни медии. На някои места нивото на водата стига до кръста на хората. Днес в Сочи Русия се изправя срещу Хърватия в последния четвъртфинал на Световното първенство по футбол. Мачът ще се играе на стадион \"Fisht\". Срещата започва в 21:00 часа.  Мондиалът ще приключи на 15 юли.    Превод и редакция: БЛИЦ", "date": "2018.07.07", "title": "Хора до кръста във вода, апокалипсис удави Сочи преди мача Русия-Хърватия (ВИДЕО)"}
{"url": "https://www.blitz.bg/politika/borisov-razkri-che-e-provel-vazhen-razgovor-minuti-predi-sreshchata-na-vrkha-161-snimki_news612052.html", "text": "Министър-председателят Бойко Борисов пусна снимки от важен разговор, който е провел минути преди срещата на върха \"16+1\". Той отбеляза, че е разговарял с премиера на Сърбия Ана Бърнабич. Както БЛИЦ писа по-рано днес, седмата среща на върха \"16+1\" започва в НДК.  Във форума ще участват лидерите на 16-те страни от Централна и Източна Европа - България, Албания, Босна и Херцеговина, Естония, Латвия, Литва, Полша, Република Македония, Румъния, Словакия, Словения, Сърбия, Унгария, Хърватия, Черна гора, Чехия, и на Китай. Премиерът Бойко Борисов и председателят на Държавния съвет на Китай Ли Къцян ще открият бизнес форум, в който ще участват министърът на икономиката Емил Караниколови министърът на търговията на Китай Чжон Шан, както и около 1000 бизнесмени от големи компании от страните от ЦИЕ и Китай.", "date": "2018.07.07", "title": "Борисов разкри, че е провел важен разговор минути преди срещата на върха \"16+1\" (СНИМКИ)"}
{"url": "https://www.blitz.bg/politika/na-zhivo-borisov-ss-silni-prvi-dumi-ot-sreshchata-161-blgariya-ima-ryadk-shans_news612061.html", "text": "„България има рядък шанс. Всеки един от присъстващите на срещата „16+1“ може да подобри отношенията си с Китай“. Това заяви премиерът Бойко Борисов при откриването на Седмата среща на върха „16+1“ в София, която се излъчва на живо. Можете да гледате форума като влезете през линка в края на материала.Премиерът на България Бойко Борисов вече пристигна в НДК за срещата.  Премиерът Бойко Борисов и председателят на Държавния съвет на Китай Ли Къцян ще открият бизнес форум, в който ще участват министърът на икономиката Емил Караниколов и министърът на търговията на Китай Чжон Шан, както и около 1000 бизнесмени от големи компании от страните от ЦИЕ и Китай. Бойко Борисов и Ли Къцян ще открият и пленарната среща на ръководителите на правителствата в рамките на инициативата \"16+1\", която ще бъде посветена на темата: \"Задълбочаване на отвореното и прагматично сътрудничество за приобщаващ просперитет\". По време на форума ще бъде открита и изложба на постиженията в сътрудничеството на местно ниво между страните от ЦИЕ и Китай.   Форматът 16+1 е инициатива на Китай, насочена към засилване и разширяване на сътрудничеството с шестнайсетте държави в инвестициите, транспорта, финансите, науката, образованието, културата и други. В тазгодишната рамка България и Китай определиха четири потенциални приоритетни области за икономическо сътрудничество: високите технологии, инвестициите, индустриалното партньорство, съвместните предприятия; инфраструктурата; селското стопанство; туризмът.", "date": "2018.07.07", "title": "На живо: Борисов със силни първи думи от срещата 16+1: България има рядък шанс!"}
{"url": "https://www.blitz.bg/politika/tsvetanov-boychev-napusna-bsp-za-da-pravi-biznes-taka-che-sredata-e-dobra-ninova-nyama-pravo-da-e-negativna_news612056.html", "text": "Председателят на ПГ на ГЕРБ Цветан Цветанов обясни последните си коментари за Китай и Русия като \"преувеличени\". Той посочи пред Жени Марчева по bTV, че може би е реагирал прекалено остро, заради напрежението около двете страни в последните години. \"Тръмп води война с Китай, а санкциите срещу Русия не стихват. Ние искаме да запазим нашите национални интереси и мога да дам за пример АЕЦ \"Белене\", където основен претендент за инвестиция е именно от Китай. Имаме забрана за държавна гаранция и страната ни да изкупува енергия на по-висока цена. България, ГЕРБ и Борисов ще защитим интересите ни. Ние искаме да имаме диалог с целия свят. Борисов показа, че можем да сме център на събитията\", обясни още Цветанов.    \"Сутринта обсъдихме с Борисов вътрешнополитическия план, консултирахме се и малко след това той проведе важна среща със сръбския министър-председател. Това е само част от политиката, която прави ГЕРБ. БСП трябва да бъдат спокойни за отношенията Борисов-Цветанов-ГЕРБ. Ние защитаваме националния интерес на всяка цена\", посочи още председателят на ПГ на ГЕРБ по повод .   Той обясни действията на БСП като кризисен ПР.  \"Те не са партията, която бяха. Имат негодувания в групата, Бойчев ги напуска, за да прави бизнес. Следователно средата в България е добра за развитие и Нинова няма право да коментира негативно това. Аз нямам индивидуални срещи със Спас Панчев, но когато няма коректност, всеки търси политическия път и защитава интересите на партията си\", допълни Цветанов.   \"В момента в цяла Европа има напрежение в правителствата. Имаме различия с Патриотите, но ние сме коалиционни партньори и ще се разберем. Имахме разминавания по темата с цигарите, но аз мога да кажа, че това вече е изчистено. В момента в Австрия акциза е 70%,  което е напълно нереалистично. Няма да го увеличим с повече от 50-60%. Приходите на бюджета ще бъдат увеличени и го правим именно за това\", допълни Цветанов.   Жени Марчева побърза да го поправи, че в Европа акциза на цигарите е 31% , но Цветанов я поправи, че не се говори за цяла Европа, а за страните от западната й част.     ", "date": "2018.07.07", "title": "Цветанов: Бойчев напусна БСП, за да прави бизнес, така че средата е добра, Нинова няма право да е негативна"}
{"url": "https://www.blitz.bg/politika/lilyana-pavlova-s-otchet-za-poslednite-mesetsi-polozhitelna-otsenka-i-dobri-otzivi-za-evroshefstvoto_news612045.html", "text": "За 6 месеца през страната ни преминаха най-големите в Европейския съюз, потупаха ни по гърба, но стана също така ясно, че имаме още много върху какво да работим. Каква е оценката на България след европредседателството - пишат ли на страната ни \"отличен\" 6 лидерите на Европа? Българският министър председател Бойко Борисов отчете резултатите след изминалите 6 месеца пред европарламента и посочи, че е постигнат успех и напредък по всички четири основни приоритета. Това каза Лиляна Павлова пред Bulgaria on Air във връзка с последните 6 месеца, в които страната ни бе седалище на ЕС. Веднага след отчета България получи положителни оценки в пленарна зала както от председателя на Парламента Антонио Таяни и председателя на Комисията - Жан-Клод Юнкер, но и от редица евролидери, допълва тя.   Успяхме ли като малка страна да се позиционираме като добър посредник при преговорите по сериозни теми, каквато е например тази с бежанците?  \"Затова получаваме толкова висока оценка и знак на признание и уважение. Направихме две важни неща. През цялото време работихме да запазим единството. Много драматичен беше въпросът за Западните Балкани и най-вече решението за даване на съгласие и дата за започване на преговори от догодина с Република Македония и с Албания. Мисла, че това е огромен успех и те го оценяват\", коментира Лиляна Павлова.  Президентът Румен Радев обаче настоя, че комплиментите за него не трябва да ни заблуждават и че състоянието на Европейския съюз е такова, че Брюксел може да си позволи само положителни оценки.    ", "date": "2018.07.07", "title": "Лиляна Павлова с отчет за последните месеци: Положителна оценка и добри отзиви за еврошефството"}
{"url": "https://www.blitz.bg/svyat/belgrad-buta-pametnitsite-na-zavoevateli-drzhavata-shche-reshava-kakvo-da-se-stroi_news612033.html", "text": "Съгласно новоприетия Закон за военните паметници, всички мемориали на завоеватели, военни престъпници и терористи ще бъдат демонтирани, най-вероятно, до края на есента, предава белградското радио „Б-92“. От сега нататък, държавата, а не отделни хора ще решава на кого може да се строят паметници, пише белградският ежедневник „Вечерни новости“. Сред мемориалите, които най-вероятно ще бъдат демонтирани е плоча в Нови Пазар, посветена на Аджиф Ефенди (Хаджиахметович, по прякор Блюта) и паметникът на т.нар. Армия за освобождение на Прешево, Буяноваац и Медведие, поставен в град Прешево, предава „Фокус“.Инициативата за издигане на мемориали, накърняващи религиозните и националните чувства, историческите постижения и възвеличаващи фашистки и сепаратистки идеали повече няма да бъдат приемани.  Вестникът отбелязва, че списъка с неприемливите паметници в Сърбия е „доста дълъг“ и повечето от тях се намират в южната част на страната, както и в северната – в автономния регион Войводина.  Всички те ще влязат в дневния ред на новосъздадения Съвет за култивация на традициите на освободителните войни, който ще бъде основан не по-късно от средата на август, съгласно предписанията на Закона за военните паметници. „Съветът ще решава за издигането на нови и демонтирането на стари военни мемориали“, заяви държавният секретар в Министерството на труда, заетостта, ветераните и социалната политика Негован Станкович пред ежедневникът. Той добави, че членовете на това тяло ще бъдат доказани експерти в областта и ще включва представители на държавните университети и сръбската академия на науките и изкуствата, както и четирима представители на държавната администрация. Повечето от неподходящите паметници са издигнати с благословията на местни лидери, които, „поръсени“ с чуждестранни дарения от по няколко хиляди евро, изпълняват желанията на посланиците и почитат различни завоеватели и престъпници, пише „Вечерни новости“. Сега членовете на Съвета ще одобряват паметниците, взимайки предвид вида им, надписите и дали личностите, на които са посветени, заслужават да бъдат възвеличени по този начин, заяви Станкович.", "date": "2018.07.07", "title": "Белград бута паметниците на завоеватели, държавата ще решава какво да се строи"}
{"url": "https://www.blitz.bg/svyat/oon-s-nova-rezolyutsiya-na-stranata-na-damask-voyuvat-teroristi_news612035.html", "text": "На страната на Дамаск воюват терористи. Това се казва в приета от Съвета на ООН по правата на човека резолюция, предават световни медии. Инициираната от ЕС резолюция за Сирия беше разкритикувана от представителите на арабската държава, Китай, Ирак и няколко други държави.Предложената от Русия поправка в документа не беше подкрепена от мнозинството гласове.  Конкретно в резолюцията се подчертава, че на страната на сирийското правителство воюват терористи. Осъждат се всички нарушения на правата на човека, извършени от всички страни. Особено се акцентира на \"систематичното, повсеместно и грубо нарушаване\" на правата на човека от страна на \"сирийската власт и свързаните с нея опълченски формирования, включително чуждестранни терористи и организации, воюващи на страната на сирийската власт\". Осъжда се продължаващото използване на химически оръжия от сирийските власти, както и използването на \"глада и обсадата\" като оръжие срещу цивилното население.", "date": "2018.07.07", "title": "ООН с нова резолюция: На страната на Дамаск воюват терористи!"}
{"url": "https://www.blitz.bg/obshtestvo/zornitsa-i-vladislav-doletyakha-ot-angliya-i-vdignakha-svatba-za-chudo-i-prikaz-snimki_news612138.html", "text": "След дългогодишна връзка, Зорница и Владислав от Петрич узакониха любовта си и долетяха от Англия, където работят и живеят с двете си деца, за да направят тържеството си в родния град. Младото семейство вдигна тежка сватба в ресторант в южния град, като изпълнили всички ритуали стриктно, както повеляват традициите. Венчавката била извършена от отец Борис в храма \"Св. Илия\" в петричкото село Беласица. Гражданският брак младоженците сключили в градината на ресторанта, където си казали заветното \"Да\" и се врекли във вечна вярност и любов, пише struma.com.  Кумове и най-важни гости на сватбеното тържество на Зорница и Владислав били приятелите им от Македония Вена и Васе Георгиеви. Шафери, разбира се, били синовете на сем. Маркови, както и техните близки Десислава Гоцева и Васил Калински.  Над 200 гости близки, роднини и приятели от Сърбия, Македония и Турция присъствали на сватбеното тържество. Специална и незабравима изненада поднесли двете им деца.  На микрофона пред всички гости те произнесли реч, която сами написали. Освен речта, двамата малчугани от спестяванията си закупили ваучер за меден месец на родителите си в Дубай, който им връчили на сватбата. Това било и изненада за рождения ден на майка им Зорница.  Думите, изречени от двете момчета, трогнали всички гости и най-вече Зорница и Владислав.    ", "date": "2018.07.07", "title": "Зорница и Владислав долетяха от Англия и вдигнаха сватба за чудо и приказ (СНИМКИ)"}
{"url": "https://www.blitz.bg/svyat/pirs-morgan-se-vbesi-na-megan-markl-svali-koronata-i-si-spomni-koya-si_news612029.html", "text": "Тв водещият Пиърс Морган, който е сред най-големите звезди в Англия, остро разкритикува Меган Маркъл. Двамата се познават от години и докато доскоро съдията от „Британия търси талант“ ревностно я подкрепяше и защитаваше, сега публично я удари през ръцете, предават световни таблоиди.Повод за острите атаки на Морган е отношението на Меган към баща й. Преди дни Томас Маркъл се оплака, че не я е чувал от седем седмици, освен това тя дори не му изпратила картичка за деня на бащата — нещо, което никога не пропускала.   „Когато през март 2016 година се запознах с нея — тя беше едно страхотно момиче, отдадено на благотворителността си. Не спираше да говори колко много дължи на майка си и баща си, заради които се е отдала на благотворителност. И благодарение на които има този светъл пример. Къде е днес това момиче? Меган, време е да свалиш короната и скъпите рокли, и да си спомниш коя си. Баща ти е с разбито сърце във всеки възможен смисъл. А ти май си забравила, че благотворителността и хуманизмът започват от вкъщи“. „Само допреди няколко месеца тя благодареше на майка си и на баща си за това, че са я научили да бъде добър човек. В биографията й в кралския сайт същото пише черно на бяло. Време е това момиче да слезе от пиедестала. И да си припомни, че докато прави благотворителност някъде по света пред фотографите, баща й също има от нейната любов и подкрепа“, укори я Морган. Самият Томас Маркъл признава, че здравето му отново се е влошило и не може да пътува. А най-много страда, че дъщеря му не му се е обаждала от сватбата насам. Морган не пропусна да се скара на новата принцеса, че е твърде заета да се прави на кралска особа. Но никой няма да й прости, ако с баща й се случи нещо и тя не е била до него, за да го подкрепи, заради някой бал. „Принц Хари също трябва да спре да раздава съвети на другите, да не изоставят болните си роднини и близки, а да се погрижат за тях и да даде личен пример. Собственият му тъст в момента се нуждае от него, но освен едно телефонно обаждане, двамата не са си разменили и дума. Що за пример е това?!“, възмущава се още Морган.   ", "date": "2018.07.07", "title": "Пиърс Морган се вбеси на Меган Маркъл: Свали короната и си спомни коя си!"}
{"url": "https://www.blitz.bg/layfstayl/ptuvane/kapitan-andreevo-pak-se-zadrsti-ot-koli_news612105.html", "text": "Интензивен е трафикът в посока Турция на „Капитан Андреево”. Основният поток е от гастарбайтери, които използват ваканцията, за да се приберат в родината си. Към момента няма задръствания и опашки.  За да се осигури по-бързата обработка на документите на пътуващите, отпуските на граничните служители са редуцирани и са отворени всички девет трасета на изход, информира bTV.  Данните на Гранична полиция показват, че за последния месец трафикът към Турция се е увеличил двойно, но най-натоварено се очаква да бъде в края на юли.", "date": "2018.07.07", "title": "„Капитан Андреево” пак се задръсти от коли"}
{"url": "https://www.blitz.bg/layfstayl/skorost/burgazliya-sbra-pogledite-na-retro-parada-s-unikalen-mertsedes-ot-1928-a-snimki_news612104.html", "text": "Бургазлия сложи в малкия си джоб всички участници на тазгодишното изложение на ретро автомобили пред Пантеона в Морската градина. Станчо Желев е горд собственик на най-добрата реплика на Мерцедес Газела по Черноморието. Автомобилът е произведен през 1928 година, но днес всеки се обръща след впечатляващия вид на колата. След реставрацията немският звяр е като от приказките. Достоен е да вози английската кралица или някоя булка в най-хубавия й ден, пише \"Флагман\".   „Поддръжката му е не е чак толкова скъпа, дори е в пъти по-евтина от на днешните модерни автомобили. Карбураторът е като на Жигулите – стоманен и елементарен, и Слава Богу все още не се е развалял”, похвали се Станчо.  Той разкри още, че има колата от 6 години. Получил я като подарък от негов познат, на когото направил услуга.  „Носи ми уникални емоции, хората се радват много, когато минаваме по улиците. Реставрирах автомобил на мой приятел, а той ми се отблагодари като ми подари Мерцедеса. Ремонтирах го и сами виждате резултата”, каза още Станчо, който не скри, че мечтае да обогати колекцията си от ретро автомобили.  Припомняме, че днес се провежда 11-тото изложение на ретро возила. В момента пред Пантеона е пълно с автомобилни бижута, които в 15:00 часа ще направят дефиле по алеите на Морската градина, което ще финишира пред 5-звездния Гран хотел и СПА Приморец, който за поредна година е любезен домакин на участниците в парада.", "date": "2018.07.07", "title": "Бургазлия събра погледите на ретро парада с уникален Мерцедес от 1928-а (СНИМКИ)"}
{"url": "https://www.blitz.bg/obshtestvo/krdzhaliyski-sluzhitel-na-reda-se-natkna-na-neobichayna-gledka-v-tsentra-na-grada-snimki_news612114.html", "text": "Камила пасе листа в центъра на Кърджали. Това съобщи в една от кърджалийските групи във Фейсбук служител на МВР. Униформеният е направил и няколко снимки на гледката, която го е впечатлила.      „Вече мога да умра спокоен, видях всичко“, уточнява той.  Източник: 24rodopi.com", "date": "2018.07.07", "title": "Кърджалийски служител на реда се натъкна на необичайна гледка в центъра на града (СНИМКИ)"}
{"url": "https://www.blitz.bg/intsidenti/13-godishna-romka-se-naglta-s-khapchetata-na-baba-si-zaradi_news612117.html", "text": "13-годишно дете опита да се самоубие с хапчетата на баба си. Момичето е от ромския квартал в Благоевград. Тази нощ е прието в реанимацията на болницата, пише infomreja.bg.  Детето обяснило, че е искало да умре заради нещастна любов. След направените ѝ промивки на стомаха и вливания е стабилизирана, няма опасност за живота й.  ", "date": "2018.07.07", "title": "13-годишна ромка се нагълта с хапчетата на баба си заради..."}
{"url": "https://www.blitz.bg/intsidenti/stikhii/bedstvie-kato-ot-atomna-bomba-vrkhletya-khiroshima-ima-mnogo-zaginali-evakuirat-5-miliona-dushi-snimkivideo_news612155.html", "text": "Продължителните проливни дъждове предизвикаха катастрофални наводнения и разрушителни свлачища в западната част на Япония. Стихиите отнеха живота над повече от 50 души, толкова е и броят на хората, които се смятат за безследно изчезнали. Най-тежко е положението в префектура Хирошима. Там огромна територия буквално е потопена под вода.  На някои места нивото на водата се е покачило толкова много, че на повърхността се виждат само покривите на къщите.  Заради изместване на пластовете на земята, подгизнали от влага, много сгради са разрушени.     Почти 5 млн. жители са посъветвани от властите да се евакуират, но мнозина вече нямат тази възможност, защото всички пътища са наводнени.  Помощ на пострадалите оказват десетки хиляди пожарникари, спасители, военни и полицаи. Превод: БЛИЦ    ", "date": "2018.07.07", "title": "Бедствие като от атомна бомба връхлетя Хирошима - има много загинали, евакуират 5 милиона души (СНИМКИ/ВИДЕО)"}
{"url": "https://www.blitz.bg/svyat/sobstvenichka-na-krchma-promeni-zhivota-si-sled-poseshchenieto-na-tezi-klienti-snimki_news612113.html", "text": "Стеф разполага със собствен бар в Шефилд, Великобритания. Тя винаги е била гостоприемна, а барът й е уютен и спокоен - като цяло доста добро място за тихи събрания. Но един ден тя се натъкна на много необичайни клиенти, чиято история промени живота й, а и не само неиния, пишат местни медии. Един мъж на име Стивън Адамс дойде с дъщеря си и сина му Матю. Момчето бе с увреждания. Преди да се настани на масата, мъжът попита дали може да прекара време в бара като клиент. Момичето за пръв път срещна такъв въпрос от клиент, но го прие с усмивка. Тогава мъжът обясни защо е задал такъв въпрос и историята му докосна Стеф до дълбините на душата й. Тя дори написа сърдечен пост в социалната мрежа и той веднага доби голяма популярност.        \"Стивън ми каза, че няколко пъти той и Матю искали да ядат навън. Но понякога момчето размахва ръце и вика. Клиентите, които седели до тях в едно заведение, ги помолили да напуснат, защото искали да им бъде тихо\", пише Стеф.        \"Имах чувството, че Стивън бе нервен, очаквайки отговора ми, и това беше болезнено за гледане. Казах им, че те винаги ще бъдат добре дошли в бара ми и, ако някой им направи забележка, аз ще се карам лично с всички негодуващи\", добавя момичето.        Стивън и Матю останаха благодарни на момичето за топлото гостоприемство. А потребителите в мрежата се възхитиха на този акт и подкрепиха Стеф. В допълнение, собственичката добави, че с радост ще бъде домакин на гости, които остават у дома заради децата си с увреждания, страхувайки се да отидат с тях на публични места заради чуждите коментари. Превод: БЛИЦ    ", "date": "2018.07.07", "title": "Собственичка на кръчма промени живота си след посещението на тези клиенти (СНИМКИ)"}
{"url": "https://www.blitz.bg/svyat/zhena-rodi-bebe-na-borda-na-letyashch-samolet_news612128.html", "text": "Жена роди бебето си на борда на самолет на Ural Airlines, пътуващ от Ош, Киргизстан до Екатеринбург. Това се съобщава на официалната страница на въздушния превозвач във ВКонтакте. Известно е, че раждането започнало след излитане. Най-напред жената се оплаквала от болки в гърба и корема, а по-късно старшата стюардеса забелязала, че на жената й изтекли водите. Раждането трябвало да стане във въздуха, а самолетът се върнал обратно към летището.  На летището майката и новороденото били посрещнати от лекари и отведени в болницата. Превод: БЛИЦ    ", "date": "2018.07.07", "title": "Жена роди бебе на борда на летящ самолет"}
{"url": "https://www.blitz.bg/intsidenti/katastrofi/reno-se-razmaza-na-ptya-za-slnchev-bryag_news612132.html", "text": "Лек автомобил \"Рено\" се размаза след брутален удар на пътя Бургас-Слънчев бряг, съобщава Флагман.бг, позовавайки се на очевидци. Инцидентът е станал малко преди 18:00 ч. в района на разсадника, в посока Ахелой. По непотвърдена информация шофьорът на френското возило карал с висока скорост, загубил управление и се забил в мантинелата.      Все още няма информация колко души са пътували в колата и какво е състоянието им.    ", "date": "2018.07.07", "title": "\"Рено\" се размаза на пътя за Слънчев бряг"}
{"url": "https://www.blitz.bg/obshtestvo/7-yuli-1868-godina-podvigt-na-chetata-na-khadzhi-dimitr-i-stefan-karadzha_news612041.html", "text": "Днес ще разкажем за подвига на четата на Хаджи Димитър и Стефан Караджа. Нейните действия остават в сянката на Христо Ботев, но водените от четниците сражения през лятото на 1868 г. показват, че българите са готови да се бият и умират за свободата.Всичко започва през нощта на 6 срещу 7 юли 1868 г. четата на Хаджи Димитър и Стефан Караджа преминава Дунава и навлиза в България. Това става край село Вардим, при местността Янково гърло, недалеч от устието на р. Янтра.  Четата на Хаджи Димитър и Стефан Караджа е българска чета, формирана през 1868 година и влязла в подвластните на Османската империя български земи през 1868 година в опит за вдигане на общонародно въстание. Четата представлява обединение на двете отделни чети на българските хайдути Хаджи Димитър и Стефан Караджа. Подготовката на четата се провежда първоначално край Бързау в Румъния, а след това и в село Петрушан. Тъй като още при дебаркирането четниците са забелязани от турски патрул, войводите провеждат военен съвет, на който е решено да не се обявява въстание, а да се прекъсне телеграфа между Русе и Свищов и възможно най-бързо да се достигне Балкана. След това четата се оправя към с. Сяръ Яр, където престоява известно време и се снабдява с коне и каруци. Още същия ден четата е застигната от турска потеря от приблизително 1000 души башибозук и е принудена на заеме позиции в лозята на с. Караисен. Отбранявайки се организирано, четниците отблъскват всички атаки като дават само две жертви - Арсо Мартинов и Александър Василев. След смрачаване, отрядът обхожда турските позиции и продължава на юг. Сутринта на 8 юли решават да се скрият за почивка в Карапановата горичка до с. Горна Липница, но са открити и, без да успеят да починат, отново трябва да приемат боя. След няколко часово сражение пристигат и турски подкрепления от редовни части, които предприемат опит да обкръжат четата. С точна стрелба атаките са отбити и през нощта отрядът продължава пътя си към Балкана. В това сражение пада убит един четник - Пеню Хаджипенев (Тошооглу). Избират направление западно от с. Бяла черква и прекосяват р. Росица, но не успяват да се откъснат от противника. Вместо това, на 9 юли, близо до с. Вишовград, Търновско, четата се сблъсква с 4000 редовна войска в местността Дълги дол и отново е принудена да влезе в бой. За трите дни марш от Дунава към Балкана това е трето сражение без никакъв отдих. Редовните турски части атакуват фронтално четническите позиции, на моменти се стига до ръкопашен бой с многочисления враг и броят на боеспособните четници намалява до 85 човека. Дочакала нощта, четата се изтегля на север и с обходен маньовър поема към планините, но не успява да скрие следите си. Четвъртото сражение е при с. Канлъдере на 10 юли, където отрядът попада под кръстосания противников огън и е обстрелян от две страни. Лошата позиция принуждава войводите да заповядат фронтална атака на една височина, припомня сайтът „Днес+”. Знаменосецът Георги Чернев е убит, а освен това турците, макар и с цената на големи загуби, успяват да заловят раненият на няколко места Стефан Караджа. Мястото на убития знаменосец се заема от Христо Македонски, височината е овладяна и от тази позиция боят продължава до късния следобед. Четниците са намалели наполовина, има и много ранени. С падането на нощта те продължават към Балкана и този път успяват да се откъснат от преследвачите. На 13 юли достигат до с. Дебел дял, западно от Габрово, където оставят ранените. Останалите успяват да достигнат Стара планина, като група от 14-15 човека изостава и се отделя. Последните тридесетина души, начело с Хаджи Димитър на 18 юли 1868 г. стигат връх Бузлуджа, където са обградени от редовни турски части в състав около 700 човека. Сражението продължава повече от три часа, на остатъците от четата са нанесени тежки загуби, в яростния бой е убит и Хаджи Димитър. Оцелелите десетина четници правят опит да пробият кордона на турските войски, но от тях се измъкват само четири човека. Войводата Стефан Караджа пък умира на 31 юли от раните си в затвора.  Източник: факти.бг", "date": "2018.07.07", "title": "7 юли 1868 година: Подвигът на четата на Хаджи Димитър и Стефан Караджа"}
{"url": "https://www.blitz.bg/obshtestvo/zadava-li-se-nov-koshmar-grmotevichni-buri-i-gradushki-v-nedelya-a-prez-sledvashchata-sedmitsa_news612092.html", "text": "Синоптици плашат с валежи и утре. На много места ще има значителна облачност, гръмотевични бури и дори градушки. Най-много дъжд се очаква да падне в Северна България и Родопите. Студен въздух в страната ще проникне от северозапад с вятъра. Очаква се градусите през утрешния ден да са между 22 и 27, а по Черноморието до 30.  Атмосферното налягане е по-ниско от средното за месеца и още малко ще се понижи. Над Черноморието облачността ще е променлива, с повече слънчеви часове преди обяд. След обяд на отделни места, главно по северното крайбрежие, ще превали и прегърми. Максималните температури на въздуха ще са 25-28 градуса. Температурата на морската вода е 24-25 градуса. Вълнението на морето ще е 2 бала.  В планините времето ще е облачно и дъждовно. Ще се развиват гръмотевични бури. Ще е по-хладно с максимална температура на височина 1200 метра - около 17 градуса, на 2000 метра - около 10 градуса.  В понеделник и вторник валежите ще продължат. Първия ден ще са из цялата страна, в много райони все още ще са интензивни. Втория ден в Южна България, с изключение на Рило-Родопската област, ще намалеят, в Северна отново ще са на много места. Ще бъде сравнително хладно, с преобладаващи максимални температури между 22 и 27 градуса.", "date": "2018.07.07", "title": "Задава ли се нов кошмар? Гръмотевични бури и градушки в неделя, а през следващата седмица..."}
{"url": "https://www.blitz.bg/svyat/zagadchna-anomaliya-v-noshchnoto-nebe-ozadachi-internet-snimka_news612143.html", "text": "Загадъчна снимка се появи на сайта Reddit. На кадъра е запечатано нощното небе, обсипано с безброй звезди. Сред многобройните светещи точки обаче се забелязва нещо много странно – две светещи линии, които образуват прав ъгъл, а на върха на една от тях се вижда неразбираема ярка светлина. Авторът на загадъчния кадър отбелязва, че по време на снимките не е забелязал нищо необичайно. След като в къщи разгледал кадрите, забелязал „резултата от дейността на пришълците”.        Мнозина от интернет потребителите не са съгласни с твърдението на автора, че аномалията е свързана с извънземните, но сред тях не се е намерил професионален астроном, който да издигне по-реалистична версия на тайнственото явление.", "date": "2018.07.07", "title": "Загадъчна аномалия в нощното небе озадачи интернет (СНИМКА)"}
{"url": "https://www.blitz.bg/svyat/velikobritaniya-s-novo-predlozhenie-za-svobodna-trgoviya-s-es-sled-brekzita_news612074.html", "text": "Британският премиер Тереза Мей обяви, че правителството е постигнало обща позиция за създаване на зона за свободна търговия между Великобритания и ЕС след Брекзита, предадоха световни медии. \"Кабинетът договори общата ни позиция за бъдещето на преговорите ни с ЕС. Предложението ни е за създаване на зона за свободна търговия между Великобритания и ЕС с набор от общи правила за промишлените стоки и селскостопанската продукция\", се казва в изявление на Мей след заседание на кабинета в Чекърс, извънградската резиденция на британските премиери на 70 км северозападно от Лондон. \" Договорихме се и за нов митнически модел, който ни дава свободата да сключваме нови търговски споразумения със страни от цял свят\" , заяви Мей.  Според The Times, който не цитира източници,  Мей е обещала на съюзниците си в кабинета, че ще уволни външния министър Борис Джонсъ н, ако той се  опита да подкопае преговорната позиция на правителството с ЕС , отбелязва Ройтерс.   Някои британски вестници писаха, че  Джонсън, който бе сред водачите на лагера за напускане на ЕС на референдум а за Брекзита от 2016 г., вчера преди заседанието на кабинета се е ср ещнал с най-малко петима други министри,  с които е обсъдил как да реагират на плана на Мей, отбелязва ДПА, цитирана от БТА.  В и зявлението на правителството се посочва, че Великобритания ще продължи и подготовката за сценарий за Брекзит  без постигнато споразумение с ЕС за бъдещо сътрудничество.  Тереза Мей заяви също, че  следващата седмица британското правителство ще публикува Бяла книга , в която ще бъде подробно описано как Лондон възнамерява \"да си върне контрола над своите пари, своите закони и своите граници\", отбелязва ТАСС. Преговарящият на ЕС за Брекзита Мишел Барние  написа в Туитър, че с  нетърпение очаква публикуването на Бялата книга и че ще направи оценка на предложенията на британското правителство , за да прецени дали те са осъществими и реалистични. ", "date": "2018.07.07", "title": "Великобритания с ново предложение за свободна търговия с ЕС след Брекзита"}
{"url": "https://www.blitz.bg/obshtestvo/vzrivikha-i-obrakha-bankomat-v-plovdiv_news612043.html", "text": "Взривен е банкомат в Пловдив, предаде bTV. Устройството, разбито тази нощ, се намира до пазара в „Тракия” до хлебозавода.Разследващи установят сумата, която е взета. Преглеждат се близки охранителни камери.  ", "date": "2018.07.07", "title": "Взривиха и обраха банкомат в Пловдив"}
{"url": "https://www.blitz.bg/kriminalni/prestplenie/izpluva-shokirashcho-razkritie-za-iliya-koyto-iznasili-i-ubi-dots-neykov_news612024.html", "text": "Тираджията Илия Стоичков е споделял вицове и смешки във \"Фейсбук\" само няколко часа преди брутално да убие, изнасили и ограби доцента от Аграрния университет Стефан Нейков. Нищо не е предвещавало каква трагедия ще се разрази между 20 и 22 часа на 2 юли. През цялото време свидетел на гаврите и убийството била жената на тираджията - Иванка, заради която се разразила кървавата драма, пише \"Телеграф\". Илия Стоичков ще посрещне рождения си ден зад решетките. На 15 август той ще навърши 42 години сам в килията. Двамата с жена му Иванка имат граждански брак от 2011 година, като разликата помежду им е точно 10 години. Илия се е оженил за голямата си любов и година след сватбата Иванка му родила момченце. Съпругата обаче не работела нищо, тъй като така и не успяла да вземе магистърска степен в Аграрния университет. Завършила го през 2015 година и се опитала да учи за магистър, но прекъснала.  Сега отново пожелала да завърши висше образование и според прокуратурата потърсила доц. Стефан Нейков за съдействие. По думите на зам.-окръжния прокурор Галин Гавраилов двамата се познавали от 2005 година покрай сина на убития доцент, с когото Иванка била състудентка. Самият Николай Нейков обаче отрича да се сеща коя е тази жена и казва, че е имал много състудентки в университета.   Пак според прокуратурата Нейков поискал в замяна срещу ходатайстването Иванка да си вземе по-лесно изпитите секс и пари. Това пък бе отречено напълно от близките на убития учен, според които \"той е бил много кротък и винаги е искал да помага на хората\".  Като много кротък човек описват и Илия Стоичков в родното му село Триводици, община Стамболийски. \"Не сме очаквали такова нещо. Абсолютно никакви проблеми не сме имали с Илия. Той е много кротък човек. Когато разбрахме, че е арестуван, първо помислихме, че е участвал в катастрофа\", каза кметът на Триводици - Симеон Димитров. И той, и останалите хора от селото останали шокирани, когато разбрали каква е истината. ", "date": "2018.07.07", "title": "Изплува шокиращо разкритие за Илия, който изнасили и уби доц. Нейков"}
