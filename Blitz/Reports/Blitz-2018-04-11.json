{"url": "https://www.blitz.bg/obshtestvo/krasimir-karakachanov-s-pozitsiya-otnosno-reformata-za-telk_news592621.html", "text": "Темата с реформата в системата на ТЕЛК да бъде подложена на широко обсъждане, докато се постигне обществено съгласие, заявява Красимир Каракачанов в своя позиция. Той се обявява за затягане на контрола при издаването на решения за инвалидните пенсии. Каракачанов посочва, че според него трябва да се въведе електронно досие и електронна здравна карта, както и т.нар. обслужване на едно гише, чрез които лесно може да се контролира целият процес. Ето това е контролът, който държавата трябва веднъж и завинаги с цялата строгост на закона и сила на държавния апарат да наложи, заявява лидерът на ВМРО. Във връзка със създалото се напрежение заради готвените промени в ТЕЛК в качеството си на заместник министър-председател и лидер на ВМРО – Българско национално движение съм категоричен, че трябва широк диалог, който да гарантира правата на хората с увреждания, но и да сложи край на злоупотребите с ТЕЛК-ови решения, които източват социалната и здравната системи на страната ни. Искам да почертая, че промените трябва да се направят така, че да бъде засилен контролът както на отпусканите средства, така и на самата процедура по определяне на здравния статус и нетрудоспособността на болните. Това не означава отнемане на парите на хората с реални увреждания, а спирането на парите към онези, които лъжат държавата и злоупотребяват със средства, които могат да бъдат пренасочени към други нуждаещи се групи.  Ако ние успеем да спрем именно тези злоупотреби, то тогава и пенсиите на реално болните могат да бъдат увеличени, както и да се подпомогнат българските пенсионери. Към момента в България по документи има около 550 хиляди хора с увреждания. При намаляващия прираст и статистиката, че към настоящия момент сме около 7 милиона население, тази цифра звучи нереалистична. Социалната и здравна система на страната ни отделят 1 млрд. и 700 милиона лева на година за изплащане на инвалидни пенсии. За справка през 1989-1990 г., при 9 млн. население, хората с увреждания са били около 150 хиляди.  Отново подчертавам тезата, която много пъти аз и от „Обединени патриоти“ заявявахме в предизборната кампания, че не може болният да носи здравия. Против съм нашите майки и бащи да взимат мизерни пенсии, а в същото време хора, които нямат никакво правно основание, да водят един доста по-добър от тях живот на техен гръб.  Давам Ви конкретни примери. В моя избирателен район – Плевен, има села, в които преобладаващият брой деца са с ТЕЛК-ови решения. В с. Пелишат от 38 деца, регистрирани при един личен лекар, 34 от тях са с диагноза „епилепсия“. В село Бохот отново сходен случай, но там децата имат решение, което констатира „бронхиална астма“. Едно такова дете получава месечно от държавата около 350 лв. Нека направим сметката – само в с. Пелишат сумата, която държавата отпуска за един месец, е към 11 900 лв., а тя е сходна и в с. Бохот. За една година само така се усвояват 285 600 лв. Това е само в две села. В Плевенско има и още подобни села – Мечка, Коиловци, Тодорово, Брестовец и т.н., в които 90% от ТЕЛК-овите решения на децата са с диагнози „епилепсия“ и „бронхиална астма“. Нека бъдем честни – епилепсията не е заразна болест, както и бронхиалната астма.  Ето за тези случаи говорим и за хилядите други подобни измами. Категоричен съм, че са нужни законодателни промени, които да наложат строги мерки за длъжностните лица, които си позволяват да издават неправомерно документи. Трябва да се въведе електронно досие и електронна здравна карта, както и т.нар. обслужване на едно гише, чрез които лесно може да се контролира целият процес. Ето това е контролът, който държавата трябва веднъж и завинаги с цялата строгост на закона и сила на държавния апарат да наложи.  Стига с политически спекулации по темата! Нима БСП, които организираха днешния протест и се самоопределят като социална партия, са против увеличението на пенсиите на пенсионерите и подкрепят измамите с инвалидни пенсии? Стига политиканстване. Нужни са енергични мерки и контрол.  Предлагам темата с реформата в системата на ТЕЛК да бъде подложена на широко обсъждане, докато се постигне обществено съгласие по нея. Аз съм готов с конкретни предложения, които ще поставя за разглеждане пред обществото още следващата седмица.    ", "date": "2018.04.11", "title": "Красимир Каракачанов с позиция относно реформата за ТЕЛК"}
{"url": "https://www.blitz.bg/obshtestvo/eu2018bg/mariya-gabriel-shche-uchastva-v-dve-konferentsii-v-sofiya_news592624.html", "text": "Еврокомисарят по цифрова икономика и цифрово общество Мария Габриел ще бъде ключов оратор в конференцията SHE leader @ digital Conference 2018, която е под неин патронаж, съобщиха от представителството на ЕК в България. Форумът е в календара на българското председателство на Съвета на ЕС и ще се състои утре в НДК от 9.30 часа. Над 250 представители на бизнеса, нестопанския и публичния сектор от цяла Европа ще се съберат за дискусия относно начините за подкрепа и насърчаване на активното участие и принос на жените в цифровата икономика.  Българският еврокомисар ще участва също в конференцията \"Бизнес София 2018 - дигитален хоризонт\" на 13 април от 10.00 часа, също в НДК. Тя ще представи ползите, възможностите и предизвикателствата пред бизнеса в контекста на цифровия единен пазар.    ", "date": "2018.04.11", "title": "Мария Габриел ще участва в две конференции в София"}
{"url": "https://www.blitz.bg/obshtestvo/eu2018bg/blgarskoto-predsedatelstvo-ochakva-istoricheski-uspekh_news592682.html", "text": "Ясно е, че Европа е в условията на единен пазар и то на фона на българското европредседателство. Състоянието на единния пазар непрекъснато се подобрява. И ако част от желаните промени се приемат до края на юни месец тази година, то това би означавало, че страната ни ще се разпише с особен успех в ролята си на домакин на ЕС. Директивата за сигурност на информация в мрежите например е ключов фактор що се отнася до киберпространството навсякъде в Европа. Очакват се дискусии по общи правила за далекосъобщителните технологии. Интересен е въпросът за достъпа до широколентов интернет, който Европейската комисия се надява да бъде одобрен до края на юни.  Сред надеждите се нарежда още Директива за аудиовизуални услуги, както и амбицията всички да имат надлежен достъп до интернет. Очаква се още включването на редица разпоредби в правото, по които да се изпълни всичко задължително и необходимо. Обект на обсъждане в Брюксел са и проблеми, свързани с достъпа до реклама, както и с речта на омразата. Предстои включването на правила, забраняващи на социалните мрежи да публикуват видеа, които имат терористично съдържание. А защита на непълнолетните лица в социалните мрежи е съществен елемент в промените. Ако всичко това се случи до края на юни, то ще е историческо и много важно постижение за българското европредседателство.  ", "date": "2018.04.11", "title": "Българското председателство очаква исторически успех"}
{"url": "https://www.blitz.bg/politika/valeri-simeonov-se-namesi-v-skandala-s-ekstraditsiyata-na-zhelyaz-poiska-da_news592586.html", "text": "Валери Симеонов и партията му НФСБ се обявиха в защита на Желяз, който според американските власти е нарушил ембаргото в Сирия и е участвал в измама.Ето каква декларация публикува патриотът в социалната мрежа: ДЕКЛАРАЦИЯ  На Националния изпълнителен комитет на ПП „Национален фронт за спасение на България“  НИК на НФСБ категорично настоява българските власти, включително съдебната, да защитят българския гражданин Желяз Андреев и да не се поддават на външен натиск, независимо откъде идва той.  На 7 април 2018 г. Желяз Андреев бе задържан от МВР в родния му град Добрич заради искане от страна на САЩ за екстрадирането му. Към Желяз има повдигнато обвинение от прокуратурата във Флорида за участие в заговор за нарушаване на ембаргото на Сирия и за измама към САЩ.  В периода май 2013 г. – април 2016 г. Желяз е служител в отдел „Продажби“ в българския офис на американската компания AW Tronics. Той е назначен на изпитателен срок и негово пряко служебно задължение е да предлага авиационни части на авиокомпании и сервизни центрове за самолети и хеликоптери от различни държави, сред които и на сирийската авиокомпания Syrian Air, без да подозира, че подобни сделки могат да се окажат нарушение на ембаргото, наложено от САЩ на Сирия. Сирийските авиолинии са включени в списъка от клиенти на AW Tronics, на които Андреев е ДЛЪЖЕН да представи услугите на компанията. Изборът на кои клиенти да се представят услугите НЕ Е по желание на продавачите и съответно Андреев не е имал свободата да решава на кого да представи услугите на дружеството и на кого – не.  Андреев е назначен на трудов договор по българското трудово законодателство с компания, регистрирана в България с централен офис в САЩ. Той никога не е уведомяван, че работи по чуждо законодателство и следователно не е действал със съзнанието, че нарушава закон, камо ли закон на чужда държава. Още повече, компанията не е предоставила инструктаж на служителите си кои клиенти са потенциално рискови нито по българското, нито по американското законодателство. България и САЩ са подписали договор за екстрадиция, ратифициран от българските власти през 2008 г. Според закона обаче \"екстрадиция се допуска само когато деянието съставлява престъпление по българския закон и по закона на молещата държава\". Към момента на извършените продажби (септември 2013 г. - февруари 2014 г.) нито България, нито ЕС са наложили такова ембарго към Сирия. Тоест деянието, за което прокуратурата във Флорида обвинява Желяз Андреев, не е престъпление нито по българското, нито по европейското законодателство и екстрадирането му е недопустимо!  Няма доказателства, че Андреев е нарушил ембарго върху Сирия, най-малкото, защото такова ембарго България и дори Европа не е налагала.  Няма доказателства, че Андреев е фалшифицирал документи.   Няма доказателства, че Андреев е заговорничел срещу България или дори срещу САЩ.  Няма доказателства, че Андреев е нарушил който и да било български закон.  ПП „Национален Фронт за Спасение на България“ напомня на българска Прокуратура и Министерство на вътрешните работи, че по Конституция те са задължени да защитават българските закони и граждани, а не да се превиват под натиск на чужда държава. Желяз Андреев трябва да бъде освободен незабавно от ареста, където вече трети ден лежи невинен. Българският съд трябва да отсъди безпристрастно дали е редно един български гражданин да бъде екстрадиран в чужда държава по безпочвени, скалъпени и нелепи обвинения и без да е нарушил нито един български закон?  Ние вярваме, че не е! Подписи:  Валери Симеонов  Данчо Хаджиев  Валентин Касабов  Борис Ячев", "date": "2018.04.11", "title": "Валери Симеонов се намеси в скандала с екстрадицията на Желяз, поиска да..."}
{"url": "https://www.blitz.bg/ikonomika/ruskata-rubla-s-nov-sriv-udari-dno-ot-2016-godina-tsentralnata-banka-na-rusiya-prekrati_news592708.html", "text": "Руската рубла удари ново дъно днес на фона на ескалацията на напрежението между Русия и САЩ във връзка с новите санкции и конфликта около Сирия. Руската валута достигна ниско равнище, регистрирано през 2016 година. Руският пазар e в режим на \"тотална разпродажба\", след като САЩ наложиха нови санкции срещу Москва на 6 април, прицелвайки се в едни от най-големите руски компании и видни бизнесмени.   Напрежението между Москва и Вашингтон ескалира допълнително в сряда, след като русия предупреди, че всяка една ракета на САЩ, изстреляна по Сирия във връзка с предполагаемата химическа атака в град Дума, ще бъде свалена. Президентът на САЩ Доналд Тръмп заяви, че Русия трябва да се подготви за ракетите, \"които в скоро време ще дойдат\".  Малко след изявлението на Тръмп рублата удари курса 65.05 спрямо долара на борсата в Москва. Това е най-ниското ѝ ниво от края на ноември 2016 година. Така руската валута изгуби над 11 процента от стойността си заради наложените санкции.   Докато фундаменталните фактори, като състоянието на руската икономика и макроикономическите политики, останаха непроменени, апетитът към руски активи спадна значително през изминалите дни.   Сега пазарът следи отблизо индикациите за това, как Москва ще отговори на санкциите и на евентуалните действия на САЩ в Сирия.   Руският премиер Дмитрий Медведев заяви, че отговорът на американските санкции ще е \"адекватен\", а също и че Москва ще разгледа внасяните от САЩ стоки и американските компании, които оперират в Русия, обмисляйки своя отговор.   В като знак, че поевтиняването на рублата притеснява руските власти, руският финансов министър Антон Силуанов заяви, че Русия е прекратила временно закупуването на чуждестранна валута с цел попълване на валутните си резерви, за да избегне натиска от поевтиняването на собствената ѝ валута.   Данни на Централната банка показаха, че финансовото ведомство не е купувало никакви валути за резервите си през понеделник.   Превод и редакция: БЛИЦ  ", "date": "2018.04.11", "title": "Руската рубла с нов срив! Удари дъно от 2016 година, Централната банка на Русия прекрати ..."}
{"url": "https://www.blitz.bg/layfstayl/tova-sa-nay-loshite-slushateli-sred-zodiite_news592670.html", "text": "Проблемите с общуването могат да бъдат опустошителни за отношенията. Ако сте лош слушател и в един разговор се интересувате единствено от себе си или не можете да разчитате езика на тялото, най-вероятно не сте сред най-добрите слушатели. Е, астрологията би могла да помогне в откриването на тези, които заемат челните места. Има зодии, които не се вслушват нито в хороскопа си, нито в своя партньор.Кои са най-лошите слушатели сред зодиите?  Стрелец  Стрелците обичат да общуват и са толкова развълнувани, когато това се случва, че понякога превземат разговора. Може да споменете, че тъкмо сте се върнали от пътуване и внезапно Стрелецът да заговори за своите скорошни пътешествия. Стрелецът е толкова ентусиазиран, че решавате да запазите историята си за друг ден или поне за друга аудитория. Овен    Проблемът при родените под този знак е свързан с навиците им. Те ви слушат, но същевременно правят хиляда други неща. Не че не се интересуват от това, което казвате, просто не могат да се съсредоточат върху него. Овните са екстремни във вършенето на няколко неща едновременно и проблемът е, че вниманието им се разсейва постоянно.  Козирог    Козирозите са лоши слушатели, когато преценят, че трябва да ви прекъснат, за да ви дадат съвет. Независимо дали сте го поискали, те искат да го споделят с вас. Представителите на тази зодия искат да помогнат и наистина вярват, че тяхната мъдрост е точно това, от което се нуждаете.", "date": "2018.04.11", "title": "Това са най-лошите слушатели сред зодиите"}
{"url": "https://www.blitz.bg/layfstayl/nataliya-simeonova-vdigna-rtse-ot-shcherka-si-viki-rizov-pobrkva-mayka-si-s-tiyn-izplneniya_news592629.html", "text": "Бившата водеща на „Море от любов“ Наталия Симеонова тотално е изпуснала контрола върху дъщеря си Виктория. 18-годишната девойка е взела опърничавия и своенравен характер на баща си Денис Ризов, а Наталия вече е вдигнала ръце от нея. Младата наследничка на звездното семейство била копие на татко си, че дори по-ексцентрична и от него. И докато китаристът от „Ахат“ либерално приемал лудориите на щерка си, на майка й й побелели косите от нерви и притеснения.Вики Ризов е наследила дори таланта на Денис. Красавицата е вокалист в момичешката банда „Mostly Harmless“, където свири на укулеле (музикален инструмент подобен на китарата). От няколко години насам младата дама пее и в група „Нуша“, където изпълнява народни песни, но в последно време посвещавала цялото си време на рок бандата. Факт, който силно притеснявал Наталия Симеонова.  Вики започнала все по-често да изнася мини концерти по клубовете и да движи в съмнителни компании. По-голямата част от новото й обкръжение били момчета и момичета с проблеми в училище и вредни навици като тютюнопушене, употреба на алкохол и забранени субстанции.  цъкала Наталия пред близки. Бившата тв водеща смятала, че дъщеря й е станала доста лекомислена и отнесена покрай новите си приятели и все по-трудно контактувала с нея. Симеонова най-много се вбесявала, че Ризов не взимал никакво отношение и смятал, че всичко е точно. сопвал се Денис на Наталия, която е завършила хуманитарната специалност и винаги е била много дисциплинирана.", "date": "2018.04.11", "title": "Наталия Симеонова вдигна ръце от щерка си! Вики Ризов побърква майка си с тийн изпълнения"}
{"url": "https://www.blitz.bg/svyat/rusiya-kaza-tezhkata-si-duma-za-novite-sanktsii-na-sashch-otgovort-shche-e-obmislen-i-adekvaten_news592692.html", "text": "Русия ще се справи с поредния кръг от санкции на САЩ, заяви премиерът Дмитрий Медведев. \"Няма съмнение, че ще се справим с този натиск. Научили сме се как да го правим\", каза той в реч пред Държавната дума. Медведев добави, че руските власти ще направят преглед на американските стоки и на стоките, произведени в Русия от американски компании, когато се обмисля какъв да е отговорът на санкциите на Вашингтон.\"Ответните мерки ще бъдат добре обмислени, така че да не вредят на нас самите, и ще бъдат адекватни\", каза руският министър-председател, който не изключи възможността Русия да преоцени всички аспекти на сътрудничеството със САЩ.  Медведев заплаши, че Русия няма да забрави онези, които водят антируска кампания. Той уточни, че решенията ще се вземат от президента Владимир Путин, а правителството само ще осъществява набелязания курс.   В речта, последна за сегашния състав на руското правителство след преизбирането на Путин за президент, Медведев засегна редица вътрешнополитически въпроси. Сред тях имаше социални (пенсионната възраст, помощите за майки с деца, раждаемостта, бедността), икономически (доходите, вноса и износа на стоки и суровини, дълговете на регионите), както и екологични, образователни, научни (проблемите в космонавтиката) и спортни (наказаните за допинг) теми. По думите на Медведев \"връщането у дома\" на Крим и Севастопол е открило нова глава в историята на Русия, който тя е писала \"с огромна гордост и достойнство\". Той се похвали, че за последните шест години Русия е изминала път, за който \"мнозина страни изразходват десетилетия\".", "date": "2018.04.11", "title": "Русия каза тежката си дума за новите санкции на САЩ - отговорът ще е обмислен и адекватен"}
{"url": "https://www.blitz.bg/svyat/tereza-mey-vsichko-sochi-che-asad-stoi-zad-khimicheskata-ataka-shche-go-nakazhem_news592698.html", "text": "Всичко сочи, че сирийските власти стоят зад химическата атака в сирийския град Дума. Такива шокиращи атаки не трябва да остават ненаказани, заяви британският премиер Тереза Мей, цитирана от Ройтерс. Говорейки пред репортери в Бирмингам, тя определи случилото се в събота в Дума като \"шокиращ и варварски акт\". \"Започваме бързо да се ориентираме какво се е случило там. Всички признаци сочат, че сирийският режим е отговорен за това, ще работим заедно с най-близките ни съюзници, за да решим какво да правим, за да може виновниците да понесат своята отговорност, а също и да предотвратим хуманитарните катастрофи от използване на химически оръжия в бъдеще\", посочи Мей.  На въпрос дали ще свика британския парламент по въпроса, британският премиер не даде конкретен отговор.  Превод и редакция: БЛИЦ", "date": "2018.04.11", "title": "Тереза Мей: Всичко сочи, че Асад стои зад химическата атака, ще го накажем!"}
{"url": "https://www.blitz.bg/svyat/siriya-se-gotvi-za-voyna-propravitelstvenite-sili-se-izteglyat-ot-letishchata-zaradi-ochakvani-raketni-udari-ot-sashch_news592673.html", "text": "Проправителствените сили в Сирия се изтеглят от главните летища и военновъздушни бази заради възможни въздушни удари от страна на Съединените щати. Това съобщи Сирийският център за наблюдение на правата на човека, цитиран от Reuters.По-рано днес президентът на САЩ Доналд Тръмп обяви в Twitter, че американски ракети \"ще дойдат\" в Сирия в отговор на предполагаемото използване на химическо оръжие от режима в Дамаск.      Засега няма коментар от страна на сирийските управляващи. Превод и редакция: БЛИЦ ", "date": "2018.04.11", "title": "Сирия се готви за война! Проправителствените сили се изтеглят от летищата заради очаквани ракетни удари от САЩ"}
{"url": "https://www.blitz.bg/layfstayl/shoubiznes/misli-za-pokhot-sinoptichkata-na-btv-natali-trifonova-polozhi-golo-dupe-na-drvo-gledkata-shche-vi-izpoti-snimki_news592572.html", "text": "Красивата руса синоптичка на bTV Натали Трифонова събира витамин Д в слънчева Гърция. Изкушението от екрана пусна снимки по бански, на които показва голи и стегнати бедра, които биха пленили всеки представител на силния пол. Не е ясно с кого точно Трифонова е в чудното селце Неа Перамос, но феновете й са в захлас от кадрите.   Това са само част от коментарите под кадрите на синоптичката.   На един от фотосите блондинката е с черен бански, поседнала на старо дърво, а на фон се вижда красива малка лодка. На другия пък Натали позира с ефирна блуза пред палми.    ", "date": "2018.04.11", "title": "Мисли за похот! Синоптичката на bTV Натали Трифонова положи голо дупе на дърво, гледката ще ви изпоти (СНИМКИ)"}
{"url": "https://www.blitz.bg/layfstayl/mis-boni-natiri-emiliya-izplyaska-y-retro-snimki-ot-predi-operatsiite_news592612.html", "text": "Топ гримьорът на звездите Мис Бони си навлече гнева на фолк певицата Емилия, публикувайки ретро снимки на пайнерката отпреди 10 години. Тя загърби миналото си не само с бившия си любим Коко Динев, но вече не желае да си спомня и как изглеждаше преди.Емилия има множество пластични операции, а най-очевидната е тази на носа й. Настоящата блондинка прибягна до ринопластиката след катастрофа, но се говореше, че причина за трансформацията, е станала и физическа „намеса“ от страна на Коко.  Обществена тайна е, че той често й е посягал, а Емилия криеше упорито грозните факти доскоро. Сега, след като вече е свободна от влиянието му, тя често се осмелява да споделя подробности от личния си живот с него.  На старите фотоси Емилия е не само с нослето си по рождение, но и с червеникав цвят коса, с далеч по-тънки вежди и с почти липсващи скули. Днес тя е напълно различна от тогава и предпочита да не се обръща назад, затова не й е особено приятно, когато някой вади усмивки от старите ленти. Нищо чудно Мис Бони да бъде учтиво помолен да изтрие компроматите, за да не смущава спокойствието на Емилия. Приятелят й – милионерът Жорж Башур, бди над нея зорко и не иска половинката му да се чувства унизена по никакъв повод.           ", "date": "2018.04.11", "title": "Мис Бони натири Емилия! Изпляска й ретро СНИМКИ от преди операциите"}
{"url": "https://www.blitz.bg/layfstayl/skorost/ruski-vsdekhod-za-60-c-snimki_news592625.html", "text": "Слабоизвестният у нас Брянски автомобилен завод, разработи и пусна за тестове един интересен арктически всъдеход, базиран на влекача БАЗ -69092 Вощина-1. В момента машината е изпратена за изпитания в Якутия, след което ще се отправи към конвейерите за серийно производство.Заради факта, че машината ще работи само и единствено при минусови температури, конструкторите са предвидили отопляем резервоар, двойно остъкление, модернизирана отоплителна система в кабината, както и оборудване за спасителни и евакуационни работи.  В специализирания модул може да се работи дори и при температури от минус 60 градуса по Целзий. Всъдеходът се задвижва от 6х6 система и ще бъде произведен в малка серия от около 50-ина бройки.", "date": "2018.04.11", "title": "Руски всъдеход за -60° C (СНИМКИ)"}
{"url": "https://www.blitz.bg/layfstayl/skorost/ograda-napravi-golf-na-resheto-snimki_news592623.html", "text": "Четирима души оцеляха по чудо без сериозни наранявания, след като автомобилът им бе буквално перфориран от дебелите дъски на дървена ограда в английския град Лийдс, графство Западен Йоркшър, съобщава Metro.co.uk.Според полицията пътниците в тъмносиния Golf V са извадили невероятен късмет, тъй като талпите са направили на решето предницата на колата и са проникнали до задната седалка в салона. Леко пострадал при катастрофата на кръгово движение на магистрала M621 в неделя вечерта е само водачът. Нараняванията му обаче са повърхностни и не застрашават здравето и живота му.", "date": "2018.04.11", "title": "Ограда направи Golf на решето (СНИМКИ)"}
{"url": "https://www.blitz.bg/layfstayl/ptuvane/po-granitsata-e-ad-tekhnicheski-problem-opva-nervite-na-shoforite_news592644.html", "text": "На някои гранични пунктове има образувани колони от чакащи автомобили, а в секторите на Пътна полиция не може да се извършва регистрация и пререгистрация на автомобилите, съобщиха от МВР.Причината е технически проблем, който затруднява работата на граничните контролно-пропускателни пунктове. Той е засегнал и на секторите \"Пътна полиция\" в столицата и в страната. От МВР уверяват, че са предприети действия за отстраняване на проблема.  Техниката е отказала още в ранния преди обед, пише Канал 3. Първоначалната информация беше, че проблемът ще бъде отстранен до 13:30 часа, но това не е станало и на част от граничните пунктове са се образували километрични опашки.  Това не е първият подобен технически проблем в МВР. През февруари технически срив отново затвори всички граници на страната.", "date": "2018.04.11", "title": "По границата е ад! Технически проблем опъва нервите на шофьорите"}
{"url": "https://www.blitz.bg/obshtestvo/zdraveopazvane/bivsh-zdraven-ministr-posochi-porotsite-v-sistemata_news592513.html", "text": "Преминаваме към модел на бюджетиране - държавата казва всеки един ресурс как да бъде разпределен. Това е много порочно и води до влошаване на качеството, каза в сутрешния блок на БНТ бившият министър на здравеопазването д-р Таня Андреева по повод новия реимбурсен списък на болниците. Не можеш да говориш за висока смъртност, за ниска раждаемост, а да нямаш приоритети. Не е ясно кое е приоритетът на държавата – дали хроничните болести, дали сърдечните, дали диабетът. Когато имаш малък ресурс, трябва да имаш ясен приоритет къде можеш да помогнеш, заяви д-р Андреева.  В момента системата в здравеопазването ни е система на богати и бедни. Работещият модел е НЗОК да покрива един основен пакет, а всичко останало да бъде покрито от доброволно здравно осигуряване. Касата вече не може да издържа на конкурентната дейност в здравеопазването и в един момент се получава конфронтация между лекарите и пациентите, а в случая нито едните, нито другите са виновни, коментира бившият здравен министър.  Повече така не може да се продължава – да се наливат средства в дупки, каза националният консултант по инвазивна кардиология проф. Иво Петров. Нещата трябва да се структурират принципиално. Трябва да се използва структурата на социалния стълб на НЗОК, за да бъде българският народ по-здрав. Трябва да има и допълнително здравно осигуряване, както е във всички работещи здравни системи в света. Това е солидарният здравен модел, категоричен е проф. Петров.    ", "date": "2018.04.11", "title": "Бивш здравен министър посочи пороците в системата"}
{"url": "https://www.blitz.bg/svyat/britanka-shokira-efira-otkachi-nosa-si-po-vreme-na-zhivo-predavane-video_news592599.html", "text": "Англичанката Джейн Хардман, която страда от автоимунно заболяване, показа последиците от болестта си. Тя \"откачи\" носа си и го върна на мястото си.     Превод и редакция: БЛИЦ", "date": "2018.04.11", "title": "Британка шокира ефира! Откачи носа си по време на живо предаване (ВИДЕО)"}
{"url": "https://www.blitz.bg/svyat/kolko-struva-edna-us-raketna-ataka-v-siriya_news592640.html", "text": "Президентът на САЩ Доналд Тръмп се закани да нанесе ракетен удар по сирийските войски на Башар Асад. Заканата е отправена една година след баража с американски ракети \"Томахоук\" към сирийска военновъздушна база, съобщават агенции. Последното ракетно нападение на САЩ по сирийските войски беше срещу военновъздушна база Ал Шайрат, разположена на около 40 км от град Хомс, през април 2017 г. За атаката Пентагонът е изхарчил около 93 милиона долара.От данните за бюджета на ВМС на САЩ за 2017 г. става ясно, че всяка ракета \"Томахоук\", произведена от Raytheon Co. RTN, струва 1,59 милиона долара. САЩ са използвали 59 по сирийската база в отговор на химическа атака, при която загинаха повече от 80 цивилни.  В началото на септември 2014 г. американски бойни кораби изстреляха 47 ракети \"Томахоук\" по време на първата нощ на бомбардировки срещу ДАЕШ (\"Ислямска държава\") в Сирия. Тези ракети могат да бъдат изстрелвани от подводници, но местоположението им се пази в тайна. Русия се закани да сваля всяка американска ракета, изстреляна по войските на Башар Асад, макар че бараж от ракети \"Томахоук\" потенциално може да преодолее противоракетни системи. По-рано днес президентът на САЩ Доналд Тръмп изригна, призовавайки Русия да се подготви за американските ракети.", "date": "2018.04.11", "title": "Колко струва една US ракетна атака в Сирия?"}
{"url": "https://www.blitz.bg/layfstayl/shoubiznes/useti-se-tita-v-panika-otchayano-se-mchi-da_news592549.html", "text": "Тийн сензацията Тита мина на спешна диета след празниците. Изпълнителката се е подложила на зверски режим за отслабване, за да е във форма за новия сезон на уеб сериала \"Следвай ме\", пише \"Телеграф\".Певицата е спряла всякакъв алкохол и сладки неща, на които иначе е запалена почитателка.  Вместо това набляга на спорта и здравословните храни.  Запознати разкриват, че  хитовата изпълнителка съчетава строгата диета с тренировки в залата.  Феновете й пък я подкрепят ревностно.  Те са категорични, че изпълнителката отдавна е трябвало да ограничи лакомствата с оглед на това, че лятото наближава и на нея ще й е трудно да прикрие излишните тлъстинки.  Освен, ако не отслабне. ", "date": "2018.04.11", "title": "Усети се! Тита в паника, отчаяно се мъчи да..."}
{"url": "https://www.blitz.bg/layfstayl/svetski/dramata-ot-tayland-prodlzhava-megz-izbyaga-da-se-lekuva-v-chuzhbina_news592552.html", "text": "Последните няколко дни Мегз избяга в съседна Гърция. Красавицата казва, че е там по работа и не спира да споделя модни кадри с последователите си, пише hotarena.net. Запознати, обаче, твърдят, че всъщност  има още една причина Каканашева да стои толкова дълго в Солун.  Амбициозното миньонче е отишло, за да посети една от най-големите кожни клиники в Европа.   От тогава, въпреки множеството питания, Мегз избягва темата.  Близки до топ дизайнерката коментират, че това е алергичен обрив от рядък вид отровна риба, която може да се срещне само в джунглите на Тайланд. Мегз се е натровила по време на скачането си във водопада Бае Панг.  Подобни алергии са много опасни и лечението е много скъпо.  Припомняме, че друг участник във Вип Брадър - Роро почина именно след подобни екзотични пътешествия. Мегз, обаче, се държи твърде безразсъдно и не спира да се хвърля в приключения, кое от кое по-екстремно и странно ", "date": "2018.04.11", "title": "Драмата от Тайланд продължава? Мегз избяга да се лекува в чужбина!"}
{"url": "https://www.blitz.bg/layfstayl/shoubiznes/ashli-grem-razgoreshchi-strastite-v-banskite-na-borat-videosnimki-18_news592568.html", "text": "Ашли Греъм никога не се е срамувала от великолепните си форми, а по-скоро се хвали с пищния си бюст и бедра в различни фотосесии и голи видеоклипове. Американският модел често радва феновете си с такива фотосесии. И сега направи същото с нови горещи снимки от плажа. Повечето от интернет потребителите се възхищават на самочувствието на топлес модела.   ", "date": "2018.04.11", "title": "Ашли Греъм разгорещи страстите в банските на Борат (ВИДЕО/СНИМКИ 18+)"}
{"url": "https://www.blitz.bg/layfstayl/shoubiznes/mariya-ilieva-tsfna-pri-gala-s-bezdnno-dekolte-progovori-za-bebeto-si-i-mladiya-tatko-georgi-snimki_news592536.html", "text": "Мария Илиева се появи при Гала в \"На кафе\". Тя бе заложила на вталяващото черно, но и на голямо деколте. Цепката на гърдите й не спря да се подава и палаво да намига на мъжката аудитория. Певицата бе на гости, за да разкаже повече как се справя в грижите за малкия Александър, който на 25 април ще направи 3 месеца. От екипа на предаването й подариха музикална кутийка, на която тя може да постави снимки на бебето. \"Това е страхотно, много е красиво! Благодаря ви!\", заяви Илиева.   \"Александър расте щастливо обгрижен. Има време, не искам още да бъде показван. Това е лично решение. На 40-ия му ден бяхме в \"Света Неделя\". Беше вълнуващо\", разкри тя.   \"Месец и половина след раждането започнах с участията. Така го усетих. Много трудно намерих гледачки. Две са и са акушерки. Бебетата са много крехки и имат нужда от много специално внимание. Имам късмет, че тези жени са до мен\", каза още тя и добави, че вече няма кърма и не може да кърми детето.  \"С таткото се запознахме случайно в една обща компания. Той се занимава със строителство. Решението да имаме бебе беше взето взаимно. Сигурно затова и се случи веднага. Това беше наистина едно божие чудо\", каза тя, но не разкри къде е той сега и помага ли й въобще в грижите за детето им.  \"Имам стресиран живот, не съм и на 20 години. Исках да пазя максимално дълго бременността си в тайна. Радвам се, че бях в добра форма, за да не си личи\", каза тя. ", "date": "2018.04.11", "title": "Мария Илиева цъфна при Гала с бездънно деколте, проговори за бебето си и младия татко Георги (СНИМКИ)"}
{"url": "https://www.blitz.bg/layfstayl/shoubiznes/ne-e-smeshno-a-strashno-publikata-v-stani-bogat-izbi-ribata-tozi-vpros-ot-nachalnoto-uchilishche-ya-khvrli-v-dzhaza_news592498.html", "text": "Освен участниците в популярното шоу за знания \"Стани богат\" се оказа, че и публиката може да шокира зрителя. Цяла България остана с отворена уста, след отговор на присъстващите в студиото. Участник в предаването трябваше да отговори на въпроса  \"Започвайки от Слънцето, каква е точната последователност в подредбата на първите три планети\" . След като видно човекът, заел горещия стол на шоуто, се затрудни, той се допита до останалите присъстващи в студиото.   Отговорът обаче бе шокиращ. 36 души бяха гласували за отговор  \"Марс - Земя - Венера\",  а това бе точно с един човек по-малко от бройката хора, дали вота си за правилния отговор, а именно  \"Меркурий - Венера - Земя\".  Коментарите веднага заваляха:    ", "date": "2018.04.11", "title": "Не е смешно, а страшно! Публиката в \"Стани богат\" изби рибата, този въпрос от началното училище я \"хвърли в джаза\""}
{"url": "https://www.blitz.bg/svyat/skandal-khvanakha-politsay-v-prostitutsiya-dokato-e-v-bolnichni-snimka_news592554.html", "text": "Полицаят Ричард Холдър подаде оставка, след като е открита негова обява в сайт за проститутки. Както съобщава Mirror, мъжът се е пуснал болничен, докато мъжът е извършвал тези услуги, е бил болничен.Разследвайки необичайната работа на Ричард, полицията започва процес, но мъжът подава оставката си предварително. Той се признава за виновен по всички обвинения.   \"Той призна за всички обвинения срещу него. Реши да подаде оставка и се извини, че не може лично да се яви в съда\", споделя бивш негов колега. ", "date": "2018.04.11", "title": "Скандал: Хванаха полицай в проституция докато е в болнични (СНИМКА)"}
{"url": "https://www.blitz.bg/svyat/bela-khadid-prikova-vsichki-pogledi-km-dlbokoto-si-dekolte-snimki_news592583.html", "text": "Световноизвестният модел Бела Хадид прикова всички погледи в деколтето си. Красавицата се появи на събитие на \"Диор\" в Токио.Моделът изпъкна с интересен и нестандартен избор на тоалет –  широк черен костюм , съчетан с бели кецове. Сакото обаче  разкриваше прозрачното бюстие на Бела , което привлече вниманието на всички присъстващи.  Сексапилният модел  често провокира почитателите си  не само на модния подиум, но и в социалните мрежи, където често публикува разголени снимки.   ", "date": "2018.04.11", "title": "Бела Хадид прикова всички погледи към дълбокото си деколте (СНИМКИ)"}
{"url": "https://www.blitz.bg/svyat/na-tri-fronta-kak-izrael-zatva-v-siriyskiya-konflikt_news592477.html", "text": "Военният анализатор на германското издание Die Presse Виланд Шнайдер разказва, че сега Израел е принуден да се разкъсва и да воюва на три фронта, изравнявайки заплахите от своите стратегически опоненти. Шнайдер пише, че Израел е принуден да играе на три фронта, „затъвайки” в сирийския конфликт: необходимо е да обуздава амбициите на „Хизбула”, да усмирява Иран и да предотврати опасния конфликт в Ивицата Газа.     Според германския журналист, израелските ВВС не за първа година нанасят удари по Сирия. Приоритетни цели за бомбардиране са обекти на „Хизбула” като главен враг в Близкия Изток. Техните изтребители не допускат попадане в ръцете на вражески групировки на ракети и отровни вещества. Освен това те пресичат пътищата за снабдяване на „Хизбула” с оръжие по коридори от Иран.     Опасност за Израел представлява и самият Иран, който подкрепя правителството на Башар Асад и укрепва своите позиции в Сирия. Военните операции на Израел в Сирия са насочени и против Техеран – по време на авиационния удара по авиобаза Т-4 загинали поне двама ирански военни. Ситуацията с Иран може да се изостри на фона на ескалацията на конфликта с „Хизбула” около ливанската граница.     Третият фронт е старият вътрешен палестинско-израелски конфликт, който сега се разгаря с нова сила. Шнайдер пише, че войната на Палестина и Израел има всички шансове да премине на ново по-високо равнище, тъй като намиращата се в изолация ХАМАС може да получи неочаквана подкрепа от Анкара и Техеран.     Балансът на силите може да се промени, ако Саудитска Арабия изрази официално подкрепа за Израел в борбата с палестинците. Има предпоставки за формиране на съюз Риад-Тел Авив в борбата с общия враг Иран, обобщава Виланд Шнайдер.    Превод и редакция: БЛИЦ    ", "date": "2018.04.11", "title": "На три фронта: Как Израел „затъва” в сирийския конфликт"}
{"url": "https://www.blitz.bg/layfstayl/shoubiznes/gospozhitsa-ot-dupnitsa-schupi-tpomera-v-stani-bogat-misli-otkde-izgryava-slntseto-ankara-e-v-grtsiya-a-izkustveniyat-intelekt_news592495.html", "text": "Фамозна млада дама от Дупница счупи тъпомера в шоуто „Стани богат”. Александрина ще остане в история на целия формат като един от най-колоритните участници, а разсъжденията й удивиха цяла България, пише flagman.bg. Затрудненията на брюнетката, която хиляди могат да се закълнат, че е маскирана блондинка, започнаха след въпросите за втората сигурна сума от 2500 лева.   попита Билалов и даде 4 възможности за отговор –  ,   „ , предупреди в началото Александрина, но никой не предполагаше какво ще последва.  , опита се като на първолак да я насочи водещият.  , неуверено каза тя и след това продължи да размишлява.  „ каза тя , шокирано я запита Билалов.  , пак се опита да я насочи той, но бе ясно, че Александрина не знае. Заради това колоритната млада дама пожела да се допита до публиката. Отговорът бе категоричен в полза на Душанбе, но тя продължи да размишлява на тема география, след което обяви, че Анкара е в Гърция, за Тбилиси само е чувала, но не знаела къде е, а за Техеран и Душанбе вдигаше рамене. , призова Александрина, след като прескочи трудното за нея препятствие.  Тя премина на друг въпрос – за 5 хил.лева. ” – увеличение на заплатите, намаление на заплатите, униформите на медсестрите и изкуственият интелект.  Разсъжденията и тук бяха уникални. Александрина не знаеше къде се намира Квебек (Канада), а след това се оказа, че не знае и какво е „изкуствен интелект”. Според нея „изкуствен интелект” е нашумял проблем в България – „да се назначават студенти със солидно заплащане без познания”. , неосъзнаващо запита Билалов.   поразсъждава на глас Александрина. По-късно тя се поправи и обяви „изкуствен интелект” за голяма организация.  Младата и неособено интелигентна дама потърси помощ от приятел, но й бе подаден грешен отговор, което доведе до отпадането й – за съжаление на десетки хиляди зрители, които тази вечер гледаха едно от най-запомнящите издания на формата. Часове, след като участието на Александрина бе качено във видеоплатформите, то бе свалено от хората, поддържащи страницата на \"Стани богат\". ", "date": "2018.04.11", "title": "Госпожица от Дупница счупи тъпомера в \"Стани богат\" - мисли откъде изгрява слънцето, Анкара е в Гърция, а изкуственият интелект..."}
{"url": "https://www.blitz.bg/obshtestvo/proletta-si-pokazva-rogata-sinoptikt-anna-dyakova-predupredi-za-burya-koyato-shche-se-izvie-nad_news592422.html", "text": "Атмосферното налягане продължава да се понижава, ще стане по-ниско от средното за април. През нощта облачността бе разкъсана. Почти тихо, с минимални температури между 7° и 12° ще бъде времето в сряда. Днес ще преобладава слънчево време с временни увеличения на облачността, по-значителни над Източна България. В следобедните часове над планинските райони в западната половина от страната ще се развива купеста и купесто-дъждовна облачност и на отделни места ще превали и прегърми. Ще духа слаб юг-югоизточен вятър. Топло, с максимални температури между 23° и 28°, по-хладно по Черноморието. Това съобщи дежурният синоптик в Националния институт по метеорология и хидрология (НИМХ) при БАН Анна Дякова.  Над Черноморието ще има разкъсана облачност, след обяд намаляваща на места до предимно слънчево. Ще духа слаб югоизточен вятър. Максималните температури ще са 13°-15°. Температурата на морската вода е 10-12°. Вълнението на морето ще бъде около 2 бала.  Над планините ще преобладава слънчево време, с временни увеличения на облачността.  В следобедните часове над масивите в западната половина на страната ще се развива купеста и купесто-дъждовна облачност и на отделни места ще превали и прегърми. Ще духа слаб до умерен юг-югозападен вятър. Максималната температура на височина 1200 метра ще около 17°, на 2000 метра – около 9°.  През следващите дни ще преобладава слънчево време. В следобедните часове над планините и планинските райони в Западна и Централна България ще се развива купеста и купесто-дъждовна облачност и на отделни места ще има краткотрайни валежи с гръмотевици. Ще се задържи топло, с минимални температури между 7° и 12° и максимални – предимно между 23° и 28°; по-ниски ще бъдат по Черноморието – между 12° и 17°.  Още в четвъртък вятърът ще се ориентира от изток, ще бъде предимно слаб; на места в Дунавската равнина и по Черноморието ще има краткотрайна сутрешна мъгла. До края на седмицата вятърът ще се запази с източна компонента, в източните райони - умерен. В западната половина от страната температурите ще се задържат по-високи от обичайните, докато от североизток ще започне захлаждане", "date": "2018.04.11", "title": "Пролетта си показва рогата: Синоптикът Анна Дякова предупреди за буря, която ще се извие над..."}
{"url": "https://www.blitz.bg/layfstayl/khoroskop/astrologt-ivelina-pencheva-predupredi-che-dnes-shche-se-izpravim-pred-strashna-dilema_news592492.html", "text": "22-ят слънчев ден е свързан със свободния избор, движение във времето и пространството. Добре е сега да се направи избор на пътя. Това е ден на неочакваните и внезапни промени, но да не се внася хаос, пише астрологът Ивелина Пенчева в хороскопа си за bulgaria.utre.bg. „Много неща можете да измените към по-добро. Препоръчва се да се предприемат резки промени в живота. Например внезапно преминаване на друга работа, да си смените прическата. Нищо не трябва да се планира предварително и да се действа по предварителен сценарий. Действайте по интуиция! Вслушвайте се във вътрешния си глас! Неподходящо е за начало на нови дела“, предупреждава астрологът.  „Необходимо е да се освобождавате от всичко ненужно. Благоприятно е за пътешествие, нови контакти и нови запознанства. Не се препоръчва да стоите в къщи и нищо да не правите. Бъдете повече сред хората навън! Направете пауза и малко си отдъхнете – нека вятърът проветри мозъка ви! Проявявайте благородство, чест и достойнство! Помагайте на приятели и близки! Хубав ден е за гости. Не избягвайте съпружеските обятия. Отдайте се на любовта. Не подписвайте важни документи. Можете да се подстригвате и да режете ноктите си“, добавя Ивелина Пенчева.  „В този ден не трябва да се гладува. Да се яде повече! Храната трябва да е лека и вегетарианска. Пийте повече чай. Подходящо за различни салати, закуски. От алкохола се препоръчва бяло вино, бира. Да се избягва месо, особено хрущяли и кокали“, съветва астрологът.  „За предпочитане са неярките и размити цветове в облеклото. Избягвайте всички пъстри цветове, особено червено и оранжево“, добавя тя.  „Сънищата са пророчески и се сбъдват бързо. Хубаво е да имате множество сънища – знак за благоприятни промени в живота. Да сънувате огън – знак за помощ и успех. Да сънувате дърво в гората – знак за ново запознанство и покровителство. Да се къпете във вода или да сънувате вода е лош знак. Дъжд – знак за изцеление и защита. Да усетите полъха на вятъра, да сънувате, че летите или да видите небесната дъга – знак за помощ и покровителство свише. Да бъдете облечени в бяло или да видите бяло – знак за позор и разобличаване“, добавя Ивелина Пенчева. ", "date": "2018.04.11", "title": "Астрологът Ивелина Пенчева предупреди, че днес ще се изправим пред страшна дилема!"}
{"url": "https://www.blitz.bg/layfstayl/shoubiznes/viktor-nikolaev-se-opuli-i-onemya-ot-tazi-snimka-a-adelina-radeva-po-blondinski-predpolozhi-che_news592490.html", "text": "Водещият на сутрешния блок на Нова телевизия - Виктор Николаев, буквално онемя пред видео, изпратена в рубриката \"Моята новина\". На него се вижда интересен пътен знак, който той не можа да разпознае, въпреки, че е горд притежател на книжка. Аделина Радева реши по блондински да предположи, че става въпрос просто за огледало. \"По блондински предполагам\", призна тя.  Виктор реши да се дошегува с нея и отвърна \"Само липсва надпис \"обърни от другата страна\".  После пък водещият  дръпна анализ: \"Аз имам книжка. Другите пътни знаци ги знам. Стрелката е продължи направо, а другото индикира за пешеходна пътека\", каза той.  Въпреки догадките, двамата не можаха да разплетат загадката какво точно е значението на пътния знак.     ", "date": "2018.04.11", "title": "Виктор Николаев се опули и онемя от тази СНИМКА, а Аделина Радева по блондински предположи, че..."}
{"url": "https://www.blitz.bg/layfstayl/shoubiznes/aleksandra-i-daniel-petkanov-go-razdavat-tuzari-prsnakha-vsichkite-pari-ot-vip-bradr-za-tozi-zvyar-snimki_news592519.html", "text": "Над 50 000 лева са хвърлили Даниел Петканов и неговата половинка Алескандра Богданска за американски автомобил Jeeр Wrangler, пише \"Телеграф\". Екстремното возило е платено с хонорара от участието им в шоуто \"ВИП Брадър\", издадоха запознати. Вървежната манекенка даже е додала още малко от себе си, тъй като цената на возилото се оказала по-висока. \"Събраха каквото имаха в сметките си и типично по български си купиха кола\", коментират разпалено служители на Нова тв, където Дани има 5-минутна рубрика. Там вече вървят залози кога семейство Петканови ще се изпокарат кой да джитка с джипа и ще тръгнат да го продават. Засега обаче няма изгледи това да се случи, поне ако се съди от снимките им в социалните мрежи.   Мине се не мине време и Петканов се похвали в кой чукар с неговата мацка са ходили с лъскавия автомобил да се натискат. Освен с високата си проходимост колата е изключително комфортна и има куп екстри като автопилот, гласови команди за набиране на желан номер или радиостанция. Подобрената GPS навигация пък би помогнала на влюбените за случаите, в които са прекалили с ласките и вместо пътя за пернишкото село Кладинца, хванат обратно към Владая. А това би ги отдалечило и от луксозната им къща в тузарското селище Делта Хил    ", "date": "2018.04.11", "title": "Александра и Даниел Петканов го раздават тузари! Пръснаха всичките пари от \"ВИП Брадър\" за този звяр! (СНИМКИ)"}
{"url": "https://www.blitz.bg/svyat/national-interest-opisa-podrobno-stsenariya-za-vzmozhna-voyna-mezhdu-rusiya-i-sashch-zaradi-siriya_news592470.html", "text": "САЩ и РФ се намират на прага на най-голямата от 60-те години криза, която заплашва да се превърне в цялостна война, пише National Interestу, описвайки сценария на възможния конфликт, който може да започне в Сирия. Изданието се позовава на мнението на експерта и бивш пилот на В-52 от ВВС на САЩ Марк Ганцингер, който счита, че Пентагонът може да се ограничи с крилати ракети с висока точност.     Най-вероятно САЩ няма да използват военните канали за връзка с Русия, счита изданието, за да не може Русия да предупреди своя сирийски съюзник.     Предполага се, че САЩ ще използват за удара крилати ракети „Томахоук” или AGM-86C. Те летят на пределно малка височина, по формите на релефа на местността, за да намалят възможността да бъдат унищожени от руските системи С-400 и С-300 в Сирия.     САЩ също така могат да използват „невидими” самолети с технологията „стелт” – В-2 и F-22. Русия може да ги открие, но едва ли ще може да ги порази, твърди американският пилот.     Ако руски войски пострадат при въздушния удар на САЩ, Москва със сигурност ще отговори със сила, пише порталът с позоваване на анализатори, които са уверени, че този път Москва не блъфира.     Изданието счита, че Русия може да нанесе ответен удар по бази на САЩ и техните съюзници не само в Близкия Изток, но и в Европа. Особено са застрашени базите, откъдето излита американската авиация за нанасяне на ударите. За целта Русия има подходящо оръжие – крилатата ракета Х-101, носена от бомбардировачите Ту-95 и Ту-160.     Такъв конфликт може да излезе изпод контрол, считат експерти.     В резултат, пише National Interest, в следващите денонощия светът може да се сблъска с най-опасния момент от времето на Карибската криза. Резултат може да стане безпрецедентна катастрофа, когато между САЩ и РФ ще започне открита война, или опит, който ще спомогне да се предотвратяват бъдещи кризи.    Превод и редакция: БЛИЦ       ", "date": "2018.04.11", "title": "National Interest описа подробно сценария за възможна война между Русия и САЩ заради Сирия"}
{"url": "https://www.blitz.bg/svyat/times-tereza-mey-otkaza-na-trmp-da-uchastva-v-nezabaven-udar-sreshchu-siriya-iska-poveche-dokazatelstva_news592475.html", "text": "Британският премиер Тереза ​​Мей не се е съгласила да участва в \"бързо възмездие\" срещу Сирия и е поискала повече доказателства за предполагаемата химическа атака. Както съобщава \"Таймс\", тя е заявила това по време на телефонен разговор с американския президент Доналд Тръмп. \"Тереза ​​Мей вчера е заявила на президента Доналд Тръмп, че Великобритания се нуждае от повече доказателства за химическата атака, която е извършена от режима на Асад преди да се присъедини към военен удар срещу Сирия, съобщава изданието.  Припомняме, че междувременно, Русия наложи вето на резолюция на Съвета за сигурност на ООН, която трябваше да започне разследване на химическата атака в Сирия. След това Съветът за сигурност на ООН блокира от своя страна проекторезолюция на Русия относно създаването на независим механизъм за разследване на предполагаеми химически вещества в Сирия. Проектът не можа да получи достатъчно гласове в подкрепа.  Американска военноморска група, водена от самолетоносача „Хари Труман“, тръгва от Норфолк (Вирджиния) и отива да патрулира в Близкия Изток. Това ще се случи в сряда, поясниха представители от американския флот, цитирани от световните агенции.  Китай се обяви против военна интервенция в Сирия и призова другите държави да не предприемат прибързани действия относно предполагаемата химическа атака в Дума  Европейската агенция по безопасност на полетите (EASA) препоръча на всички авиокомпании, извършващи полети над акваторията на Източното Средиземноморие, да повишат контрола върху полетите в продължение на 72 часа. Предупреждението е във връзка с възможността от нанасяне на въздушни удари по Сирия и възможните поради това  неизправности в работата на навигационното оборудване. Превод и редакция: БЛИЦ", "date": "2018.04.11", "title": "Times: Тереза Мей отказа на Тръмп да участва в незабавен удар срещу Сирия, иска повече доказателства"}
{"url": "https://www.blitz.bg/stsena/aktrisa-napravi-ulichen-striptiyz-v-podkrepa-na-dvizhenieto-metoo-video-18_news592480.html", "text": "Известната индийска актриса Шриа Реди е била арестувана в Хайдерабад за публично разголване. По този начин девойката решила да подкрепи холивудското движение #MeToo. Шриа Реди свали дрехите от тялото си близо до така наречения Толивууд - един от центровете на местната филмова индустрия, съобщава \"Мирър\". Момичето твърди, че шефовете на студията и директорите на Толивууд се опитват да се възползват от актрисите по време на кастингите и искат от тях сексуални услуги. Шриа се надява, че \"уличният стриптийз\" ще привлече общественото внимание към този проблем.  \"Това ще опозори семейството ми, но аз не мисля за семейството. Мисля за жените, които са принудени да правят голи снимки и видео разговори\", каза актрисата.  Скоро след началото на акцията актрисата бе задържана от полицаи. Представителят на полицията отбеляза, че Шриа може да подаде официална жалба срещу мъжете, от които е подложена на сексуално насилие, но тя няма право да се съблича на улицата. В момента момичето е обвинено в непристойно поведение на обществено място. Превод и редакция: БЛИЦ        ", "date": "2018.04.11", "title": "Актриса направи уличен стриптийз в подкрепа на движението #MeToo (ВИДЕО 18+)"}
{"url": "https://www.blitz.bg/svyat/nasa-publikuva-virtualna-obikolka-na-lunata-video_news592484.html", "text": "Представители на НАСА публикуваха виртуална обиколка на най-живописните райони на Луната. Видеото с разходка по спътника на Земята е придружено от музиката на Скот Гудман, Бенджамин Краузе и Фредерик Уидман. Видеоклипът е направен в 4K резолюция. Той ви позволява да видите с удивителните яснота очарователните обекти на лунната повърхност, открити от учените. Превод и редакция: БЛИЦ     ", "date": "2018.04.11", "title": "НАСА публикува виртуална обиколка на Луната (ВИДЕО)"}
{"url": "https://www.blitz.bg/svyat/svobodni-grdi-nova-proletna-tendentsiya-stikeri-za-zrna-zavladya-instagram-snimki-18_news592106.html", "text": "Новата тенденция \"стикери за зърна\" придобива популярност в Инстаграм. Това е още една стъпка в борбата на нежния пол за свобода на гърдите. Преди това в социалните мрежи бяха популярни публикациите с хаштаг \"свобода на зърната\".Сега най-смелите жени покриват гърдите си с цветни стикери, пайети и кристали. Тази тенденция не бе пренебрегвана от холивудските звезди - Ники Минаж, Бела Хадид и Шер.", "date": "2018.04.11", "title": "Свободни гърди: Нова пролетна тенденция \"стикери за зърна\" завладя Instagram (СНИМКИ 18+)"}
{"url": "https://www.blitz.bg/svyat/rusiya-prekhvrlya-v-siriya-doplnitelni-boyni-korabi_news592616.html", "text": "Ситуацията край бреговете на Сирия се изостря. Русия вече ясно и категорично демонстрира намеренията си да отстоява своите и на съюзниците си интереси. Интернет-изданието Rusvesna съобщи с позоваване на източник във военното ведомство, че Русия възнамерява да изпрати в Източното Средиземноморие допълнителни бойни кораби. Съответното разпореждане било вече изпратено до командването на ВМФ на РФ.     В експресен порядък се определя съставът на силите и средствата за усилване на морската групировка край сирийските брегове.     Предполага се, че мярката ще засегне преди всичко силите на Черноморския флот, тъй като се намира най-близо. /  БЛИЦ  ", "date": "2018.04.11", "title": "Русия прехвърля в Сирия допълнителни бойни кораби"}
{"url": "https://www.blitz.bg/svyat/izvestna-pornozvezda-zavede-delo-za-5-mln-zashchoto-ya-iznasilili-na-snimachnata-ploshchadka-snimki_news592473.html", "text": "Канадската порноактриса с украински корени Ники Бенц (истинско име - Алла Мончак) съди студиото \"Бразърс\" (Brazzers). Тя твърди, че е станала жертва на насилие по време на снимките на филм. Тя също така е завела дело срещу режисьора Тони Т. и актьора Рамон Номар, който се снимал заедно с нея, , съобщава \"Дейли Мейл\" Според думите на Бенц, по време на снимките, тя е била удряна силно по лицето и гърдите до кръв. Също така, актрисата заявява, че в устата й насилствено е била изсипвана вода, причинявайки нейното задушаване. В същото време първоначално в сценария е нямало сцени с насилие.  Освен това Ники Бенц обвинява режисьора в това, че я е принудил да даде интервю, където заявява, че ще продължи да се снима в негови филми. По думите на актрисата, Тони Т я заплашвал, че в противен случай ще остане без заплата.  Филмът е сниман през 2016 година. Ники Бенц разказа в Twitter, че е помолила да бъдат спрени снимките, но никой не е направил нищо.  Тони Т.  От студиото \"Бразърс\" са предположили, че е възможно да са се случили нарушенията на снимачната площадка и са преустановили сътрудничеството с режисьора и са отказали да закупят филма. Превод и редакция: БЛИЦ  Рамон Номар    ", "date": "2018.04.11", "title": "Известна порнозвезда заведе дело за $5 млн. защото я изнасилили на снимачната площадка (СНИМКИ)"}
{"url": "https://www.blitz.bg/svyat/sauditska-arabiya-mozhe-da-vzeme-uchastie-vv-voenna-interventsiya-v-siriya_news592460.html", "text": "Саудитска Арабия може да участва във военна интервенция в Сирия след предполагаемата химическа атака, която уби поне 60 души в Източна Гута, заяви престолонаследникът Мохамед бин Салман във вторник, предава Reuters, цитирана от \"Фокус\". Президентът на САЩ Доналд Тръмп обеща в понеделник бърза и силова реакция срещу химическата атака, предполагайки възможен военен отговор.  „Ако съюзът с нашите партньори го изисква, ние ще се отзовем“, заяви принц Мохамед бин Салман на пресконференция с президента на Франция Еманюел Макрон. ", "date": "2018.04.11", "title": "Саудитска Арабия може да вземе участие във военна интервенция в Сирия"}
{"url": "https://www.blitz.bg/svyat/strelba-vzrivyavane-na-stena-i-mnozhestvo-zaginali-pri-opit-za-byagstvo-ot-zatvor-v-braziliya_news592462.html", "text": "Поне 20 души загинаха във вторник след опит за бягство от затвор в северна Бразилия, подкрепен от въоръжена група отвън използваща експлозиви за разрушаване на една от стените, съобщават властите, предадено от AFP. Опитът за бягство е подкрепен от изключително тежко въоръжена група. Според предварителна информация, затворниците също са притежавали оръжия в затвора“, заявиха от службата за сигурност на щата Пара. Смъртните случаи са в следствие на сблъсъци с полицията.  Източник: \"Фокус\" ", "date": "2018.04.11", "title": "Стрелба, взривяване на стена и множество загинали при опит за бягство от затвор в Бразилия"}
{"url": "https://www.blitz.bg/svyat/le-point-ruski-bombardirovach-su-24ms-izvrshi-agresivna-manevra-nad-frenska-fregata-v-sredizemno-more_news592461.html", "text": "Руски военен самолет, намиращ се на ниска надморска височина, се приближил до френската фрегата \"Акитен\". Инцидентът се е случил в Средиземно море, съобщава Le Point. Според изданието, става дума за бомбардировача Су-24МС, оборудван с бойни оръжия. Също така се отбелязва, че самолетът е бил  придружен от изтребител Су-30М. Инцидентът е наречен от Le Point \"агресивна маневра\" и сигнал към ръководството на Франция, по-специално към президента Емануел Макрон.  Френската фрегата \"Акитен\" охранява американския разрушител \"Доналд Кук\", който на 10 април се приближи на 100 километра до сирийския град Тартус. Разрушителят е оборудван с ракети \"Томахаук\". Припомняме, че от турското издание \"Хюриет\" съобщиха, че руски бойни самолети са прелетели най-малко четири пъти ниско над кораба, след като той е влязъл в териториалните води на Сирия. От Пентагона, обаче, опровергаха тази информация. Превод и редакция: БЛИЦ    ", "date": "2018.04.11", "title": "Le Point: Руски бомбардировач Су-24МС извърши агресивна маневра над френска фрегата в Средиземно море"}
{"url": "https://www.blitz.bg/svyat/mzh-izpi-chasha-alkokhol-pokri-se-s-petna-i-pochina_news592466.html", "text": "В руската столица бездиханното тяло на мъж беше открито от полицаи на пейка. Очевидец разказал пред органите на реда, че е пийвал портвайн с починалия, когато той изпил чаша алкохол, паднал на пейката и започнал да се покрива с петна. Според предварителната версия, мъжът е починал от остра сърдечна недостатъчност.   Записите от камерите за видеонаблюдение показват как двамата мъже пият алкохол, след което един от тях бавно пада върху пейката близо до входа. Превод и редакция: БЛИЦ", "date": "2018.04.11", "title": "Мъж изпи чаша алкохол, покри се с петна и почина"}
{"url": "https://www.blitz.bg/svyat/obezpokoitelno-aviokompaniite-v-evropa-poluchikha-preduprezhdenie-zaradi-napregnatata-situatsiya-v-siriya_news592465.html", "text": "Европейската агенция по безопасност на полетите (EASA) препоръча на всички авиокомпании, извършващи полети над акваторията на Източното Средиземноморие, да повишат контрола върху полетите в продължение на 72 часа, съобщават международните издания. Отбелязва се, че предупреждението е във връзка с възможността от нанасяне на въздушни удари по Сирия и възможните поради това  неизправности в работата на навигационното оборудване.  В същото време, руската агенция за авиационен транспорт \"Росавиация\" също предупреди от своя страна руските авиокомпании за необходимостта да усилят контрола върху полетите в същия район на света.  По данни на ведомството, в изпратената информация се говори за \"необходимостта да се обръща особено внимание при планирането на полетите\" в тази местност  и да се следи за оперативната информация.  Превод и редакция: БЛИЦ    ", "date": "2018.04.11", "title": "Обезпокоително! Авиокомпаниите в Европа получиха предупреждение заради напрегнатата ситуация в Сирия"}
{"url": "https://www.blitz.bg/foto/stormi-idva-s-goreshchi-mokri-i-polugoli-snimki-18_news591935.html", "text": "Сторми Даниелс е само по татуси и топки - баскетболни. Освен това намира бързо приложение на първите пролетни дни, които могат много добре да приключат някъде там в топлата вода. Защо не пуснахме бързовара, когато можехме!", "date": "2018.04.11", "title": "Сторми идва с горещи, мокри и полуголи СНИМКИ 18+"}
{"url": "https://www.blitz.bg/svyat/zrelishche-mechka-dochaka-proletta-i-zapodskacha-ot-radost-video_news592464.html", "text": "В зоопарка в Челябинск успяха да заснемат на видео танцуващата мечка Маша. Тя се впусна в танци след като се пробуди от зимен сън. На кадрите от записа се вижда как голямото и охранено животно радостно подскача върху остатъците от неразтопения сняг.  Превод и редакция: БЛИЦ     ", "date": "2018.04.11", "title": "Зрелище: Мечка дочака пролетта и заподскача от радост (ВИДЕО)"}
{"url": "https://www.blitz.bg/svyat/otmshchenieto-se-servira-goreshcho-pobesnyala-zhena-podpali-kolata-na-priyatelya-si-koyto-y-izneveril-snimkivideo_news592469.html", "text": "Измамена в любовта жена поиска да даде особен урок на своя приятел и когато обстоятелствата не съвпаднаха с плана й, тя бързо промени стратегията. На шокиращите кадри се вижда момента, в който жената атакува черната кола на изневерилото й гадже.   Първоначално, тя се опитва да счупи прозорците като ги удря многократно с голям камък, информира \"Дейли Мейл\". Те се оказали непробиваеми, но побеснялата дама все още искала да си отмъсти и затова подпалила колата. Малко по-късно дошли и пожарникарите.  Мястото на инцидента и самоличността на жената са неизвестни. Превод и редакция: БЛИЦ        ", "date": "2018.04.11", "title": "Отмъщението се сервира горещо: Побесняла жена подпали колата на приятеля си, който й изневерил (СНИМКИ/ВИДЕО)"}
{"url": "https://www.blitz.bg/svyat/kitay-otpravi-priziv-otnosno-situatsiyata-v-siriya-pekin-e-protiv_news592471.html", "text": "Китай се обяви против военна интервенция в Сирия и призова другите държави да не предприемат прибързани действия относно предполагаемата химическа атака в Дума, пише британският всекидневник The Daily Express, цитиран от \"Фокус\". САЩ не отхвърлиха варианта за военна интервенция в Сирия, което накара говорителят на външното министерство на Китай Гън Шуан да призове за спокойствие и въздържание, докато не се направи безпристрастно разследване върху предполагаемата химическа атака в Източна Гута.  По време на пресконференция във вторник Шуан заяви: „Преди да се направи независимо разследване, страните в конфликта не бива да предприемат прибързани мерки. Сирийският въпрос сега стои на решаващ кръстопът. Политическо решение на въпроса е единственият приложим начин за излизане от кризата, а военна намеса не би довела до никъде.“  Постоянният представител на Китай в ООН У Хайтао заяви, че международната общност трябва да изчака фактите, които могат да „издържат изпита на историята“ преди да предприемат действия в отговор на предполагаемите атаки.  ", "date": "2018.04.11", "title": "Китай отправи призив относно ситуацията в Сирия, Пекин е против..."}
{"url": "https://www.blitz.bg/svyat/turchinov-publikuva-video-ot-testovete-na-ukrainskiya-raketen-kompleks-olkha_news592468.html", "text": "Секретарят на Съвета за национална безопасност и отбраната на Украйна Александър Турчинов публикува видео на изпитанията на украинския ракетен комплекс \"Олха\". Както съобщават украинските медии, Турчинов се е срещнал с военни и оръжейни разработчици на тестовата площадка в района на Одеса.  По информация на УНИАН, изпитанията на ракетния комплекс ще се проведат на няколко етапа. Те ще бъдат проверявани  за съответствие с определените параметри на всички тактически и технически характеристики на ракетите. Превод и редакция: БЛИЦ     ", "date": "2018.04.11", "title": "Турчинов публикува ВИДЕО от тестовете на украинския ракетен комплекс \"Олха\""}
{"url": "https://www.blitz.bg/politika/bsp-podkrepi-protesta-na-khorata-s-uvrezhdaniya_news592548.html", "text": "БСП изцяло подкрепяме справедливите искания, поставени в Протестната нота на Национално представителните организации на и за хората с увреждания и протеста им днес. Това се казва в позиция на партията по повод протеста на хората с увреждания.Според предложената и засега отложена реформа от правителството на базата на експертизата на работоспособността, част от хората с намалена работоспособност над 50 % ще получат отказ за получаване на пенсия за инвалидност, а друга част ще получават частичен размер на пенсията.  Пристъпва се към ограничаване на права при липса на реална възможност за трудова и социална интеграция на хората с увреждания.. Поради неспособността правителството да се справи със злоупотребите и корупцията в тази система,се наказват хората с реални увреждания. С предложените промени не се гарантира ограничаване на корупционните практики и увеличаване на контрола. Предложената концепция не решава основните проблеми на хората с увреждания и оставя редица неизяснени въпроси. Тя има неясен характер, без времеви хоризонт и цели по-скоро икономии на финансови средства. Не се отговаря на възловия въпрос- какви права ще ползват хората с увреждания след разделянето на експертизата и как те ще бъдат гарантирани? Не е ясно- как държавата ще се ангажира с предоставяне на условия за реално работно място и доходи от труд за хората, получили експертиза за своята работоспособност и лишени изцяло или частично от инвалидни пенсии? И досегашната оценка дава възможност за труд на част от тях, но безработицата им е близо 90 % при нищожните нива на инвалидната пенсия. Лишаването, изцяло или частично, от инвалидна пенсия, без гаранции за възможност за цялостна интеграция - достъпна среда, адаптирани работни места, достъп до съвременни и ефективни социални услуги, адекватни нива на добавките за социална интеграция, е просто стремеж за търсене на икономии, за ограничаване на разходи от една от най-онеправданите социални групи. Не се отчита острата необходимост от продължаващо лечение и рехабилитация за стабилизирането на здравословното състояние на освидетелствените лица. Положението на хората с увреждания по-скоро ще се влоши Отдавна ГЕРБ манипулират общественото мнение, че броят на инвалидите в България е много голям. Управляващите стигнаха дотам- да противопоставят големи обществени групи и да обещават бъдещо увеличение на пенсиите за осигурителен стаж и възраст само след намаление на броя на инвалидните пенсии. Реалността е друга. В България хората с увреждания са около 8 %, при 16 % средно за ЕС, заявяват от БСП. Концепцията на управляващото мнозинство за реформиране на експертизата на работоспособността не решава нито един от проблемите за: Адаптирана и достъпна среда; Достъпно здравеопазване и рехабилитация; Конкретно насочено образование и обучение; Развитие на социалната икономика; Реална възможност за трудова заетост и достъп до адаптирани работни места; Качествени и достъпни социални услуги; Адекватни нива на инвалидните пенсии; Адекватни размери на интеграционните добавки и обвързването им с цената на живота; Равнопоставеност на финансовата подкрепа за децата с увреждания и тези навършили 18 г.; Осигуряване на хората с увреждания на компенсиращ доход, обвързан с увеличените разходи за лечение, хранене, медицинска и социална рехабилитация, обучение и преквалификация, транспорт, достъп до информация, социални услуги и др.; Намаляване на административната тежест и подобряване на обслужването. ", "date": "2018.04.11", "title": "БСП подкрепи протеста на хората с увреждания"}
{"url": "https://www.blitz.bg/obshtestvo/zdraveopazvane/borisov-s-prvi-komentar-sled-vrnatiya-proekt-za-reformite-v-telk_news592566.html", "text": "Надявам се в следващите дни да има спокоен диалог по казуса за предложения Проект за изменение и допълнение на Правилника и Наредбата за медицинската експертиза. Това заяви от Министерски съвет премиерът Бойко Борисов. \"Колегата Симеонов ме убеди, че се е срещнал с много организации.   \"Милиард и 700 милиона отиват в този процес. Мисля, че един по-добър контрол ще е от полза за всички\", завърши Борисов.", "date": "2018.04.11", "title": "Борисов с първи коментар след върнатия проект за реформите в ТЕЛК"}
{"url": "https://www.blitz.bg/svyat/frantsiya-nyamala-svobodni-iztrebiteli-za-uchastie-v-udar-sreshchu-siriya_news592684.html", "text": "Франция войнствено обяви, че не признава „мек отговор” на използваното в Сирия химическо оръжие и не изключва военен удар. Изданието politexpert.net обаче оповести информация, че Франция не разполага с достатъчен брой бойни самолети за участие в удара в Сирия.     Както съобщават анализатори в телеграм-канала „Милитарист”, френското участие може да е символично, тъй като практически всички бойни самолети са заети с други задачи.     Оказва се, че 10 изтребителя Rafale и 5 броя Mirage 2000D участват в големи учения в Холандия. Още 8 Mirage 2000D се намират в Чад. Други 13 морски Rafales M и 3 въздушни цистерни КС-135 се намират в САЩ. По 6 броя Mirage 2000D и Rafale носят бойно дежурство във Франция със задача ПВО и ядрено сдържане. В ОАЕ шест френски изтребители изчакват команда да прелетят до Австралия.     В крайна сметка остават само 6 изтребителя „Рафал” в Йордания, но те скоро трябвало да се прибират за профилактични прегледи.     Затова за „сериозно участие” на Франция в борбата с Дамаск й остава единствено фрегатата FREMM и 10 нейните ракети MdCN.    Превод и редакция: БЛИЦ    ", "date": "2018.04.11", "title": "Франция нямала свободни изтребители за участие в удар срещу Сирия"}
{"url": "https://www.blitz.bg/svyat/putin-nakhoka-netanyakhu-zaradi-izraelskite-zaplakhi-km-iran-i-siriya_news592713.html", "text": "Държавният глава на Руската федерация Владимир Путин е обсъдил с израелския министър- председател Бенямин Нетаняху ситуацията в Сирия. Повод за телефонния разговор между двамата лидери е ракетният удар срещу сирийската база Т-4 в провинция Хомс, се казва в съобщение от пресслужбата на Кремъл, пише Фокус. В рамките на разговора Путин е призовал израелския премиер страната му да се „въздържа от всякакви действия, още повече дестабилизиращи ситуацията в Сирия и представляващи заплаха за нейната сигурност“. Руският президент също е „подчертал принципната важност на зачитането на суверенитета на Сирия“. Във връзка с отбелязването на Международния възпоменателен ден на Холокоста (12 април) Путин и Нетаняху са подчертали недопустимостта от опитите за фалшификация на историята и преразглеждане на резултатите от Втората световна война.    Двете страни са се договорили и за продължаване на контактите. Разговорът се е състоял по инициатива на Израел, подчертават от Кремъл. След ракетната атака срещу сирийската база от Министерството на отбраната в Москва разпространиха информация, че два самолета F-16 на Военновъздушните сили на Израел са нанесли удар с управляеми ракети по сирийската база в провинция Хомс. „На 9 април между 3:25 и 3:53 часа (московско време) два самолета F-16 на ВВС на Израел, без да навлизат във въздушното пространство на Сирия, от територията на Ливан, са нанесли удари с управляеми ракети по летище Т-4. Подразделение на ПВО на Въоръжените сили на Сирия са унищожили пет ракети“, уточниха от военното ведомство в Москва. Израел обаче не потвърди информацията. ", "date": "2018.04.11", "title": "Путин нахока Нетаняху заради израелските заплахи към Иран и Сирия"}
{"url": "https://www.blitz.bg/layfstayl/za-damite/istorichesko-za-prvi-pt-sedmitsa-na-modata-v-sauditska-arabiya-strogi-zabrani-obache-ostavyat-sbitieto-v-syanka-snimkivideo_news592590.html", "text": "Започна първата Седмица на модата в Саудитска Арабия, където престолонаследникът принц Мохамед бин Салман предприе големи социални реформи, предаде Франс прес. Дефилетата са организирани пред ентусиазирана публика, съставена изключително от жени, предава \"Дарик\". Досега арабска Седмица на модата, смятана за международно събитие със същата значимост, като тази на дефилетата в Париж или Милано, се организираше единствено в Дубай, столицата на модата в района на Персийския залив.   Сега версия на арабската Седмица на модата вече има и в Рияд, макар че е забранена за фотографи и е резервирана за публика, съставена от жени.      Големи имена в сектора на модата, като Жан Пол Готие и Роберто Кавали, представят свои колекции редом с модни дизайнери от Саудитска Арабия, сред които Аруа ал Банауи и Машаел Алраджи.   \"В Саудитска Арабия винаги е имало интерес към модата - увери принцеса Нура Бинт Фейсал ал Сауд, която е почетен президент на събитието, организирано в хотел \"Риц-Карлтън\" в Рияд. - Нашият моден съвет се опитва да изведе модната индустрия в Саудитска Арабия на невиждано досега ниво\".   Второ издание на Седмицата на модата в Саудитска Арабия е планирано за октомври. Модните дефилета в Дубай пък ще се състоят от 9 до 12 май.   ", "date": "2018.04.11", "title": "Историческо! За първи път Седмица на модата в Саудитска Арабия, строги забрани обаче оставят събитието в сянка (СНИМКИ/ВИДЕО)"}
{"url": "https://www.blitz.bg/obshtestvo/obrazovanie/nyama-da-povyarvate-kakvo-sstezanie-organizira-mon-a-prichinata-e-che_news592653.html", "text": "За първи път през тази година се провежда състезанието „Най-добър млад заварчик“ от календара на МОН. Това е една от професиите, за която се очаква да има голямо търсене на пазара на труда. В националния кръг ще участват представители на 8 професионални технически гимназии от Ботевград, Враца, Горна Оряховица, Елхово, Кнежа, Пирдоп, Сандански и Червен бряг. Състезателите ще демонстрират практически умения за заваряване на листов материал ъглови и челни заваръчни съединения по методите Ръчно електродъгово заваряване (РЕДЗ) и електродъгово заваряване в инертна/активна защитна газова среда с топящ се електрод МИГ/МАГ в различни позиции. Учениците ще представят и Арт инсталация на тема „Съединението прави силата“.  Националният кръг ще се проведе на 13 и 14 април в БГ- Център за заваряване и квалификации ООД, Струна /гр. София, ул. «П. Момчилов» № 4/. На 14 април /събота/ ще бъде представянето на Арт инсталациите, изработени от учениците. Около обяд се очаква да има подходящи експонати за снимане.  ", "date": "2018.04.11", "title": "Няма да повярвате какво състезание организира МОН! А причината е, че ..."}
{"url": "https://www.blitz.bg/foto/posmey-se-ot-srtse-nay-golemite-plazhni-iztsepki-snimki_news592660.html", "text": "Сънувате ли вече безбрежни плажни ивици, жарко слънце, вълни и море. Не гледайте календара, още е рано за ваканция. Остават още два месеца преди да започнете да организирате морето за тази години и да резервирате мечтания хотел, но ние ще се погрижим да се посмеете на ваканциите на тези хора, при които нещо се обърка.", "date": "2018.04.11", "title": "Посмей се от сърце! Най-големите плажни изцепки (СНИМКИ)"}
{"url": "https://www.blitz.bg/ikonomika/iztochniyat-front-izpotyava-tsentralniya-evropeyski-banker-dragi-problemt-e-che_news592642.html", "text": "Изтoчният фpoнт нa eвpoзoнaтa ce oĸaзвa нeпpиятнo paзceйдвaщ зa Mapиo Дpaги. Πpeзидeнтът нa Eвpoпeйcĸaтa цeнтpaлнa бaнĸa нaй-вepoятнo щe тpябвa дa пpeĸapa зaceдaниятa нa Упpaвлявaщия cъвeт тoвa лятo бeз пpeдcтaвитeлитe oт Cлoвeния и Лaтвия, ĸaтo eдиният e paзcлeдвaн зa пoдĸyп, a дpyгият нaпycĸa. EЦБ ocпopи oгpaничeниятa пpeд лaтвийcĸия гyвepньop пpeд Cъдa нa EC, пише Мъни бг. Toвa e пopeднaтa нeпpиятнocт, идвaщa oт изтoĸ, cлeд ĸaтo cтpaни ĸaтo Πoлшa oтдaвнa ce бaвят и нe иcĸaт пo-гoлямa интeгpaция, a Бългapия нe e мнoгo щacтливa дa пoзвoли нa EЦБ ĸoнтpoл въpxy мecтнитe бaнĸи. Лaтивa и cъceднa Ecтoния ca в цeнтъpa нa cĸaндaли, cвъpзaни c пpaнe нa пapи, paзĸaзвa Вlооmbеrg.  \"Toвa cъздaвa гoлямo нeyдoбcтвo зa Дpaги и oтнeмa чacт oт фoĸyca oт пo-cepиoзнитe пpoблeми\", ĸaзвa Πиeт Kpиcтиaнceн, иĸoнoмиcт в Dаnѕkе Ваnk А/Ѕ в Koпeнxaгeн.  Иĸoнoмиcти, зaпиcaни пpeди пocлeднoтo peшeниe пpeз фeвpyapи, пpeдpeĸoxa, чe EЦБ щe пpиĸлючи cвoятa пpoгpaмa зa изĸyпyвaнe нa oблигaции дo ĸpaя нa гoдинaтa. Oĸoнчaтeлнaтa ѝ cъдбa щe бъдe peшeнa нa cpeщa нa 14 юни, ĸoятo тpябвa дa ce пpoвeдe в cтoлицaтa нa Лaтвия - Pигa. Ho cлeд ĸaтo Илмap Pимшeвич имa зaбpaнa дa изпълнявa зaдължeниятa cи, нe e яcнo ĸoй щe cтoи дo Дpaги пo вpeмe нa пpecĸoнфeнpeциятa.  Гyвepньopът нe мoжe и дa нaпycнe cтpaнaтa дoĸaтo тeчe paзcлeдвaнeтo зa пoдĸyп. Зaтoвa тoй нe e пoceщaвaл и пocлeднитe двe зaceдaниe нa Eвpoпeйcĸaтa цeнтpaлнa бaнĸa.  B изтoчнa чacт нa Eвpoпa имa и дpyги пpoблeми. Бългapия - нaй-бeднaтa cтpaнa-члeнĸa нa EC - иcĸa дa ce пpиcъeдини ĸъм ЕRМ-2 пpeз лятoтo. Ho ycилиятa бългapcĸитe бaнĸи дa минaт пo нaдзopa нa EЦБ, cлeд ĸaтo тpeтaтa нaй-гoлямa фaлиpa - бyĸcyвaт, a пpaвитeлcтвoтo в Coфия e гoтoвo дa пpeдпpиeмe тaзи cтъпĸa caмo cлeд зaмянaтa нa лeвa c eвpoтo.  Двeтe нaй-гoлeми иĸoнoмиĸи в peгиoнa - Πoлшa и Чexия, ce ĸoлeбaят дaли дa пpиeмaт eвpoтo и дa интeгpиpaт бaнĸoвитe cи cиcтeми. EЦБ ce cĸapa и c Унгapия зapaди eдин милиapд eвpo, ĸoитo цeнтpaлнaтa бaнĸa e дaлa нa фoндaции, ĸoитo дa ги инвecтиpaт в дъpжaвeн дълги и дa ĸyпyвaт пpeдмeти нa изĸycтвoтo и нeдвижими имoти.  Ho зaceгa Лaтвия и Cлoвeния ca пoд cвeтлинитe нa пpoжeĸтopитe. Гyвepньopът нa Cлoвeния Бocтян Язбeĸ cъoбщи, чe пoдaвa ocтaвĸa минaлия мeceц, нo cтpaнaтa нямa дa избepe нeгoв зaмecтниĸ дo cлeд избopитe, ĸoитo щe ce пpoвeдaт пpeз мaй и юни. Heгoвият зaмecтниĸ щe пoceщaвa cpeщитe нa EЦБ, нo вce oщe нe e яcнo дaли щe имa пpaвoтo дa глacyвa. ", "date": "2018.04.11", "title": "Източният фронт изпотява централния европейски банкер Драги, проблемът е, че..."}
{"url": "https://www.blitz.bg/obshtestvo/chez-prodavame-tok-pod-sebestoynost-iskame-izravnyavane-na-noshchnite-tarifi_news592659.html", "text": "Ако ценовите заявления на ЧЕЗ бъдат приети, би се стигнало до средно увеличение на цената за битовите клиенти на ЧЕЗ с по-малко от 3 стотинки на киловатчас, БСП манипулира. Това заявяват в официално писмо от ЧЕЗ.Съобщението на дружеството идва във връзка с \"манипулативни твърдения от страна на лидера на БСП относно внесените ценови предложения от дружествата на ЧЕЗ в България и опита да бъдат използвани за политически кампании\".  \"Подчертаваме, че това е професионално изготвено предложение относно това какви би трябвало да са ценовите параметри, но единствено КЕВР има право и отговорност да вземе решение каква да бъде одобрената крайна цена за клиентите като се отчетат и внесените от НЕК и ЕСО ценови заявления. Към момента делът на ЧЕЗ в крайната цена на електроенергията за бита е 8.39%, т.е. на всеки 100 лв. в ЧЕЗ остават 8 лв. и 39 ст. Останалите 91.61% или 91 лв. и 61 ст отиват за производството (НЕК), преноса (ЕСО), данъци и др. налози. Към момента крайният снабдител на ЧЕЗ - ЧЕЗ Електро, продава за битовите клиенти енергия по нощна тарифа под себестойност, т.е. цената, по която купува енергията от НЕК е 107.71 лв./мегаватчас, а цената, по която продава на битовите клиенти, е 56.96 лв./мегаватчас. Поради това предлагаме изравняване на нощните тарифи за стопанските и битовите клиенти. Средногодишните инвестиции са увеличени от 96 млн. лв. на 119 млн. лв. за всяка от следващите три години; Постигнатото е намаление на технологичните загуби от 11.75 % на 10.35%; Заявените оперативни разходи са намалени от 136 млн. лв. на 122 млн. лв. (въпреки задължителното увеличение на заплатите съгласно браншовия колективен трудов договор, допълнителните разходи, наложени от промени в законодателството – като регламента за защита на личните данни и въвеждане на изисквания за кибер сигурността и новия начин за купуване на загубите; Регулаторната база на активите е увеличена от 518 млн. лв. на 544 млн. лв., което се дължи на извършените и въведени в експлоатация през четвъртия регулаторен период инвестиции на ЧЕЗ. Предложенията на ЧЕЗ са изготвени на принципа за справедливост и предвиждат премахване на кръстосаното субсидиране между отделните групи клиенти и тарифи: Предложено е увеличаване на продажната цена на електроенергията за бита за сметка на намаляване на цените за стопанските потребители.; В предложението е предвидено изравняване на нощната тарифа за стопанските и за битовите клиенти. Премахването на кръстосаното субсидиране ще създаде условия за стабилизиране на отворения пазар. В случай че ценовите заявления на ЧЕЗ бъдат приети, би се стигнало до средно увеличение на цената за битовите клиенти на ЧЕЗ с по-малко от 3 стотинки на киловатчас, заявяват от пресцентъра на ЧЕЗ България. ", "date": "2018.04.11", "title": "ЧЕЗ: Продаваме ток под себестойност, искаме изравняване на нощните тарифи"}
{"url": "https://www.blitz.bg/ikonomika/vnimanie-pensioneri-izchislikha-kolko-shche-vi-e-vtorata-pensiya_news592665.html", "text": "30 лв. втора пенсия ще получат 55% от хората, които ще се пенсионират през периода 2021-2024 г. Това показва концепцията за изплащането на сумите от частните универсални пенсионни фондове, която публикува социалното министерство, пише Канал 3.Едва 20% от първите пенсионери с втори доход ще могат да разчитат на пенсия в размер между 50 и 100 лв., показват още разчетите на експертите. Това представлява между 25% и 50% от настоящия размер на минималната пенсия за осигурителен стаж и възраст. Сметките са за осигурени лица, които към края на 2017 г. имат натрупвания в индивидуалните си партиди между 4600 лв. и 10 000 лв.     Едва 10% от пенсиониращите се в първите години ще могат да разчитат на пожизнена пенсия от УПФ с размер, по-висок от 100 лв.  От предложената концепция става ясно, че пенсиониращите се между 2021-2037 г., които останат в частните фондове, ще получават с 20% по-ниска пенсия от Националния осигурителен институт. ", "date": "2018.04.11", "title": "Внимание, пенсионери! Изчислиха колко ще ви е втората пенсия"}
{"url": "https://www.blitz.bg/intsidenti/vertolet-padna-v-rusiya-ima-zaginali_news592476.html", "text": "Вертолет Ми-8 авиокомпанията \"Восток\" катастрофира в покрайнините на Хабаровск, съобщи регионалната служба за извънредни ситуации. Според предварителната информация на борда е имало шестима души. От службата съобщиха също така, че при инцидента не са пострадали сгради или съоръжения.  По предварителна информация от оперативните работници на мястото на произшествието, шестимата души на борда на вертолета са загинали.   Превод и редакция: БЛИЦ    ", "date": "2018.04.11", "title": "Вертолет падна в Русия, има загинали"}
{"url": "https://www.blitz.bg/obshtestvo/stolitsa/signal-do-blits-shokirashcha-katastrofa-s-piyan-bakshish-v-sofiya_news592467.html", "text": "Таксиджия самокатастрофира на ул. \"Кирил Дрангов\" в ж.к. \"Надежда 1\" в София, съобщи очевидец пред БЛИЦ. При инцидента таксито е ударило два паркирани автомобила. По непотвърдена информация шофьорът е най-вероятно пиян като е останал да лежи върху кормилото на колата на мястото на произшествието до идването на екип на полицията.  При друг пътен инцидент, на бул. \"Симеоновско шосе\", около № 11, е станала катастрофа между два леки автомобила, съобщи очевидец пред БЛИЦ. При произшествието е пострадал един човек, който е откаран в болница.  На   БЛИЦ очаква новини, снимки и видео от своите читатели в цяла България и по света    ", "date": "2018.04.11", "title": "Сигнал до БЛИЦ: Шокираща катастрофа с пиян бакшиш в София"}
{"url": "https://www.blitz.bg/obshtestvo/stolitsa/signal-v-blits-zakarakha-po-speshnost-uchenik-v-bolnitsa-sled-uzh-bezobidna-igra-v-dvora-na-uchilishcheto_news592707.html", "text": "Ученик от столично училище е бил закаран по спешност в болница. Това разкриха очевидци пред БЛИЦ. Инцидентът е станал в 18-то училище. По данни на читателите на БЛИЦ ученик си играл на двора, когато паднал и се наранил лошо. От удара си е счупил ръката и е извадил раменната си става.  Все още не е ясно как точно е станал инцидента. На   БЛИЦ очаква новини, снимки и видео от своите читатели в цяла България и по света            ", "date": "2018.04.11", "title": "Сигнал в БЛИЦ! Закараха по спешност ученик в болница след уж безобидна игра в двора на училището"}
{"url": "https://www.blitz.bg/zdrave/vsichki-vyarvame-v-tezi-9-mita-za-zdraveto-ni-no-tsyal-zhivot-sme-se-lgali-zhestoko_news592529.html", "text": "Някои от основните ни разбирания за здравето са стереотипи, залегнали от възпитанието и училищния живот. Всъщност обаче те са изключително невалидни. Това посочват американските автори в здравния портал health.com. Те изброяват списък с 9 мита, внушени от здравните експерти.1. Правилото „Пийте 8 чаши вода дневно”.  Мнозина смятат, че само водата е единствената питейна течност, полезна за здравето им. Това убеждение обаче датира от 1945 година. Днес вече е считана за много полезна и консумацията на чай, прясно мляко, плодове, фреш и сок в допълнение към водата.  2. От стреса ще ви посивеят косите.  Твърде много притеснения наистина ни състаряват отвътре и отвън, но до този момент няма научно доказателство за мигновено ускоряване на процеса на побеляване на косъма. 3. Четенето на лоша светлина уврежда очите.  Взираме се в текста, защото не виждаме добре. Това довежда до главоболие, но няма перманентни вреди върху зрението.", "date": "2018.04.11", "title": "Всички вярваме в тези 9 мита за здравето ни, но цял живот сме се лъгали жестоко!"}
{"url": "https://www.blitz.bg/obshtestvo/ekskluzivno-video-vizhte-kak-apashite-tarashat-restorant-kish_news592648.html", "text": "Собствениците на ресторант „Киш” предоставиха записите от видеокамерите в заведението, които са запечатали обира в жк „Зорница”, пише Флагман бг. На кадрите се вижда как двамата бандити влизат директно през централния вход на оборотния ресторант, след като заглушават СОТ-а. Те се насочват директно към кухнята, където под една от мивките се намира оборотът от предходните два дни. Парите са поставени в евтината и несигурна каса по изключение.  Прави впечатление, че крадците са взели сериозни мерки, за да скрият лицата си. Те носят качулка и шапка върху маските. И двамата са с ръкавици, а този, който отваря касата, има калцуни върху обувките.  Крадецът успява да разбие сейфа само за 2 минути, въоръжен единствено с отвертка и чук. След това прибира пачките в черна раница. Малко по-рано бандитът пръска със спрей малко над мивката, явно за да извади камерата от строя, но въпреки това устройството запечатва действията му.  Обирът е извършен около час след като на другия край на жк „Изгрев” пламват 4 автомобила. Така докато полицията се занимава с палежа, касоразбивачите си осигуряват необходимото спокойствие, за да ударят заведението. Именно поради тази причина разследващите проверяват дали двата случая не са свързани.  Собствениците на „Киш” молят всеки, който разпознае бандитите, да съобщи в Пето РУ. Анонимността ви е гарантирана!", "date": "2018.04.11", "title": "ЕКСКЛУЗИВНО ВИДЕО: Вижте как апашите тарашат ресторант „Киш”"}
{"url": "https://www.blitz.bg/obshtestvo/rumnski-turisti-ustroikha-pogrom-v-khotel-na-zlatnite_news592637.html", "text": "Румънски туристи са устроили истински погром в луксозен хотел на Златни пясъци, открадвайки каквото могат. Това научи БЛИЦ от управата на хотела. Те пристигнали да празнуват великденските празници наравно с други български гости в хотела, които имали резервация. За няколко дни успели да откраднат каквото могат, без да подбират въобще.  \"Бяха като хуни. Откраднаха дори голяма купа, пълна с масло за 200 туристи. Никой няма представа как са успели да я измъкнат, без да ги видят\", разкрива пред БЛИЦ служител на хотела.  На Великден имало специална програма за децата и от управата скрили боядисани яйца на различни места като част от игра за най-малките. Какво било учудването им, когато се оказало, че румънците вече са обиколили и са откраднали и варените яйца.   \"Такова чудо не сме виждали, някои бяха взели дори електрическите крушки от нощните лампи. На една от вечерите колега достави кашон с водка, обърна се само за секунди, колкото да подреди две бутилки на бара. И кашонът беше изчезнал\", разказва пред БЛИЦ сервитьор в хотела.   Заради погрома от ръководството са взели решение да предупреждават гостите, че при напускане ще бъдат подлагани на произволна проверка.  ", "date": "2018.04.11", "title": "Румънски туристи устроиха погром в хотел на Златните"}
{"url": "https://www.blitz.bg/kriminalni/zatvornik-dukhna-v-plovdiv-izdirvat-mandzhata-pod-drvo-i-kamk_news592603.html", "text": "Затворник с прякор Манджата е избягал във време, в което е излежавал присъдата си, научи ексклузивно БЛИЦ от свои източници. Манджата е наркоман. По наша информация е излежавал присъда за наркотрафик. БЛИЦ научи, че Манджата е работил на външен неохраняем обект. Избягал е от там и не се е прибрал.  Беглецът се издирва под дърво и камък особено след екшъна, който сътвориха избягалите пандизчии от софийския затвор.  От полицията официално уточниха, че след 18 ч. вчера е получен сигнал, че 42-годишен лишен от свобода не се е прибрал в затвора след работа на външен обект. Предприети са действия за издирването му. Кристина ИВАНОВА, БЛИЦ    ", "date": "2018.04.11", "title": "Затворник духна в Пловдив, издирват Манджата под дърво и камък"}
{"url": "https://www.blitz.bg/obshtestvo/regioni/samo-v-blits-kmett-na-sopot-otiva-na-sd-zagazil-e-zdravo_news592611.html", "text": "Кметът на Сопот Деян Дойнов ще се изправи пред карловския съд на 24 април, за да отговаря за хулиганство, научи БЛИЦ от свои източници. Градоначалникът ще бъде съден за нанасяне на обида в качеството му на длъжностно лице, към друго длъжностно лице - зам.-председателят на общинския съвет в Сопот Марин Будуров.  На 16 февруари т.г., по време на заседание на местния парламент, кметът Дойнов е отправил груби и обидни изрази и заплахи към Будуров. Това е станало когато зам.-председателят е давал обяснение за свой отрицателен вот по дадена точка. Била е образувана преписка за хулиганство, а окръжна прокуратура в Пловдив е разпоредила в Районен съд - Карлово да започне да се разглежда дело за административно наказание на Дойнов за хулиганство. Кристина ИВАНОВА, БЛИЦ", "date": "2018.04.11", "title": "Само в БЛИЦ! Кметът на Сопот отива на съд, загазил е здраво"}
{"url": "https://www.blitz.bg/kriminalni/prestplenie/samo-v-polski-trmbesh-pishligar-se-napushi-s-droga-i-reshi-che-mozhe-da-blska-s-kolata-politsai_news592638.html", "text": "18-годишен напушен шофьор удари лек автомобил и патрулен автомобил на Районното управление в Полски Тръмбеш, съобщиха от полицията. Вчера, около 22:00 часа, на главен път І-5, движещият се в посока към Русе лек автомобил \"Пежо 307\" с търновска регистрация е блъснал последователно спрелите вдясно извън платното за движение аварирал лек автомобил \"Волво\" и служебен автомобил \"Опел Астра\" с включен светлинен сигнал.  18-годишно момиче от село Павел, което се возело до шофьора на \"Пежо\"-то, е с фрактури на костта на дясна ключица и е настанено за лечение в МОБАЛ \"Д-р Стефан Черкезов\" – Велико Търново.  Проверката за употреба на наркотични вещества на 18-годишния водач от село Раданово отчита употреба на канабис. Образувано е следствено дело. ", "date": "2018.04.11", "title": "Само в Полски Тръмбеш! Пишлигар се напуши с дрога и реши, че може да блъска с колата полицаи"}
{"url": "https://www.blitz.bg/kriminalni/nakazanie/rodnata-prokuratura-poseche-grk-prashcha-go-na-sd-sled-ptp-ubilo-zhena_news592695.html", "text": "Окръжна прокуратура - Благоевград е внесла обвинителен акт в съда срещу Е. П. от Гърция за извършено от него престъпление по време на шофиране, в резултат на което е била причинена смъртта на пътничка и средна телесна повреда на друг пострадал при катастрофата, съобщиха от прокуратурата.Инцидентът е станал на 19 февруари 2017 г. на пътя Благоевград - София. Гръцкият гражданин е управлявал лекия си автомобил при хлъзгава асфалтова настилка и наличие на локви по платното, като освен това не е спазил задължението да не превишава максимално допустимата скорост извън населено място и управлявал лекия автомобил със 114 км./ч.  Предстои насрочване на разпоредително заседание от съда.", "date": "2018.04.11", "title": "Родната прокуратура посече грък, праща го на съд след ПТП, убило жена"}
{"url": "https://www.blitz.bg/obshtestvo/rayko-kirilov-kharesvam-vzrastta-v-koyato-sm_news592615.html", "text": "Райко Кирилов е роден в Благоевград, зодия Дева. От малък свири на китара, акордеон и пиано. Завършва Българската държавна консерватория в класа на Ирина Чмихова. Свири с различни групи поп музика и гастролира в редица страни - Германия, Чехия, Унгария, ОНД, Скандинавските страни. Като автор и изпълнител той има изключителен принос към създаването на новата авторска музика на автентична основа, написал е над 100 песни за различни изпълнители. Досега е издал 17 авторски албума. Сред хитовете му са “Жадуван спомен”, “Пътеки” (дует с Петя Буюклиева), “Момиче от Мелник”, “Пия, пея и лудувам”, “Вардар - Струма”, “Младо вино”, “Свята моя България” и др. Наградите му трудно могат да се изброят, но най-голямата от тях са многобройните му фенове у нас и зад граница. Той е солист в Представителния ансамбъл на въоръжените сили.  - Райко, като македонец, лют ли си по характер?  - Не съм толкова лют, но по принцип бързо реагирам на неща, които не са така, както трябва да бъдат. Дето се казва, свикнал съм на ред и дисциплина. Но се стремя да омекотявам тези си реакции, да не бъдат толкова силно изразени. Иначе може да ме видиш да се изчервявам например. (Смее се.) - Кое от македонския си характер харесваш и кое не?  - Много неща харесвам и много не харесвам, но се стремя да има баланс в това, което показвам. Не съм злопаметен човек, обичам да отминавам обиди и огорчения. Знаеш ли, характерът се гради с годините. Като млад реагирах по един начин, днес по съвсем различен. Вече съм по-улегнал, по-сериозен, по-мъдро оценявам нещата.  - Навсякъде в интервютата с теб пише, че си роден на 9 септември, но никъде не е посочена годината, в която си се появил на бял свят? Криеш ли я, или е случайност?  - За личния си живот и за подробности наистина не обичам да говоря. Преди време бях при Милен Цветков и той няколко пъти се опита да ме пита за тези неща, но не получи отговор. (Смее се.) Важното е как се чувства човек, а аз се чувствам с много младежки дух. Пък който както иска да прецени на колко години съм. - Значи харесваш възрастта, в която си сега?   - Изживял съм всичко в моята младост. Тя мина много бурно и сега - да, харесвам възрастта, в която съм. На младини не мислех за нищо друго освен за музика, за песни и за живота си. Сега младите хора виждат нещата по друг начин. Вълнуват се повече от бизнес, кариера, пари... Пак казвам, изживял съм прекрасно младостта си, затова и сега се чувствам много добре. Защото си извадих много добри поуки от моя живот. - Кои от тях би искал да споделиш с младите хора?  - Най-вече трябва да бъдат родолюбци. Особено в този момент имаме нужда страшно много от хора, които обичат родината си. Затова неслучайно подготвям албум само с патриотични песни, който може би до месеци, а може и догодина за трети март, живот и здраве, да издам.   За да тръгнат нещата в България, трябва да я обичаме  Любовта към професията също е много важна. Каквото си избрал, трябва да го правиш от сърце, с любов. И трябва постоянство. Защото съм забелязал, че младите хора напоследък се хванат в нещо, работят, после не им харесва, опитват нещо друго... Без борба и усилия няма как да постигнеш целта си. Моят път беше осеян с много трудности и тръни, докато стигна до това, което съм. С много труд съм постигнал всичко, нищо не ми е паднало наготово отгоре... - Как виждаш живота си след 10-20 години?  - Правя каквото трябва, но не мога и не искам да си представям какво ще ми се случи. Надявам се животът в България да тръгне в добра посока, както вече виждаме за някои неща. Знаеш ли, навремето дори отказах да отида при баба Ванга, защото никога не съм искал да знам какво ме чака. Каквото ми е отредило бъдещето, това ще бъде. - Значи вярваш в писаното от съдбата?  - Знам, че всеки от нас се ражда с някакво предначертание, но ако човек има достатъчно желание и иска да промени живота си, може. Затова казах, че когато искаш да направиш нещо, трябва да си упорит. Да дадеш всичко каквото можеш от себе си. И тогава донякъде ще си в състояние да промениш това, което ти е отредено. - Като спомена леля Ванга, нека те питам - чувала съм, че и твоята баба е имала подобна дарба. Така ли е?  - Баба помагаше на хората, лекуваше от разни болести. Имаше случаи, когато леля Ванга изпращаше някого при нея. Те не се познаваха и никога не са се виждали, но тя им казваше къде живее моята баба и как да я намерят. Много пъти съм го чувал с ушите си. Присъствал съм на нейната работа, вкъщи имахме една голяма кухня и баба там приемаше посетителите си. Тя лекуваше от уплах, от червен вятър... Дори доктори пращаха пациенти при нея, защото медицината не можеше да лекува всичко. Това са необясними неща и досега не мога да си ги обясня, но съм бил свидетел как баба лееше куршум и говореше с хората. За съжаление, нямаше на кого да предаде дарбата си. Питали са ме защо аз не я наследя, обаче тя се предава на близък роднина, момиче до 12-13 години. Така ми казваше баба. А ние нямахме в рода такъв близък човек. - Четох, че е правила заклинания. На теб правила ли ти е, например за успех?  - Заклинания за успех не, но ми е казвала да отида в някоя църква и какъв ритуал да направя там.   Моята прапрабаба, която се е казвала Дача, е построила със свои средства църква в село Бистрица, горе в планината   Казва се “Св. Иоан Кръстител”. Когато ходя в Благоевград, я отварям. Тя е много красива, в определен ден в нея правят събори. Баба Дача е била като баба Ванга, идвали са хора от цялата страна, познавала всичко, изпадала в транс. Полегне, заспива, после се събужда и казва на човека, който е дошъл при нея, каквото го интересува. Правила го на прага на църквата. Много преди 1900 г. казала: “Железни птици ще летят над нас”, а тогава още нямало самолети в България. Виждала далеч в бъдещето. За жалост, с времето нещата са забравени. - Добре, ясно е, че нямаш ясновидска дарба от бабите си, но имаш музикална. Тя откъде е дошла при теб?  - В моя род няма музикант, аз съм първият, който се занимава с музика. Започнах много малък. Някога дядо ми ме заведе в музикална школа, бях още в детската градина. След това започнах да свиря на акордеон, пиано и китара. Като малък си спомням, че имахме много продукции, тогава така се наричаха концертите пред родителите. Всеки излиза, свири и пее. И досега си спомням първата си поява на сцената. Малко преди да изляза, забравих всичко и се отказах. (Смее се.) Сцената е магия и особено когато за пръв път стъпваш на нея, като погледнеш хората пред себе си, забравяш всичко. За нея трябва здрава психика, а едно малко дете все още не притежава такава. - Професията ти те е срещала с много хора. Познаваш големи творци, кой от тях ти е оставил най-силно впечатление?   - Да, познавам интересни личности от различни области - композитори, музиканти, певци... В музиката Тончо Русев е един от тези, които са достойни за подражание.   Щастлив съм, че моя преподавателка в Консерваторията беше Ирина Чмихова. Тя е една от най-големите наши певици   Толкова много ни даде, така хубаво ни учеше. С Етиен Леви често й ходим на гости. Неотдавна синът й Коля ми се обади и каза: “Майка ми иска пак да дойдете!”. (Смее се.) - И накрая, моля те да пожелаеш нещо на нашите читатели!  - Първо ще им пожелая здраве, защото над 55 то е много необходимо. Да имат по-малко проблеми в живота си и да обичат българския фолклор. Те са нашата подкрепа, те са тези, които ни дават стимул да правим нашата музика и тя да се развива. И да очакват моя патриотичен албум! ", "date": "2018.04.11", "title": "Райко Кирилов: Харесвам възрастта, в която съм"}
{"url": "https://www.blitz.bg/obshtestvo/razkrikha-oshche-edin-zhivotinski-kontslager-kray-varna-tezi-snimki-na-izmrshaveli-kuchentsa-shche-vi-yadosat_news592619.html", "text": "Пореден случай на лошо отношение при отглеждане на кучета край Варна. Природозащитници се натъкнаха на 11 четириноги, отглеждани в мизерия, без ток и вода, и хранени с трици, предава Дарик. В края на март във фондация „Анимал Хоуп Варна” постъпва сигнал за страдащи, виещи и измъчвани кучета в аксаковското село Куманово. Природозащитната организация търси за съдействие фондация \"Лъки Хънт\" и така се прави проверка на място. В къщата в Куманово те се натъкват на шокираща гледка в имота на възрастен мъж – 11 кучета в тежко състояние, а в градината - 5-6 гроба на животни, разкри пред Дарик Светла Димитрова от Анимал хоуп Варна.  Със съдействието на полицията, кученцата доброволно са предадени на \"Лъки Хънт\" и са настанени в тяхната клиника. Борбата им за връщане към нормалния начин на живот ще бъде дълга, тъй като проблемите вследствие на ужасния начин на живот не са малко.   Причината възрастният мъж от Куманово да събира животните в имота си остава неясна. Първоначалната информация е, че ги яде, но това се оказват съседски преувеличени твърдения.   Поредният случай на лошо отношение към кучета във Варненско е разкрит само месец след палежа на кучкарника на „Анимал Хоуп Варна”. При инцидента в местността Боровец загинаха две кучета, а други няколко четириноги все още се възстановяват от тежките поражения по телата си.   Междувременно зоозащитниците вече подготвят новият си приют. Той ще събере на едно място десетки животни - не само кучета, а и котки. Локацията на новия животински приют остава тайна. Съображенията за сигурност за заради палежа на предишния им кучкарник.    ", "date": "2018.04.11", "title": "Разкриха още един животински концлагер край Варна! Тези СНИМКИ на измършавели кученца ще ви ядосат"}
{"url": "https://www.blitz.bg/obshtestvo/stolitsa/vazhni-novini-za-parnoto-na-vsichki-stolichani_news592576.html", "text": "От днес „Топлофикация София“ започва поетапно да спира парното в столицата. От дружеството съобщиха, че дългосрочната прогноза е за трайно затопляне и затова топлоснабдяването може да бъде спряно напълно.Според изискванията на нормативната уредба компанията трябва да осигурява подаването на топлинна енергия към столичани в периода от 1 октомври до 30 април. Това обаче не означава, че парното се пуска и спира автоматично на тези дати.  За масово пускане трябва да бъдат изпълнени законовите изисквания – три последователни дни със средноденонощна температура   по-ниска от +12°C и прогноза от НИМХ - БАН за трайно застудяване.  За масово спиране трябва да бъдат изпълнени законовите изисквания – три последователни дни със средноденонощна температура   по-висока от +12°C и прогноза от НИМХ - БАН за трайно затопляне. ", "date": "2018.04.11", "title": "Важни новини за парното на всички столичани!"}
{"url": "https://www.blitz.bg/analizi-i-komentari/advokat-marin-markovski-posochi-zashcho-zhelyaz-ne-tryabva-da-bde-ekstradiran-v-sashch_news592508.html", "text": "Едно прецизно законодателство дава яснота по въпроса за екстрадиция. Това момче, което не е направило престъпление, е задържано. Това заяви в ефира на \"Здравей, България\" адвокат Марин Марковски, коментирайки случая на Желяз, който е обвинен в търговия със Сирия, в нарушение на ембаргото на Съединените щати през 2013 и 2014 година. \"Законодателството в Америка е доста гъвкаво. България е държава на законност. Благодаря, че всички емоционално защитават момчето. Въпросът за екстрадицията зависи от добричкия окръжен и варненския апелативен съд\", каза той.  \" Има смущаващи елементи в казуса . Не се преценява дали е виновен или не. Това се разследва в държавата, в която го екстрадират. Няма как да го решим в България, защото престъплението не е извършено тук. Претенцията на американската институция е свързана с престъпление, което е извършено извън териториите на САЩ.  Член 5 от Закона за екстрадицията сочи, че едно лице не може да бъде екстрадирано, ако това, което е престъплението му в чужбина, не е такова в България .  Измъкнахме го момчето . Съдът е длъжен да го задържи обаче. Самата молба за екстрадиция обаче още не е дошла. Като няма престъпление по нашия закон, той не може да бъде екстрадиран\", заяви Марковски.  \" Прокуратурата, за да го задържи тези 60 дни, е вкарала престъпление, за което няма данни, защото дори още не е пристигнала молбата за екстрадиция. Неговият адвокат трябва ясно да го постави този въпрос пред добричкия окръжен съд \", каза юристът.   \"Опитният юрист ще погледне молбата, с която се иска екстрадиция. Ако това престъпление го няма по наказателния кодекс,  момчето може да се прибере спокойно при майка си\", заяви още той.  ", "date": "2018.04.11", "title": "Адвокат Марин Марковски посочи защо Желяз не трябва да бъде екстрадиран в САЩ"}
{"url": "https://www.blitz.bg/obshtestvo/eto-kak-skpotsennite-kamni-vliyayat-na-snishchata-ni_news592481.html", "text": "Още от незапомнени време кристалите са се славели със своите чудодейни сили. Древните хора са смятали, че те имат свойството да променят процеси в човешкото тяло и да влияят на природата. Неслучайно са прилагани в редица магии и всевъзможни ритуали. Считало се е, че успокояват емоции, даряват с магнетизъм, пречистват енергията, привличат късмета и любовта, защитават от неприятели и тежки заболявания.  Днес скъпоценните камъни продължават да са обект на интерес и то не само заради невероятната им красота, но и заради легендите, с които са свързани.  Освен като лечители обаче кристалите са известни и като вид инструмент за повлияване на съновиденията. Те стимулират определени процеси и ви помагат чрез сънищата си да достигнете на следващо енергийно ниво.  Ето кои са и камъните, които биха въздействали на вашите съновидения 1. Оникс   Разпалва въображението и прави сънищата по-ярки и наситени със събития. 2. Сапфир   Стимулира духовното пробуждане. Спомага да научите важни уроци по време на сън. 3. Нефрит   Може да направи сънищата ви пророчески или да засили интуицията ви в реалния живот. 4. Аметист  Той ще ви помогне да намерите утеха и да се освободите от емоционалните блокажи. Ще направи сънищата ви по-спокойни.   Източник: sanovnik.bg    ", "date": "2018.04.11", "title": "Ето как скъпоценните камъни влияят на сънищата ни"}
