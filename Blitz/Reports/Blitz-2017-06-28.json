{"url": "https://www.blitz.bg/politika/prvi-novini-ot-poseshchenieto-na-radev-v-rumniya-snimki_news525054.html", "text": "\n Президентът Румен Радев е на официално посещение в Румъния.  Преди обяд държавният глава се срещна с румънския си колега Клаус Йоханис. Двамата обсъдиха намеренията на двете страни да влязат в Шенген и общите енергийни проекти.  \n По отношение на отбраната Румен Радев даде за пример северната ни съседка. В Румъния разходите за въоръжаване вече достигат 2% от БВП.  \n \n Държавният глава коментира и изказванията, че изтребителите \"Грипен\" са спрени от производството. Той обясни, че  това не са кренвирши  и те не могат да бъдат спирани от производство. Те се поръчват и тогава се произвеждат, обясни Румен Радев.  \n Двамата президенти обсъдиха и борбата с корупцията и реформата в съдебната система. \"Румънският модел е доказал своята ефективност\", подчерта Радев, но уточни: \"Ние не можем да копираме директно даден модел, защото структурата на съдебната система в Румъния е различна от нашата, но можем и трябва да вземем тези водещи принципи, които да направят така, че значително да се снижи нивото на корупцията в България\".  \n \"Румъния е готова да сподели с България своя опит в борбата с корупцията\", подчерта румънският президент Клаус Йоханис.  \n \nИзточник: Нова телевизия \n", "date": "28 Юни 2017, 13:41", "title": "Първи новини от посещението на Радев в Румъния (СНИМКИ)"}
{"url": "https://www.blitz.bg/obshtestvo/skandalt-s-ndk-otiva-v-prokuraturata_news525001.html", "text": "\n НДК отива в прокуратурата. БСП ще изпрати скандала с ремонта на националния дворец на държавното обвинение. Паралелно левицата поиска и временна парламентарна комисия да разследва случая с уволнението и последвалото възстановяване на директора на НДК Мирослав Боршош. \nТя обвини ГЕРБ, че свежда европредседателството до война между две лобита за плочки и обществени поръчки. Има съмнения за корупция и опасност и риск да провалите председателството и да отблъснете Европа. И опасност да не решите поне един проблем на гражданите и да пропуснете един голям шанс за България, обвини Нинова управляващите. Времето ще покаже, че сме били прави, когато не до пуснахме участието на Деница Златева в това правителство, допълни тя. \n", "date": "28 Юни 2017, 10:12", "title": "Скандалът с НДК отива в прокуратурата"}
{"url": "https://www.blitz.bg/politika/ninova-udari-ramo-na-radev-za-sluchkata-v-svishchov-i-obvini-gerb-v-obyavyavane-na-voyna_news525000.html", "text": "Уважавам действията на президента Радев и го подкрепяме от първия ден до ден днешен, включително и вчера в Свищов. Това каза лидерът на БСП Корнелия Нинова в декларация от името на групата по повод декларацията на ГЕРБ и посещението на президента и народни представители в Свищов предаде „Фокус“.\n„Не злоупотребявайте и не обвинявайте държавния глава в разделение на нацията и в различно отношение към политическите лидери“, заяви тя. „Има снимка как всички заедно застанахме пред хората в Свищов, от лявата страна на президента съм аз, от дясната сте вие г-н Цветанов“, коментира Корнелия Нинова. \n„Колеги от ГЕРБ поставяте въпроса за единение, за това да застанем общо зад приоритети като Председателство на България и принципи на демокрацията като парламентарна група“, посочи лидерът на БСП. \n„Само че докато говорите тези красиви думи обявихте война на президентската институция, като си позволихте без никакви данни да говорите за корупция, за натиск върху експерти, които са взимали независими решения“, коментира Корнелия Нинова. „Обявихте война на опозицията като ни наричахте убийци, срещу вас се изправиха майките на деца с увреждания, чака ви протест на полицаите, за каква сигурност, спокойствие и единение говорите, при това злоупотребявате и с фактите“, каза още тя. \n", "date": "28 Юни 2017, 10:19", "title": "Нинова удари рамо на Радев за случката в Свищов и обвини ГЕРБ в обявяване на война"}
{"url": "https://www.blitz.bg/politika/karakachanov-ss-skandalno-razkritie-tova-koeto-e-stavalo-v-armiyata-dosega-se-naricha-maroderstvo_news524977.html", "text": "\n Трите проекта за модернизация на въоръжените сили трябва да се движат едновременно. Това каза вицепремиерът министър на отбраната Красимир Каракачанов в ефира на БНТ. \nПроектът за избор на изтребител не е предрешен. Започват конкретните преговори за цени и срокове. Проектите не трябва да се забавят, защото нуждата от модернизация е належаща от много време, заяви той. По думите му сегашните изтребители могат да бъдат ползвани максимум до 2029-2030 г., ако се поддържат. След като трите проекта бъдат гласувани в парламента, ще бъде създадена междуведомствена работна група и започват разговорите. Ще се стремим максимална част от тези проекти да бъде изпълнявана от българската индустрия. \nТези 3 млрд. ако бъде така добър да ги отдели българският данъкоплатец, трябва да минат през българската икономика и да се върнат в бюджета под формата на данъци, посочи военният министър. В разговор премиерът Борисов поиска от мен нещата при обществените поръчки в армията да бъдат прозрачни и да не се допускат никакви съмнения за корупция. Мисля, че това е правилно, с парите за българския войник не трябва да се заиграва. Ясно е, че досега е имало корупционни схеми, от които някой се е възползвал. \nТова е било за сметка на българските мъже и жени, които пазят страната ни. Имало е например купуване на обувки за 255 лв., години наред се провалят обществените поръчки за храна. Това се нарича мародерство и не трябва да се позволява в нито едно отношение. За да се не се случват подобни неща, трябва да има строг контрол, подчерта Каракачанов. \nПо думите му в армията има 25% недокомплект, като най-тежко е положението в сухопътни войски. Искам в следващия бюджет да бъдат договорени по-високи заплати, защото в момента те са изключително ниски. 608 лв. е основната заплата. Не искам да извивам ръцете на никой, увеличението е въпрос на разговори, но ще продължим да настояваме за това, каза още Красимир Каракачанов. \n", "date": "28 Юни 2017, 09:15", "title": "Каракачанов със скандално разкритие: Това, което е ставало в армията досега, се нарича мародерство!"}
{"url": "https://www.blitz.bg/politika/vazhen-den-za-ndk-i-borshosh_news524959.html", "text": "\n Правителството ще обсъди връщането на Мирослав Боршош като изпълнителен директор и член на Борда на директорите на НДК. Това се очаква да бъде включено като точка в дневния ред на министрите за днешното редовно правителствено заседание.  \nПредложението е направено от министър-председателя Бойко Борисов, който вчера проведе среща с министъра за Българското председателство на Съвета на ЕС 2018 Лиляна Павлова, министъра на културата Боил Банов и освободения изпълнителен директор на „Национален дворец на културата – Конгресен център София” ЕАД Мирослав Боршош. Кабинетът ще разгледа проект на разпореждане за промяна на органа, който да упражнява правата на държавата в „НДК – Конгресен център София” ЕАД. Конкретното предложение е те да преминат от министъра за Българското председателство на Съвета на ЕС 2018 към министъра на културата, а Мирослав Боршош да бъде възстановен като изпълнителен директор и член на Борда на директорите на НДК. \n На 26 юни т.г. с протокол на едноличния собственик на капитала на \"Национален дворец на културата - Конгресен център София\" ЕАД министър Лиляна Павлова освободи от длъжност изпълнителния директор и член на борда на НДК Мирослав Боршош и промени състава на Съвета на директорите на НДК.  \nНовият председател на Съвета на директорите трябваше да бъде Таня Милева, а за изпълнителен директор на НДК – Борислав Велков, досегашен председател на Съвета на директорите. \nМотивите за смяната се състояха в това, че е налице системно неизпълнение на указания, дадени от страна на едноличния собственик на капитала, както и системно неизпълнение на решения на Съвета на директорите. Също така действията на Боршош са поставяли под съмнение както доброто финансово управление на дружеството, така и е било застрашено изпълнението на всички дейности по привеждането на сградата на НДК за нуждите на Председателството.  \nВчера министър-председателят Бойко Борисов проведе среща с Лиляна Павлова, Боил Банов и Мирослав Боршош. От правителствена информационна служба уточниха, че на срещата е била обсъдена работата на ръководството на НДК, както и че са били изчистени противоречията относно начина на управление на държавното дружество.  \n", "date": "28 Юни 2017, 07:47", "title": "Важен ден за НДК и Боршош!"}
{"url": "https://www.blitz.bg/politika/mareshki-ss-zloveshcho-predchuvstvie-ne-iskam-da-si-otida-kato-vano-tanov-ili-priklyuchvam-s-biznesa-s-gorivata-ili-yasno-e_news524972.html", "text": "\"Не съм заплашвал никого. Ако имат записи нека ги изкарат\". Това коментира председателят на \"Воля\" - Веселин Марешки пред Нова телевизия.\n\"Аз не съм отправял заплахи, заплахи има към мен. Това, в което ме обвиняват в момента е същото, което в момента се случва с мен в бизнеса с горивата. Там където направя бензиностанция, веднага изниква конкурент да ми подбива цените. Тях защо не ги обвиняват.\", добавя той. \n\"Нямам време да се занимавам да изнудвам. Аз ако искам да си вдигна оборота, ще си отворя нова аптека. Няма никаква логика да притискам, който и да било. Аз съм толкова наблюдаван, че не мога да си позволя да правя, каквото и да било.\", категоричен е Марешки. \n\"Не искам да си отида като Ваньо Танов - без време. Заплашван съм с убийство. Или приключвам с бизнеса с горивата, или... ясно е. Битката не е за мен или заради \"Воля\". Това и преди мен и по време на мен се е случвало.\", притеснен е депутатът. \n \n", "date": "28 Юни 2017, 08:32", "title": "Марешки със зловещо предчувствие: Не искам да си отида като Ваньо Танов! Или приключвам с бизнеса с горивата, или... ясно е"}
{"url": "https://www.blitz.bg/obshtestvo/vtreshniyat-ministr-ako-nyama-aktualizatsiya-na-byudzheta-trudno-shche-se-spravim-ss-zaplatite-na-politsaite_news524980.html", "text": "\n  Ако няма актуализация на бюджета, трудно ще се справим със заплатите. Но със сигурност ще настояваме, от септември месец ще настояваме от Нова година да се направи нещо. С бюджета за следващата година. Това каза министърът на вътрешните работи Валентин Радев в ефира на БНТ. \nМинистърът на вътрешните работи коментира, че е бил изненадан от заявката на синдикатите за готвени протести. „Не знам защо през телевизията трябва да си говорим. Помолих ги вътре да водим социалния диалог. Искам също да повиша заплатите, но нека го направим по правилата. Имат основателни искания, но ние ги решаваме. Сега излиза, че са ни притиснали. Това са едни дисбаланси, които всеки министър трябва да се стреми да ги преодолява. Ще отида на срещата със синдикатите в четвъртък. Ще ги чуя отново. Писали са ми писма, видял съм ги. Сега ще се справим с униформите, със заплатите също. Няма достатъчно желаещи за тези позиции. Всички искат да са началници. Никой не иска да по-долу“, коментира Радев.  \nВъв връзка с оградата по границата Валентин Радев подчерта, че тя е почти готова. „Останаха около 3 км още да бъдат доизградени. Надявам се съвсем скоро да кажем, че последният метър е изграден. От тези 160 млн. евро, които вече станаха 40-50 млн. тези дни, са сключени договорите и с тези пари ще бъде надградено цялото защитно съоръжение. Ще бъдат добавени камери и всички други необходими технически средства“, обясни той. По думите му оградата е дадена за изграждане на областните управители, тя ще бъде тяхна собственост. „Сега на мен от „Гранична полиция“ ми казват, че е добре, когато има проникване, срязвания и преминаване от нея, това да бъде извършвано веднага и бързо от „Гранична полиция“. По-важният въпрос за нас е кой ще поддържа оградата, а не чия собственост е. Ще послушам тези, които са в моя ресор и ако това е добрият вариант, на „Гранична полиция“ ще бъдат давани парите. Чувам едно число – около 200 000 лв. на година за поддържка, ще видим дали е така“, каза Радев.  \nДумите на гл. прокурор за „спящата“ „Икономическа полиция“, Радев коментира, като заяви, че леко е бил изненадан, защото това не е било стигнало до него. „Ще направим проверка. Със сигурност ще се вгледам в „Икономическа полиция“. Ще попитам и главния прокурор точно какво има предвид. Ще проверим, ще изискаме по-конкретна информация от него. Главният прокурор не говори така пред хората, за които става дума. Очевидно има основателни притеснения, ще проверим“, посочи той.  \nЗа обучението на разследващите полицаи, Радев посочи, че има официално писмо от главния прокурор, с което той изказва готовност за съдействие. „Готов съм да изпратя лектори. В предизборната програма на ГЕРБ е да увеличим капацитета от 2000 на 6000 обученията. Ще направим стъпки със шефа на Академията на МВР“, заяви силовият министър. Според него, ако искат да бъдат добре приети, трябва да направят така, че обществото да ги разпознава.  \n„Ще се случи това да има полицай във всяко населено място, но не защото Корнелия Нинова го е казала“, добави Радев. Все пак той посочи, че полицаите са над 5000 и не може да има във всяко населено място. „Има работна група, която работи в момента как да бъдат използвани тези мобилни групи. Там, където има концентрация, наблизо да има мобилна група, веднага да може да отиде, а не местният полицай сам. От 4000 некомплект, да попълним до Нова година 1000. Може би вече 200-300 вече са назначени“, каза още Валентин Радев. \n", "date": "28 Юни 2017, 09:02", "title": "Вътрешният министър: Ако няма актуализация на бюджета, трудно ще се справим със заплатите на полицаите"}
{"url": "https://www.blitz.bg/politika/tsvetanov-ostro-atakuva-prezidenta_news524997.html", "text": "\n Вчера Свищов чества 140-години от Освобождението си. На тържестват бяхме поканени областният управител на Велико Търново д-р Любомира Попова, кметът на Велико Търново и председател на Националното сдружение на общините - Даниел Панов, както и народни представители, сред които председателят на най голямата парламентарна група - на ГЕРБ. И знаете ли какво се случи вчера? Народните представители, които бяхме при кмета и обсъждахме проблемите на региона, бяхме лишени от възможността да присъстваме на работната среща между него и президента.  \nТова каза от трибуната на парламента председателят на ПГ на ГЕРБ Цветан Цветанов, който прочете декларация от името на група. \nЗадаваме си въпрос, дали президентът наистина е президент на всички българи и се противопоставя на опитите за поляризация на обществото? Ако президентът е имал конфиденциален разговор с кмета, може да разберем, но на срещата са присъствали хора от екипа на президента, включително Иво Христов, който няма разрешение за достъп до класифицирана информация. Когато имаше предизборна кампания през 2016 г., всички знаем какво твърдяха нашите опоненти - Румен Радев ще покаже нов тип поведение и политика. Явно това не се случва. Това не е семейно частно парти, а празник. Празник на цяла България. Обръщам се към ръководството на парламента - никога не постъпвайте така и не изпадайте в такава ситуация, каза още Цветанов. \nВчера най-странното беше, че не пуснаха на срещата депутатите от БСП и председателя на партията Корнелия Нинова. Президентът потъпка Конституцията и ми вмени думи, които никога не съм казал, че Швеция е корумпирана държава. Искам да заявя категорично - никога и по никакъв повод не съм споменавал името на държава по време на пресконференцията във Велико Търново. Искам да призова президента и президентската институция да прочетат Конституцията. В член първи пише, че България е парламентарна република. Нека да не изпадат повече в такива конфузни ситуации. Трябва да осъдим тази постъпка на президента. Разделението не допринася за решаването на проблемите на България. Убеден съм, че в предстоящите месеци президента ще намери начин да се извини за вчерашната си постъпка, завърши председателят на ПГ на ГЕРБ. \n \n", "date": "28 Юни 2017, 09:54", "title": "Цветанов остро атакува президента"}
{"url": "https://www.blitz.bg/obshtestvo/intervyu/sheft-na-spetsprokuraturata-v-ekskluzivno-intervyu-pred-blits-ktb-e-bila-razgrabena-a-parite-na-vlozhitelite-izpolzvani-za-vsyakakvi-tseli-ot-obvinyaemiya-tsvetan-vasilev_news524990.html", "text": "Разследването за източването на Корпоративна търговска банка предизвиква висок обществен интерес. Наблюдението на досъдебното производство се извършва от екип прокурори в Специализираната прокуратура начело с административния й ръководител Иван Гешев. БЛИЦ потърси мнението на прокурор Гешев по най-актуалните теми по случая. Ето как висшият магистрат отговори на въпросите на Ивайло Крачунов.\n - Г-н Гешев, кога се очаква делото КТБ да влезе в деловодството на съда? \n- Приключва досъдебната фаза на наказателното производство. Всички защитници и обвиняеми са се запознали с делото, с изключение на част от защитниците на обвиняемия Цветан Василев. \nМоите очаквания са, че в началото на юли месец ще приключи предявянето на разследването, след което предстои произнасяне на наблюдаващите прокурори респективно изготвяне на обвинителен акт и внасянето му в Специализирания наказателен съд. Това по закон трябва да се случи в едномесечен срок, но имаме готовност и организация да го направим за по-кратко време. \nОриентировъчния срок, в който смятам че делото ще може постъпи с обвинителен акт в Специализиран наказателен съд е до края на месец юли.\n \n - Как ще отговорите на критиките на Цветан Василев, че година и половина делото не се внася, защото няма сериозни доказателства срещу него? \n- Първо искам да направя две уговорки. Не мисля да влизам в спор с обвиняемите лица, още повече такива, които се укриват от европейското правосъдие.  Обвиняемият Цветан Василев неслучайно се намира в страна извън ЕС. \nНяма да коментирам и въпроси, свързани с това дали някой е виновен или не, това ще прецени българският съд. В общественото пространство циркулират твърдения, с източник не само обвиняеми лица, но и някои обслужващи ги адвокати, журналисти и други лица от обществото ни. Те  са част от пропагандата, която се води в интерес на обвиняемите лица с оглед да се убеди гражданското общество в  лъжата , че някой друг е „съборил“ КТБ , а не както е в действителност - че това е закономерен резултат от криминалните практики на висшия мениджмънт на така наречената банка. Целта е после по- лесно да се „смачка“ основния им проблем – наказателното производство известно като делото КТБ. Хората да забравят и да не задават въпроси, а те от своя страна да харчат спокойно присвоените пари на вложителите. \nТова, че делото се бави е поредния мит, защото на първо място над година делото е било в съда, а не при разследващите, тоест реалния срок, в който делото е било  на производство в прокуратурата е година и половина, максимум две. \nВ рамките на този срок и ще приключим досъдебното производство. На следващо място дело с такъв обем не е имало в правната история на България и това го твърдя категорично. \nИма 4 направления на разследването, които нееднократно съм обяснявал. Всяко едно от тях само по себе си е огромно. Към момента свидетелите са над 400, изготвени са стотици експертизи. \nСмело мога да кажа, че такова дело няма и в историята на Европейския съюз, не защото сме уникални, а защото европейското правосъдие не поставя такива безумни изисквания, каквито има българският наказателно-процесуален кодекс. И най-добрият европейски прокурор да дойде да работи на наше място, едва ли ще постигне по-добри резултати при сегашното ни законодателство и практика.\n \nКато пример ще ви посоча , че евентуален съдебен процес трябва да започне буквално с прочитане на обвинителния акт. Представете си как се четат 10 или 15 хиляди страници с какъвто обем вероятно ще е този по делото КТБ. Кому е нужно това   и как се постига исканата от всички ни бързина на процеса.Твърдя, че такъв висок стандарт за доказване, който е наложил нашият НПК и нашата съдебна практика, не съществува в нито една европейска страна. При тази ситуация задачата да изготвиш обвинителен акт по такова / а и по други казуси / дело в България е като да кацнеш с дизелов двигател на Луната. Въпреки че немалка част от защитниците смятаха, че няма да успеем метафорично казано ние фактически сме в режим на кацане. Сега надеждите на обвиняемите са или делото да бъде върнато на прокуратурата или съдебния процес да продължи няколко петилетки. Надявам се и тук благодарение на българския съд, след евентуално внасяне на обвинителния акт, отново да останат излъгани. Това е в интерес на цялата ни държава. Смело мога да кажа, че ние по делото разполагаме с най-големия обем от информация за случилото се. В интерес на гражданското ни общество е да стане публично всичко събрано от нас.      \n  - Разплетена ли е окончателно престъпната схема, която е извършвал Цветан Василев и неговите съучастници? \n- Ние смятаме, че основният проблем, свързан с КТБ се дължи на криминалното управление и практики, наложени от ръководството на тази банка. Окончателно смятаме, че сме изяснили всички факти и обстоятелства, които касаят тези практики. \nЩе бъде разплетена тази ситуация едва, след като има присъди от българския съд. В случая Специализирания наказателен съд и горните инстанции. \n  \nНие се занимаваме с един от аспектите на случая КТБ и това е наказателно-правния. Той е основният, всички останали такива са негови производни – независимо дали са политически, социални или икономически. \nМога да кажа, че според събраните до момента доказателства  банката е била буквално разграбена, парите на вложителите са били използвани за всякакви цели, за които е преценил човекът, който реално я е управлявал - обвиняемият Цветан Василев. \n  - Самият Цветан Василев определя като абсурдно повдигнатото му обвинение, той казва: \"Абсурдно е да ме обвиняват, че съм крал от собствената си банка, защото имам 50 % в нея\". Как ще отговорите на едно такова обвинение? \n- Това е поредната пропагандна теза. На първо място има разлика между едноличен собственик на фирма която от своя страна е мажоритарен акционер в една банка и самото юридическо лице в случая КТБ АД. Това са различни правни фигури, тоест това, че той е мажоритарен акционер, не означава, че краде от себе си. \nСчитаме, че е налице е присвояване за около три милиарда лева от юридическото лице Корпоративна търговска банка. Затова сме повдигнали и съответните обвинения. Следва да се посочи и че един мажоритарен акционер има определен процент в капитала на банката. Ако приемем, че над 50 % са били на г-н Цветан Василев, цитирам по памет капитала на банката е може би около 700  млн. лева, тоест той има собствени над 300  млн. лева. До 7 милиарда, това са 6 млрд. и 700 милиона лева, които са пари на вложителите, на физически лица, граждани, фирми които са ги дали, благодарение на уверението, че банката се управлява според законите и добрите банкови практики, съществуващи в България. \nТова очевидно не е било така и, ако се докаже нашата теза, че тези пари са били присвоени, те няма да са присвоени пари на самия Цветан Василев, а на вложителите в банката, които отделно са разчитали и че БНБ управлява ефективен надзор. \n  - Как възприемате неговите оправдания, че не се прибира в България, защото сигурността му била под въпрос? \n- Това е поредната пропагандна теза или мит. Също вероятно звучи добре за масовия слушател, но това не е вярно. Ако това бе вярно, той щеше да отиде в някоя страна от ЕС, а не в Сърбия. \nДо колкото ми е известно в Сърбия имаше случай на убит министър-председател на страната. \nА и ако обвиняемия Василев се притесняваше от българското правосъдие, както твърди, щеше да се намира в Австрия или друга страна от ЕС. Както казах той се притеснява от европейското правосъдие. \n \n \n - Кои са най-високопоставените свидетели, които ще бъдат разпитани по делото? \n- Не знам какво разбирате под високопоставени, ако говорим за длъжности в КТБ това са изпълнителния директор, ако говорим за БНБ ще бъдат разпитани абсолютно всички лица от управление „Банков надзор“ , които не са обвиняеми и са имали отношение към дейността на КТБ. \n  - Ще видим ли политици на скамейката за свидетели? \n- Не смятам да давам коментари, които граничат с политическите. Ще видите всякакви хора, които смятаме, че ще изяснят какво се е случило в банката. \n  - Освен делото КТБ, Специализираната прокуратура провежда множество операции. Една от тях беше на \"Кулата\", където бяха задържани 22-ма митничари. Смятате ли, че вината им ще бъде доказана в съда при съдебния процес? \n- Към настоящия момент ние внесохме за 8 от лицата искания за задържане под стража и Специализирания наказателен съд наложи мярка за неотклонение  задържане под стража и на 8-те. \nТова беше потвърдено и от Апелативния специализиран наказателен съд. Лицата в момента се намират в ареста, по делото се работи активно, смятам, че в разумен срок ще съберем необходимите доказателства, които да представим в съда. \n  - Преди няколко месеца направихте голям удар и на митница \"Варна\", която не бе разследвана повече от 25 години. Какво се случва с производството по този случай? \n- До колкото на мен ми е известно се очаква до началото на есента делото да бъде внесено в Специализирания наказателен съд с обвинителния акт. \nКъм момента се приключва разследването по това досъдебно производство. \n  - Какви други операции и срещу какъв тип обществени дейности или институции може да очакваме в следващите месеци? \n- Приоритет на нашата структура са организираната престъпност и организирани престъпни групи, занимаващи се с корупционни престъпления. \nПодсъдни на Специализирания наказателен съд са само тези случаи на корупция свързани с дейността на организирани престъпни групи. \nРаботим сериозно с колегите от МВР и ДАНС в тази насока и смятам, че почваме да даваме добри резултати в последната година. Неслучайно в доклада по механизма за сътрудничество и проверка, нашите европейски партньори сочат само Специализираната прокуратура и Специализирания наказателен съд като единствените  структури в България, бележещи траен напредък в борбата с корупцията. \n  - Ще усетят ли жегата и наркобосовете, които останаха да действат в страната? \n- Работим активно по линия на наркоразпространението. Имаме добро взаимодействие с оперативните служби в лицето на ГДБОП и постоянно имаме резултати и акции. \nПреди два месеца беше внесен обвинителен акт за една сериозна група, която действаше по Черноморието, която „зареждаше“ увеселителните заведения с наркотични вещества. Последният случай беше този в Бургас където открихме наркоплантация на която биха завидели и в Колумбия.   \n- Останаха ли знакови мутри с  прякори в България, които да са в полезрението на спецпрокуратурата? \n- Всички знакови лица от криминалния контингент са в полезрението на българските специални служби и в полезрението на Специализираната прокуратура и вярвайте ми това не са празни думи. Очаквайте скоро нови резултати от нас. \n  Интервю на Ивайло КРАЧУНОВ \n  \n \n", "date": "28 Юни 2017, 09:45", "title": "Шефът на Спецпрокуратурата в ексклузивно интервю пред БЛИЦ:  КТБ е била разграбена, а парите на вложителите използвани за всякакви цели от обвиняемия Цветан Василев!"}
{"url": "https://www.blitz.bg/obshtestvo/prezidentt-radev-razgovaryal-30-minuti-s-korneliya-ninova-v-svishchov_news525007.html", "text": "Президентът Румен Радев е разговарял повече от 30 минути с Корнелия Нинова вчера в Свищов.\nДържавният глава в града по повод 140 г. от освобождението му от турско робство. \nРадев и Нинова са говорили по актуални обществено-политически теми. \nВчера гръмна скандал, че протоколът на президента е разпоредил до него да не бъдат допуснати представители на различни политически сили, в това число и народни представители. \n \n", "date": "28 Юни 2017, 10:27", "title": "Президентът Радев разговарял 30 минути с Корнелия Нинова в Свищов"}
{"url": "https://www.blitz.bg/politika/eto-kakvo-uvelichenie-na-pensiyata-iska-bsp-ot-1-yuli_news525011.html", "text": "Депутатите от БСП поискаха увеличаване на минималната пенсия на 300 лева от 1 юли. Това стана по време на дебатите за увеличаването на минималната пенсия. Идеята дойде от Георги Гьоков.\nЧервените поискаха да се преизчислят всички пенсии. С това си предложение, по думите на социалиста, левицата помагала на патриотите да си изпълнят предизборните обещания. \nЗаконопроектът на кабинета предвижда от 1 юли 2017 г. минималната пенсия да се повиши от 161,38 лв. на 180 лева, или с 11,5%, и на 200 лева от 1 октомври 2017 г., което е 11,1 на сто. \nВсички пенсии, които след преизчисляването от 1 юли с тежест 1,126 за всяка година осигурителен стаж, останат с размери под 180 лв., или под минималния размер на пенсията за съответния вид, ще бъдат приравнени на новия минимален размер. \nВ резултат на увеличението броят на пенсиите в минимален размер ще се увеличи от 547 хил. на около 668 хил. или около 31,5% от пенсионерите за трудова дейност ще бъдат с минимални пенсии. Това ще стане след увеличението на минималната пенсия за осигурителен стаж и възраст от 180 лв. на 200 лв. от 1 октомври. \nЗа 2017 г. броят на пенсиите в минимален размер ще се увеличи от 668 хил. на около 800 хил. или около 37,8 на сто от пенсионерите за трудова дейност ще бъдат с минимални пенсии. \nПенсионерите, чиито размери на пенсиите са под 200 лв. или под стойността на минималната пенсия за съответния вид, ще получават новия минимален размер, при което за около 132 хиляди души ще има увеличение до 11,1 на сто, а за 668 хиляди - увеличение с 11,1 на сто. \nВ резултат на повишението със същите проценти ще се увеличат минималните размери и на останалите пенсии за трудова дейност, които се определят в процент от минималната пенсия за осигурителен стаж и възраст. Това са пенсиите за инвалидност поради общо заболяване, пенсиите за инвалидност поради трудова злополука и професионална болест и наследствените пенсии. \nЗа двуетапното увеличение на минималната пенсия за стаж и възраст ще са необходими около 100 млн. лв. допълнително над предвидените средства в бюджета на държавното обществено осигуряване за тази година.\n", "date": "28 Юни 2017, 10:50", "title": "Ето какво увеличение на пенсията иска БСП от 1 юли"}
{"url": "https://www.blitz.bg/obshtestvo/lozan-panov-onemya-za-politicheskite-si-izyavi-i-razvintenite-boltove-a-radan-knev-se-otreche-ot-nego-snimki_news525050.html", "text": "\n Председателят на ВКС Лозан Панов свика днес по обед журналисти, да бъде демонстрирано как на случаен принцип се подбират съдебните състави за водене на определени дела.  \nНа сбирката, която се състоя в сутерена на Съдебната палата Панов изчете имената на неколцина съдии, благодари на журналистите за присъствието и без да отговаря на никакви въпроси се изниза от зала №9. \nТова бе доста неочаквано на фона на раздухваната през последните дни истерична пропагандна кампания от медиите на обвиняеми бизнесмени, за опита за покушение срещу Панов. Но явно след като висши държавници, неколкократно напомниха на Панов и обслужващите го медии, че съдебната реформа не се състои в развитите болтове на мерцедеса му, той сега предпочита да избягва всякаква възможност да бъде питан докъде стигнало разнищването на конспирацията, която явно битува само в неговата глава. \nПанов, също така се самоотстрани днес и не даде възможност да бъде питан от журналисти за участието му в политически изяви, което е в грубо противоречие със заеманата от него длъжност. Това обаче не означава, че тази тема ще заглъхне като развитите болтове. В близките дни предстои горещо развитие, въпреки, че ще има и отчаяни опити за неглижиране на проблема. \nПръв на амбразурата днес се хвърли проваленият политик и питомец на Драгалевския ментор Радан Кънев. Във Фейсбук той написа, че митинга, на който беше сниман Панов не бил политически, че председателят на ВКС нямал нищо общо с ДСБ или с проекта на Христо Иванов \"Нова република\". И като финал Радан твърди, че се \"възхищава на гражданската смелост на Панов, но не го познава лично\".  \nЕстествено невероятните твърдения на Кънев вече се разпространяват от медиите, обслужващи закрилниците на Панов. И по всичко личи, че са старт на нова офанзива за замазване на скандалната ситуация с политическите изяви на шефа на ВКС. \n \n   \n \n \n \n", "date": "28 Юни 2017, 13:27", "title": "Лозан Панов онемя за политическите си изяви и развинтените болтове, а Радан Кънев се отрече от него (СНИМКИ)"}
{"url": "https://www.blitz.bg/obshtestvo/ofitsialno-kabinett-reshi-sdbata-na-ndk_news525039.html", "text": "\n Министърът културата Боил Банов ще упражнява правата на държавата в капитала на „Национален дворец на културата – Конгресен център София“ ЕАД, реши правителството, съобщават от правителствената пресслужба. Досега принципал на държавното дружество беше за министърът за Българското председателство на Съвета на Европейския съюз 2018. \nОсвен това правителството отпуска допълнителни средства за сигурност и обезпечаване на събития на Българското председателство на Съвета на ЕС. \nПравителството одобри допълнителни разходи/трансфери за 2017 г. за изпълнение на мерки за сигурност и обезпечаване на събитията при провеждане на българското председателство на Съвета на ЕС 2018 г. По бюджета на Министерството на вътрешните работи за 2017 г. се разпределят 9 500 000 лв., по бюджета на Държавна агенция „Национална сигурност“ - 500 000 лв., а по бюджета на Столична община - 2 000 000 лв. \nЦелта е да бъдат осигурени минималните изисквания, отнасящи се до подобряване на радиопокритието и капацитета на съществуващата радиокомуникационна среда на територията на София и в сградата на НДК. Ще се подобри оперативната съвместимост и комуникация между различните институции, свързани с организацията и провеждането на Председателството – МВР, НСО, ДАНС, Министерски съвет, Министерство за Българското председателство на Съвета на ЕС и НДК. \nСъщо така ще се осигури единна платформа за интегриране на системите за видеонаблюдение и обмен на информация със системите на СДВР, Столична община, летище София и НДК. Платформата ще осигури интеграция на системи и различни източници на информация, надграждането с аналитични функционалност, последващо автоматично свързване с регистри и автоматично генериране на аларми на база предварително дефинирани сценарии и модели за поведение. За целите на Председателството системата ще бъде интегрирана със системите за видеонаблюдение на НДК, Столична община, СДВР - МВР, летище София и „Метрополитен“ ЕАД. \n \n", "date": "28 Юни 2017, 12:39", "title": "Официално! Кабинетът реши съдбата на НДК"}
{"url": "https://www.blitz.bg/politika/okonchatelno-deputatite-reshikha-za-pensiite_news525016.html", "text": "\n С 202 гласа „за” парламентът прие единодушно на второ четене промените в Закона за държавното обществено осигуряване, предвиждащи минималният размер на пенсията за осигурителен стаж и възраст да стане 180 лв. от 1 юли 2017 г. и 200 лв. от 1 октомври 2017 г, предаде \"Фокус\". Увеличението на минималната пенсия от 161,38 лв., каквато е в момента, на 180,00 лв. представлява увеличение с 11.5%, а увеличението от 180 лв. на 200 лв. от 1 октомври 2017 г. - с 11.1%.  \nВ резултат от предложената промяна със същите проценти ще се повишат минималните размери и на останалите пенсии за трудова дейност, тъй като те се определят в процент от пенсията за осигурителен стаж и възраст: пенсиите за инвалидност поради общо заболяване, пенсиите за инвалидност поради трудова злополука и професионална болест и наследствените пенсии.  \nВ мотивите на законопроекта е записано, че в резултат на увеличението на минималната пенсия за осигурителен стаж и възраст на 180 лв. броят на пенсиите в минимален размер ще се увеличи от 547 300 на около 668 000, или около 31.5% от пенсионерите за трудова дейност ще бъдат с минимални пенсии. Необходимите допълнителни средства за изплащането на новите минимални размери са в размер 8,8 млн. лв. месечно. \nПарламентът отхвърли предложението на народния представител от ДПС Рамадан Аталай, който по време на дебатите предложи размерът на минималната пенсия да бъде увеличен на 500 лева от 1 юли тази година. \n", "date": "28 Юни 2017, 11:03", "title": "Окончателно! Депутатите решиха за пенсиите"}
{"url": "https://www.blitz.bg/obshtestvo/ot-poslednite-minuti-prokuraturata-razkri-kakvo-se-sluchva-v-ndk_news525041.html", "text": "От прокуратурата излязоха със становище относно запитванията за НДК и внесен сигнал до главния прокурор.\nНа 21.02.2017 г. ДА “Национална сигурност“ е изпратила до главния прокурор сигнална справка, касаеща извършени нарушения с бюджетни средства, отпуснати по решение на Министерски съвет на Националния дворец на културата/ НДК/. В справката се сочи, че с решение на МС от 03.08.2016 г. на НДК са отпуснати средства в размер на 17 милиона лева, предназначени единствено за увеличение на капитала на дружеството с оглед разходите по бъдещото европейско председателство. Твърди се, че част от тези средства са разходвани от изпълнителния директор за други цели, като са извършвани плащания по договори за минали периоди. \nСправката и материалите към нея са изпратени от главния прокурор по компетентност на Софийска градска прокуратура. \nНаблюдаващите прокурори от СЗ“Антикорупция“ – СГП са възложили на ДАНС извършване на допълнителни проверовъчни действия с цел изясняване на фактическите обстоятелства по случая. \nНа 17.05.2017 г. ДАНС са приключили проверката и са докладвали материалите на СЗ“Антикорупция“- СГП. На 08.06.2017г. е образувано досъдебно производство с предмет чл.254а ал.1 от НК - за разпореждане с бюджетни средства не по предназначението им, в нарушение на нормативни актове. \nОсъществени са множество действия по разследването, като е назначена и счетоводна експертиза за анализ на начина на разходване на целеви средства от сметките на НДК. \nСлед получаване на заключението на експертизата, наблюдаващите прокурори от СЗ“Антикорупция“ ще вземат решение относно по нататъшния ход на досъдебното производство и евентуалното наличие на предпоставки за повдигане на обвинения.   \n", "date": "28 Юни 2017, 12:46", "title": "От последните минути: Прокуратурата разкри какво се случва в НДК"}
