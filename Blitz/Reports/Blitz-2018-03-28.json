{"url": "https://www.blitz.bg/obshtestvo/regioni/ulichno-pse-nakhapa-9-godishno-dete-v-asenovgrad_news589574.html", "text": "Улично псе е нахапало дете в Асеновград. За това съобщава пред „Марица“ асеновградчанката Шинка Дечева. Кучето е нападнало детето безпричинно. Детето е било заведено спешно в болница, където са го превързали. „Слава Богу, минало се е без шевове. Не са му били инжекции против бяс“, каза разтревожената майка.     Тя твърди, че градът се е напълнил с едри и агресивни улични кучета. „Откъде дойдаха - не знаем. Много са опасни и нагли, а общината не прави нищо по въпроса, каза г-жа Дечева.     Утре тя ще пусне официална жалба в Община Асеновград.     Ето какво пише тя:     „От Асеновград съм. Искам да сигнализирам,че ситуацията с бездомните кучета в града е критична. Общината не обръща внимание.     Вчера 9-годишният ми син абсолютно безпричинно е нахапан от улично куче, докато е вървял с баба си към автобуса на автогарата. Моля Ви за съдействие.     В града кучетата са огромни и агресивни. Общината на предприема никакви мерки!“    ", "date": "2018.03.28", "title": "Улично псе нахапа 9-годишно дете в Асеновград"}
{"url": "https://www.blitz.bg/svyat/polsha-podpisa-nay-golyamata-sdelka-ss-sashch-za-orzhie-v-istoriyata-si-sumata-e-kolosalna-video_news589560.html", "text": "Полша подписа споразумение за закупуване на противоракетна система „Патриот“ от САЩ – действие, което е много вероятно да разгневи Русия, съобщава Би Би Си. Президентът Анджей Дуда заяви, че „историческата“ сделка за 4,75 млрд. долара дава на Полша ултрамодерна защита. Сделката се сключва, след като на няколко пъти излизаха информации, че Русия е разположила свои ядрени ракетни системи на територията си в Калининград, която граничи с Полша. Отношенията между натовска Полша и Русия остават обтегнати.     Анексът на Крим през 2014 година година подтикна Варшава да ускори военната си модернизация.     Най-голямата сделка за оръжия в историята на Полша беше подписана на церемония във Варшава. Министърът на отбраната Мариуш Блашчак заяви, че системата „Патриот“ „се е доказала в редица страни“. Той добави, че страната му се присъединява към „групата на елитните страни, които имат ефективно оръжие, гарантиращо сигурността“.     Голяма част от оборудването в полската армия е от времето на Варшавския договор. Превод и редакция: БЛИЦ ", "date": "2018.03.28", "title": "Полша подписа най-голямата сделка със САЩ за оръжие в историята си – сумата е колосална (ВИДЕО)"}
{"url": "https://www.blitz.bg/svyat/srbiya-nyama-da-goni-ruski-diplomati-uveri-vuchich_news589577.html", "text": "Сърбия не смята да се присъединява към другите страни в региона и да гони руски дипломати. Това заяви президентът на страната Александър Вучич в разговор с руския си колега Владимир Путин. „Президентът Вучич съобщи на президента Путин, че Сърбия няма да участва във въвежданетона каквито и да е мерки срещу Руската федерация и няма да гони руски дипломати от страната, въпреки че почти всички страни от региона, в който се намира Сърбия, го направиха\", каза той, цитиран от сръбската правителствена пресслужба.    ", "date": "2018.03.28", "title": "Сърбия няма да гони руски дипломати, увери Вучич"}
{"url": "https://www.blitz.bg/ikonomika/vnshniyat-ni-dlg-ot-nachaloto-na-godinata-e-spadnal-ss-znachitelna-suma_news589550.html", "text": "В края на януари 2018 година брутният външен дълг на България (частен и държавен) е в размер на 33,1384 млрд. евро (61,8% от прогнозния БВП), като намалява с 2,3%, или със 790,8 млн. евро спрямо началото на предходната година и с 0,5%, или със 170,4 млн. евро спрямо края на 2017-а година. Дългосрочните задължения в началото на новата година са в размер на 25,4579 млрд. евро (47,5% от БВП и 76,8% от брутния външен дълг), като намаляват с 1,0593 млрд. евро (с 4%) спрямо година по-рано и с 82,5 млн. евро (с 0,3%) спрямо края на 2017-а година.     Към края на януари 2018-а краткосрочните задължения на България възлизат на 7,6805 млрд. евро (14,3% от БВП и 23,2% от брутния външен дълг), понижавайки се с 87,8 млн. евро (с 1,1%) спрямо края на предходната година, но нарастват на годишна база с 268,4 млн. евро (с 3,6%).     Брутният външен дълг на сектор Държавно управление в края на януари 2018 година е в размер на 5,6663 млрд. евро (10,6% от БВП), намалявайки в рамките на година с 1,0699 млрд. евро (спад с 15,9%) и с 52,9 млн. евро (с 0,9%) спрямо края на 2017-а година.     Външните задължения на банките в страна възлизат на 4,2018 млрд. евро (7,8% от БВП), като се понижават с 97 млн. евро (с 2,3%) спрямо месец по-рано, но се увеличават с 304,6 млн. евро (със 7,8%) спрямо януари 2017-а година.     През първия месец на настоящата година са извършени плащания по обслужването на брутния външен дълг за 194,4 млн. евро (0,4% от БВП) спрямо плащания за 513,9 млн. евро (1% от БВП) точно преди година, отчита БНБ.     Нетният външен дълг (разликата между размера на брутния външен дълг и размера на брутните външни активи) в края на януари 2018 година е отрицателен и в размер на 1,2906 млрд. евро, като намалява със 135,3 млн. евро (с 11,7%) спрямо края на предходната година. Това понижение на нетния външен дълг се дължи на по-голямо намаление на брутния външен дълг със 170,4 млн. еври, или с 0,5%, в сравнение с понижение на брутните външни активи с 35,1 млн. евро, или с едва 0,1% (брутните външни активи включват резервните активи на БНБ, активите на банките в чужбина и депозитите на нефинансовия сектор зад граница).    ", "date": "2018.03.28", "title": "Външният ни дълг от началото на годината е спаднал със значителна сума"}
{"url": "https://www.blitz.bg/obshtestvo/stolitsa/signal-do-blits-golyam-boy-v-stolichno-zavedenie-lineyka-khvrchi-km-intsidenta_news589581.html", "text": "Голям бой е възникнал тази вечер в заведение на бул. \"Цар Борис 3\". За това сигнализира читател на БЛИЦ. По думите му мелето е било жестоко. Инцидентът се разиграл около номер 404 на възловия булевард.   Линейка е откарала пострадал в болница.   Към момента не е известно състоянието му.   На   БЛИЦ очаква новини, снимки и видео от своите читатели в цяла България и по света    ", "date": "2018.03.28", "title": "Сигнал до БЛИЦ! Голям бой в столично заведение, линейка хвърчи към инцидента"}
{"url": "https://www.blitz.bg/intsidenti/samolet-se-zapali-pri-izlitane-na-letishche-v-moskva-ptnitsite-v-panika-skachat-ot-krilata-snimkivideo_news589302.html", "text": "На летище \"Домодедово\" руската столица е станал инцидент. Самолет на авиокомпания S7, пътуващ от Москва за Новосибирск се е запалил отвътре. Според информацията, дим се е появил на борда, в салона на самолета преди излитане. Отбелязва се, че самолетът е направил аварийно спиране.  Пътниците са евакуирани чрез надуваема стълба, нито един от пътниците на борда не е пострадал.  Пътник и очевидец на инцидента разказа за произшествието със самолета. Според думите му, когато вратите се отворили, хората започнали да излизат на крилата на самолета.  \"Пилотът започна да включва двигателите и тогава се появи дим в салона. Пътниците започнаха да задават въпроси, стюардеса дойде и каза, че това е стандартна ситуация и друг път се е случвало\" , - каза свидетелят.  На пътниците било казано, че ще се чака дима да се разсее.  \"Ние вече започнахме да излитаме, появи се още много дим в самолета, всички започнаха да се паникьосват. Стори ми се, че самолетът вече е вдигнал предното колело. Когато машината започна да спира, стюардесата се разкрещя по микрофона да разкопчаваме коланите и да се насочваме към изходите. Вратите се отвориха, хората започнаха да излизат на крилата на самолета \", разказа очевидецът.  \"Слава богу, че не излетяхме! Не е ясно какво щеше се случи с нас\", тревожно споделя друг пътник.  \"Мнозина скачаха от крилото на самолета. Други побегнаха към предния изход и се спуснаха по стълбата\", казва още той. Превод и редакция: БЛИЦ       ", "date": "2018.03.28", "title": "Самолет се запали при излитане на летище в Москва, пътниците в паника скачат от крилата (СНИМКИ/ВИДЕО)"}
{"url": "https://www.blitz.bg/intsidenti/katastrofi/strashna-verizhna-katastrofa-na-asparukhoviya-most-khvrchat-lineyki-snimki_news589352.html", "text": "Верижна катастрофа с четири автомобила е станала преди минути на Аспаруховия мост. На мястото вече пристигнаха полицаи и линейки, съобщава Петел бг.Образувало се е голямо задръстване в посока Варна, съобщи наш читател, който ни изпрати и снимки.   ", "date": "2018.03.28", "title": "Страшна верижна катастрофа на Аспаруховия мост, хвърчат линейки (СНИМКИ)"}
{"url": "https://www.blitz.bg/obshtestvo/prokuraturata-podkhvana-khvrliliya-ostavka-deputat-gamishev_news589487.html", "text": "В началото на март по електронната поща на прокуратурата е постъпил анонимен сигнал срещу депутата от ГЕРБ Димитър Гамишев. Това съобщи говорителят на главния прокурор Румяна Арнаудова. По-рано днес народният представител подаде оставка.  В сигнала било описана информация за семейството му, снаха му, негови роднини. В края имало и две изречения, че е продал търговското си дружество, което към момента на продажбата е имало към 200 хил. лева задължения. В сигнала било споменато още и за катастрофата, причинена от Гамишев през 2014-та година, при която загина възрастен човек. Преди дни заради нея той беше осъден на 2 години условно, информира Канал 3.   Говорителят на главния прокурор съобщи, че сигналът е бил изпратен в Софийска градска прокуратура. В същото време преди дни главният прокурор Сотир Цацаров се самосезирал от медийни публикации, че Гамишев е сключил сделка, за да се избегне данъчно задължение. Във връзка с това НАП проверява подалия оставка народен представител.", "date": "2018.03.28", "title": "Прокуратурата подхвана хвърлилия оставка депутат Гамишев"}
{"url": "https://www.blitz.bg/intsidenti/nov-ognen-ad-v-rusiya-gori-ogromen-magazin-na-khyunday-v-peterburg-snimkivideo_news589518.html", "text": "Пожар избухна в автоцентър в Санкт Петербург, съобщава руското Министерството на извънредните ситуации. За жертви и пострадали за момента не се съобщава. Хората, намиращи се в сградата, били евакуирани.   Огънят е обхванал целия автоцентър, както и паркираните в близост автомобили. Пожарът е на площ от 500 кв. м. В подземните етажи има поне 3 тона горивни материали. Десетки пожарникари бяха изпратени на мястото на инцидента, за да потушат пламъците.        Междувременно бе съобщено, че пожар е избухнал и в многоетажна жилищна сграда в града.  По предварителни данни, на 17-ия етаж са пламнали ел. табла.  Всички обитатели на сградата са евакуирани. Подробностите около инцидента се уточняват.  Все още няма информация за пострадали.  Както БЛИЦ съобщи, само преди дни страната беше почернена от трагедия с пожар в търговски център в град Кемерово. При инцидента загинаха над 60 души, голяма част от тях – деца.    ", "date": "2018.03.28", "title": "Нов огнен ад в Русия! Гори огромен магазин на \"Хюндай\" в Петербург (СНИМКИ/ВИДЕО)"}
{"url": "https://www.blitz.bg/intsidenti/katastrofi/prvo-v-blits-11-godishno-dete-e-v-bolnitsa-sled-zverskoto-mele-na-peshchersko-shose_news589497.html", "text": "Затруднено е движението на Пещерско шосе. Причината е катастрофа, възникнала около 15 часа между две бензиностанции. По първоначални данни, при влизане в Пловдив лек автомобил Ситроен преминал от дясна в лява лента и блъснал попътно движещ се лек автомобил „Форд“. В резултат на удара втората кола се обърнала и заела част от насрещната лента за движение. В болница за прегледи са откарани 43-годишната шофьорка на форда и 11-годишно дете.     Първият автомобил е управляван от 20-годишен водач. Към момента се извършва оглед. На място са полицейски екипи, които регулират движението. Водачите да бъдат внимателни и да преминават със съобразена скорост в участъка на произшествието.    Кристина ИВАНОВА, БЛИЦ    ", "date": "2018.03.28", "title": "Първо в БЛИЦ! 11-годишно дете е в болница след зверското меле на Пещерско шосе"}
{"url": "https://www.blitz.bg/svyat/oktrikha-izvesten-koreyski-pevets-mrtv-v-doma-mu-snimki_news589509.html", "text": "В Южна Корея e умрял известeнт певец, фронтмен на групата \"100%\". 33-годишният Со Мин Ву е намерен мъртъв в собствения му апартамент в Сеул, съобщава The Independent. Пристигайки на място, лекарите само установили смъртта на артиста. Според предварителните данни причината за смъртта е сърдечна недостатъчност.     Смъртта му се превърна в удар за огромен брой фенове по целия свят. Превод: БЛИЦ    ", "date": "2018.03.28", "title": "Октриха известен корейски певец мъртъв в дома му (СНИМКИ)"}
{"url": "https://www.blitz.bg/layfstayl/za-damite/10-priznaka-che-ne-ste-prioritet-za-mzha-do-vas_news589504.html", "text": "Един от най-болезнените уроци, които научаваме през живота си, е че хората често не са искрени, дори и в любовта. Със сигурност всяка от вас е била наранявана поне веднъж, осъзнавайки че не е била приоритет за човека, към когото изпитва силни емоции и по някакъв начин е била излъгана или подведена. Затова с времето се научаваме да отсяваме хората и ни се налага дори и да ставаме твърде мнителни като резултат от предишни разочарования. Ако в момента се чудите дали сте с правилния човек и дали сте важни за него, обърнете на следните 10 факта: 1.Канят единствено близки приятели и роднини на важни събития, а вие сте единствено за свободното време   Да, той не желае другите хора да разбират за отношенията ви и по този начин вие не фигурирате в живота му на сто процента. 2.Той никога не помни нищо от това, което сте му споделили   Защото не ви слуша, а не ви слуша, защото дори и на подсъзнателно ниво, за него вие не казвате нищо важно. 3.Плановете ви все пропадат в последния момент   Винаги изниква нещо по-важно? Не ви компенсира? Често не се чувства добре? Простете му и забравете за него, заслужавате много повече! 4.Когато му потърсите сметка и му покажете, че сте разочаровани, той променя поведението си и става твърде мил   Той не се нуждае истински от вас, но и вие не бива да търсите благоволението му. 5.Прекратява разговора, когато не му е удобен   Защото няма характер, за да ви каже истината. 6.Ако чувствате изтощение от отношенията ви   Сякаш връзката ви съществува, единствено благодарение на вашите усилия. 7.Когато твърде често ви се налага да търсите извинение за неговото поведение   Това означава, че той не заслужава да го извинявате за нелогичното и неуважителното му отношение към вас, но се възползва от емоциите ви. 8.Той пренебрегва всичко, което вие намирате за важно   Един от най-ясните признаци, че не сте един за друг и че не си заслужава да губите времето и чувствата си. 9.Отказвате предложения за излизане с приятели, защото очаквате обаждане от него   Никога не пренебрегвайте приятелите си, защото очаквате някой да ви обърне внимание. 10.Връзката ви прави по-скоро нещастни и зависими, отколкото щастливи и свободни   Значи връзката ви е крайно нездравословна и ви препоръчваме да я оставите зад гърба си. Не след дълго ще усетите облекчение и радост.  Източник: woman.bg    ", "date": "2018.03.28", "title": "10 признака, че не сте приоритет за мъжа до вас"}
{"url": "https://www.blitz.bg/lyubopitno/nauka-i-tekhnologii/sled-skandala-feysbuk-vvezhda-nova-sistema-za-zashchita-na-lichnite-danni_news589501.html", "text": "„Фейсбук“ разработва система, която ще даде на потребителите по-добра защита на личните данни. Това се посочва в съобщение на компанията. „Ще предприемем допълнителни стъпки в следващите няколко седмици, за да дадем на хората повече средства за контрол на тяхната конфеденциалност. Повечето от тези новости се разработват от известно време, но събитията от последните подчертават тяхната важност“, се казва съобщението, което очевидно визира скандала с Cambridge Analytica, която незаконно е получила данните на около 50 милиона потребители и ги е използвала в кампанията за президентските избори в САЩ през 2016.     „Фейсбук“ ще добави нов бутон, с който всеки ще може да управлява данните с няколко натискания на клавиш. Потребителите ще могат да добавят и своя система за защита – двуфакторна идентификация.     В съобщението се казва още, че в близко време компанията ще оповести как събира и изполва данните на потребителите.     „Ще обновим нашата информационна политика, за да е ясно какви данни събираме и как ги използваме. Това се отнася само до прозрачността и не означава допълнителни права на събиране, използването и обмена на данни“, пише още в съобщението.       ", "date": "2018.03.28", "title": "След скандала: „Фейсбук“ въвежда нова система за защита на личните данни"}
{"url": "https://www.blitz.bg/stsena/zhizel-byundkhen-ne-moga-da-izyam-edna-ponichka-tryabvat-mi-deset_news589523.html", "text": "Жизел Бюндхен се придържа стриктно към диетата си, състояща се от зеленчуци и пълнозърнести храни. Въпреки това всеки човек си има своите малки (сладки) изкушения, както и популярната Бюндхен. Бюндхен заяви в интервю пред The Wall Street Journal, че обожава да яде понички, пише vesti.bg.\"Господи, не мога да се задоволя само с една. Трябват ми поне десет. Те са толкова малки\", споделя красавицата.  Въпреки че 37-годишната Жизел от време на време се отклонява от типичното за нея меню, тя е строга, когато става дума за приготвянето на семейната трапеза. Когато тя Том Брейди сазаедно с децата си Бенджамин и Вивиан, не се допускат никакви телефони или електроника на масата.  \"Нека просто да присъстваме. Да споделяме. Това е най-важното нещо за мен. Аз идвам от много голямо семейство\", разкри родената в Бразилия моделка. \"Всички искаха да говорят. Баща ми казваше в такива случаи да си вдигнеш първо ръката\". Красавицата, която е омъжена за легендарния куотърбек на \"Ню Ингланд пейтриътс\" Том Брейди, коментира здравето на съпруга си, както и дали той възнамерява да се откаже от спорта. \"Решението е изцяло негово, не е мое. Той знае това много добре. Няма да бъде честно, ако е обратното\", допълва още супермоделът Бюндхен. Двамата са заедно от 2009 г. Брейди има и 10-годишен син от предишната му връзка с актрисата Бриджит Мойнахан.", "date": "2018.03.28", "title": "Жизел Бюндхен: Не мога да изям една поничка, трябват ми десет"}
{"url": "https://www.blitz.bg/zdrave/zdravoslovno/tezi-5-dumi-shche-izlekuvat-dushata-vi-opitayte_news589473.html", "text": "Казват, че силата на думите се поделя поравно между човека, който ги изрича и човека, който ги чува. Става сума за 5 израза, които можем да казваме на себе си с цел да бъдем по-силни всеки ден, пише edna.bg.Те ни мотивират и ни правят способни да се справим с проблемите, които често грабят от нашето щастие и дори здраве.   Какво ще кажете да направите тези 5 думи, които лекуват, част от ежедневието си? Лесни са за запомняне!    1. Добре съм! В първия момент ще речете, че става дума за противоречие. Как можете да кажете на себе си „Добре съм“, ако това не е истина? Как можете да изразите нещо положително, когато в реалността се усещате объркани, стресирани и изпълнени с болка?  Точно затова е задължително да допълните утвърждението „Добре съм“ с израза „и мога да се справя“.  Позитивните мисли са основополагащи и задължителни в ежедневния живот. Позитивната настройка не означава да отхвърлите съществуването на проблемите или пък да подценявате трудностите. Тя представлява начин за справяне с реалността, въоръжавайки се с мотивация и енергия. Ако виждате нещата по негативен начин и потвърждавате това с фрази като „Не съм способен“, „Правя живота си невъзможен“ или други от този сорт, единственото нещо, което ще постигнете, е да се затворите в себе си с още повече страдание, извиращо от проблемите. Точно затова е важно винаги да поемете дълбоко дъх и да си кажете: „Добре съм и ще се справя“. Изпробвайте го. Кажете на висок глас и уверено „Добре съм“. Изречете го с убеденост и енергичност.  Незабавно ще забележите, че у вас се генерира сила и мотивация да продължите напред към разрешаването на проблема. Около вас може да има трудности и изпитания, но вие сте готови да се изправите лице в лице с тях. Защо да не опитате? 2. Аз мога да го направя! Никога не забравяйте да сложите местоимението „Аз“ в началото на тази фраза. Вие сте отговорни за живота си и вие трябва да поемете контрола върху проблемите, за да погледнете света с ясен поглед.Ако не откривате мотивацията вътре в себе си, никой не може да ви помогне да я намерите. Никой не може да ви помогне повече от самите вас. Не се поставяйте в рамките на ограничения или пък извинения: „Не съм способен да направя това, защото е твърде късно за промяна“, „Има много други хора, които са по-способни от мен, защо да рискувам…“ Не попадайте в капана на тези обезкуражаващи мисли. Погледнете се в огледалото и се убедете, че притежавате вътрешната сила, за да постигнете желаното. Поведението „Аз мога“ е ключът към излекуването. Трябва да си повтаряте тази фраза всеки ден. Това са думи, които лекуват. 3. Заслужавам го! И защо не? Защо да не заслужавате няколко часа дневно, посветени на самите вас? Време, в което да се наслаждавате на неща, които ви радват, да практикувате хоби или пък да се уедините? Вероятно сте от онези хора, които влагат цялата си енергия и време за удовлетворяване на чуждите потребности. Вие поставяте собствените си нужди след тези на другите. Бъдете внимателни.  Накрая ще установите, че сте изчерпали цялата си енергия и изведнъж сте осъзнали, че другите дори не си спомнят вашите усилия и жестове. Поддържайте баланса в живота. Грижете се за другите, бъдете до тях, но също така им позволете те да се грижат за вас, да разпознават положените от вас усилия и да ви поставят на първо място от време на време. И защо не? Вие го заслужавате! 4. Ще мине! Възможно е в момента да сте изправени пред проблем, който не ви позволява да живеете живота си пълноценно. Проблемът ви е обсебил. Той ви стресира и в един момент ще ви разболее.  Ако забелязвате, че сте по-уморени и в ежедневието ви преобладават предимно негативните мисли… Ако мигрените са се завърнали… Спрете за минута. Помислете. Подишайте. Седнете. Важно е да помислите за това, че нещата минават. Животът не спира. Нищо не е вечно. Колкото повече се фокусирате върху проблема, толкова повече страдате. Ако нещо в отношенията с партньора ви тревожи, поговорете с него или нея. Ако нещо не се случва както трябва на работното място, опитайте се да го разрешите. Така няма да го превърнете в проблем, който да ви тревожи постоянно. Не заравяйте проблемите вътре в себе си. Животът тече с бързо темпо.  Най-важното нещо е да знаете какво се случва тук и сега, да разбирате, че нищо не е вечно, а и всяко нещо е относително. Отпуснете се и повторете на себе си няколко прости думи, които лекуват: „Ще мине, всичко ще мине“. 5. Любов! Любовта лекува, обгръща, защитава и в същото време дава свобода. Всеки път, когато изпозвате думата „любов“ като средство за лекуване, вие не я отнасяте просто към отношението си към хората около вас. В такива моменти вие говорите за любовта към самите себе си. Тя е способна да подобри самооценката ви, а това е важно, тъй като позволява да се справяте с ежедневните проблеми.  Любовта е път към откриването на щастието, което заслужавате да усещате. А вие го заслужавате – без съмнение. Обичайте тялото си, обичайте се такива каквито сте, характера си, своята личност. Когато имате проблем, бъдете убедени, че вие сте единственият човек, който е способен и подходящ за намирането на решение. Имайте увереност в себе си, защото се обичате, защото се познавате и знаете, че притежавате необходимите качества.", "date": "2018.03.28", "title": "Тези 5 думи ще излекуват душата ви, опитайте!"}
{"url": "https://www.blitz.bg/svyat/strakhoviti-imeyli-zatvorikha-uchilishchata-iz-tsyala-velikobritaniya_news589512.html", "text": "Училища в цяла Великобритания затвориха врати и не приемат ученици, след поредица от заплашителни имейли, в които се заявявало, че се готвят нападения срещу децата. Заплахата била за терористични атаки. Планирало се автомобили да се врязват в групи с деца. Засегнати са 13 училища от Даръм до Девън, като има информация че подобни писма са изпратени и за школа в други части на страната, съобщава novini.london.  \"Полицията в Плимут работи с извънредни обороти, след изпратени десетки заплахи по имейлите. Родителите са предупредени, че трябва да приберат децата си\", съобщават от местните власти.  В коментар на ситуацията, от полицията допълват: \"Имаме сигнали за десетки заплашителни имейли. Нямаме все още обяснение кой стои зад атаките. Има сигнали и за този район, но и за други\".  Общо изпратените имейли били 24 хиляди, а хиляди ученици са били евакуирани. ", "date": "2018.03.28", "title": "Страховити имейли затвориха училищата из цяла Великобритания"}
{"url": "https://www.blitz.bg/kriminalni/prestplenie/tsatsarov-progovori-za-motivite-na-napadatelya-zalyal-azhda-s-kiselina_news589491.html", "text": "Мотивът за заливането на жената с киселина най-вероятно е личен, има конкретни данни за евентуалния извършител. Това каза пред журналисти главния прокурор Сотир Цацаров. „Мен ме интересува това, което чух сутринта от главния секретар на МВР и от директора на Столичната дирекция“, каза Цацаров, цитиран от \"Фокус\".  Според него оперативният напредък по случая не е малко. „Нека им дадем малко време. В крайна сметка има съвсем конкретни данни по отношение на евентуалния извършител, както и мотива. От това, което те са направили до момента и ако то се потвърди, днес, утре – хората могат да представят пред прокуратурата годни данни. Нека не избързваме и им дадем време за работа“, заяви Цацаров. По думите му предвидените наказания в случая са с оглед естеството на телесната повреда. Според него дали наказанията трябва да бъдат повишени е предмет на решение на народните представители.  Припомняме, че в понеделник вечерта 36-годишната жена бе залята с киселина в района на бул. „Александър Стамболийски“ и „Константин Величков“. Жената бе откарана в УМБАЛСМ „Н.И. Пирогов“ с 24% дълбоко изгаряне от неизяснен химически агент по главата, шията и пръснато по долните крайници. Полицията работи по две версии за нападението- едната е свързана с личен мотив, а другата – с бизнеса на пострадалата, която е имала сладкарски цех.  ", "date": "2018.03.28", "title": "Цацаров проговори за мотивите на нападателя, залял Ажда с киселина"}
{"url": "https://www.blitz.bg/obshtestvo/sheft-na-gospodarite-khalvadzhiyan-senzatsionno-pred-blits-skritite-ni-kameri-pomognakha-za-arestite-na-danchnite-dano-biznest-da-disha_news589520.html", "text": "\"Скритите камери, които използвахме по случая с разкриването на корупционните схеми в НАП са спомогнали за операцията, която бе проведена срещу данъчните. Радвам се, че по случая има такава развръзка\". Това заяви пред БЛИЦ Джуди Халваджиян, продуцент на \"Господари на ефира\". Потърсихме го за коментар по повод операцията на Спецпрокуратурата и ГДБОП в столичното подразделение на НАП.  \"В хода на предприетите действия вчера са проверени над седем адреса и множество леки автомобили. Според нас участниците в групата са на различни нива в Дирекция \"Оперативни проверки\" на НАП София – от инспектори през ръководители до началник сектор, който според нас е ръководил тази престъпна група. Сумите, които са прибирани и са установени, са между 500 и 5 000 лв. в зависимост от бизнеса на търговеца. Становището на наблюдаващите прокурори е, че за повечето от лицата ще бъдат внесени искания в Специализирания наказателен съд за задържане под стража, тъй като според колегите има вероятност те да извършат още престъпления. По делото има множество свидетели, които образно казано са изнудвани\", обясни преди минути прокурор Иван Гешев, ръководител на Специализираната прокуратура.  \"Специализираната прокуратура направи изключително важна операция. Следващият път ще работим съвместно с нея, когато имаме разследвания за корупционни практики. Миналият път, когато се обърнахме към обикновените магистрати и полицията изтече информация към разработваните лица, което осуети разкриването им.  Жалкото в случая е, че повечето медии си мълчат за приноса на \"Господари на ефира\" за разобличаване на престъпленията\", категоричен е Халваджиян.  И допълни: \"Много се надявам, че след операцията на Специализираната прокуратура ще се създадат условия бизнесът да започне да диша и да няма повече случаи на рекет\". Ивайло КРАЧУНОВ      ", "date": "2018.03.28", "title": "Шефът на \"Господарите\" Халваджиян сензационно пред БЛИЦ: Скритите ни камери помогнаха за арестите на данъчните! Дано бизнесът да диша!"}
{"url": "https://www.blitz.bg/kriminalni/prestplenie/ot-prokuraturata-v-pazardzhik-iznasyali-informatsiya-km-kmeta-na-septemvri_news589524.html", "text": "Служител на районна прокуратура Пазарджик изнасял незаконно информация към кмета на Септември. Така обвиненият в безстопанственост и сключване на неизгодни сделки Марин Рачев се сдобил с 4 справки на ДАНС за купуване на гласове в града. Това обясни главният прокурор Сотир Цацаров след съвместно заседание на комисиите по вътрешна сигурност и контрол на ДАНС в парламента. Кметът Марин Рачев беше арестуван при спецакция в началото на годината. Тогава разследващите намериха справките на нощното му шкафче. Главният прокурор веднага назначи проверка.  „От моя страна е назначена комисия, оглавена от апелативния прокурор на град Пловдив. Комисията е извършила проверка в районна и в окръжна прокуратура град Пазарджик. Тази комисия е проверила не само тези 4 документа, но е проверила всички справки от териториалното звено на ДАНС, които са постъпвали в двете прокуратури по време на местните избори. Изводите на комисията са, че и 4-те документа, като е проследен целият цикъл на техния маршрут, имат, ако мога така да се изразя, една обща пресечна точка и тази пресечна точка е Районна прокуратура-Пазарджик. Ние не можем да установим дали копирането е извършено от съдебен служител, технически сътрудник или прокурор, но достатъчно ясно е, че копирането е извършено в прокуратурата. И четирите документа като ксерокопия носят белези, че са входирани и в прокуратурата”, обясни Сотир Цацаров, цитиран от Нова телевизия.  Отговорност за незаконния теч на информация към кмета е поел районният прокурор - Георги Кацаров. Той е подал оставка, а ВСС е приело решението му. Това, на практика, означава, че човекът, който е изнасял информация, все още работи в прокуратурата.  Сотир Цацаров обясни, че няма как да бъде установено кой точно е копирал документите и ги е изнесъл, защото те били явни, а не секретни справки. До документите имали достъп както съдебните служители, така и техническия състав, както и прокурорите.   Кметът на Септември беше пуснат срещу гаранция от 150 000 лева, а в  негова защита няколко пъти имаше демонстрации от жителите на града. Разследването за злоупотреби срещу Марин Рачев продължава.  ", "date": "2018.03.28", "title": "От прокуратурата в Пазарджик изнасяли информация към кмета на Септември"}
{"url": "https://www.blitz.bg/obshtestvo/khelikopter-pretrsva-planinata-belasitsa_news589484.html", "text": "С хеликоптер претърсваха планина Беласица днес за бежанци. Петричани станаха свидетели на акцията по прелитането на хеликоптера в 10.53 часа високо над Петрич. Машината извърши сканиране по билото на Беласица в посока Гърция. Показното прелитане на хеликоптера в близост до местности, трудно проходими над града, в близост до гръцката граници, встрани от връх Конгур, бе наблюдавана с интерес от местното население.  Хеликоптерът събра коментарите на хората в центъра на Петрич, които в този момент пиеха сутрешното си кафе, съобщава \" \".   По неофициална информация в района се укриват бежанци, идващи от Гърция. В момента в петричкия съд се гледат споразумения с бежанци, които всеки ден биват залавяни от Гранична полиция в района на граничния пункт Кулата. Обикновено наказанието в такива случаи, налагано на имигрантите предимно от Сирия, Афганистан и Ирак са 6 месеца условно с глоба от 100 лв. за всеки нарушител на границата ни.  ", "date": "2018.03.28", "title": "Хеликоптер претърсва планината Беласица"}
{"url": "https://www.blitz.bg/kriminalni/prestplenie/murgaviyat-georgi-izleze-ot-pandiza-i-vednaga-be-khvanat-v-krachka_news589526.html", "text": "Наскоро излязъл от затвора жител на котелското село Градец отново попадна зад решетките по обвинение, че е извършил грабеж и пробвал да насили жертвата си. 31-годишният Георги Иванов е бил задържан от полицията по обяд на 26 март след сигнал, че възрастна жена е нападната посред бял ден в една от уличките край центъра на Сливен. При пристигане на място униформените видели мургавелкото с полусъбути панталони в един от входовете на жилищна кооперация, докато се опитва да разголи 60-годишната си жертва. При обиска в дрехите на градечанина били открити 60 лв., които минути преди това извадил от чантата на жената, пише \" \".   По искане на наблюдаващия досъдебното производство прокурор на мъжа е наложена постоянна мярка за неотклонение „задържане под стража“. Върви разследване и по сигнал, че същият рецидивист е автор на още един грабеж. ", "date": "2018.03.28", "title": "Мургавият Георги излезе от пандиза и веднага бе хванат в крачка"}
{"url": "https://www.blitz.bg/layfstayl/shoubiznes/goreshchata-diva-tatyana-vleze-v-bolnitsa-snimki_news589481.html", "text": "Фолк звездата Татяна поднови силиконовите си импланти с нови, по-големи. В момента пайнерката се възстановява, пише marica.bgОперацията е направена в Пловдив от професионалиста д-р Желев. Татяна ще бори конкуренцията с нов чифт гърди.   Още този петък Татяна ще разходи новата си придобивка в Пазарджик, където има участие. Именно там ще направи дебюта на новите си гърди. Откакто се разведе, чалга дивата го е ударила на живот. През седмица пътува някъде в чужбина с новото си гадже, пазарува в едни от най-елитните магазини по света, прави все по-стойностни и скъпи проекти, а изглежда е решила да подобри максимално своята визия. Макар да отива към 40-те, изпълнителката на „За големите мъже“ може да мине за гадже на 18-годишния си син. Слави се като певицата с най-стегнато тяло, за което полага неимоверни усилия и много класации я поставят на първо място по сексапил.   ", "date": "2018.03.28", "title": "Горещата дива Татяна влезе в болница (СНИМКИ)"}
{"url": "https://www.blitz.bg/layfstayl/za-damite/poslednite-otseleli10-otkroveni-izpovedi-na-zheni-koito-pazyat-devstvenostta-si_news589422.html", "text": "В днешно време доста хора на възраст 20-30 години не правят секс. И то не защото им липсват кандидат-партньори. Няколко момичета ни разказаха защо пазят своята девственост, съобщава Уоман бг. “Аз съм на 22 години и да бъда девствена е мой личен избор. Само съм се целувала. Религиозна съм, това е факт, но като цяло искам сватбата да дойде преди секса, дори ако не бях вярваща, пак щях да чакам. Не мога да си представя да правя любов с някой, който не е моята безусловна половинка за цял живот, с човек, на когото нямам пълно доверие. Нямам много приятели, а личния си живот не обсъждам с никого. Бих се радвала да срещна добър и подходящ мъж, но това не е основният ми приоритет в живота. Сега искам да взема диплома и да си намеря работа, а не да забременея от произволен човек”. О.  “Никога не съм правила секс, а съм на 24 години. Възпитаха ме с убеждението, че трябва да се пазя до сватбата и този вътрешен глас много ми пречи. Но не мога да го променя. На 18-19 години флиртувах много, излизах с момчета, които разбираха, че не съм готова, и отказвах на онези, които искаха всичко и веднага. Веднъж бях на косъм да си изгубя девствеността с младеж от моя курс, който имаше много приятели. Толкова исках да стана част от компанията им! Но после се взех в ръце”. Н.  “Аз съм на 21 години. Не смятам да се пазя до сватбата, но ми трябва подходящ партньор. Никога не съм имала продължителна връзка, тоест нямах и възможност за секс. От една страна, този въпрос ме тревожи, макар да не бих осъдила никога момиче на моята възраст или дори по-голямо за това, че няма сексуален опит. От друга страна - аз не искам да си губя девствеността, просто защото “така трябва”. Бих изгубила уважение към себе си така. Освен това ме дразни постоянната пропаганда на секса!” В.  “Аз съм на 24 и съм необвързана и неопитна. Много съм независима, фокусирам се изцяло върху кариерата си и бизнеса. Освен това повечето млади мъже са същински деца, просто си търсят възможност да преспят с някоя. Но може и да греша. Малко са хората на моята възраст, които търсят постоянна, дълбока, емоционална връзка, с безусловно приемане на другия. Така че аз съм за традиционните ценности и романтиката!” А.  “Аз съм на 22, наскоро започнах да излизам с един мъж и той иска да отложим секса до сватбата. Преди това не съм правила секс, защото нямах приятел”. М.  “Скоро ще стана на 28! Аз съм асексуална и това е основната ми причина. Освен това съм интроверт и никога не съм ходила на срещи с мъже. Навремето един ме покани, но аз му отказах, защото явно го правеше от отчаяние”. В.  “Аз съм на 22, имала съм възможност да правя секс, но винаги съм отказвала, защото мъжете не ми харесваха”. С.  “Аз съм на 20, не съм имала сериозна връзка. Имаше ситуации, в които можех да се простя с девствеността си, но не исках да правя еднократен секс с човек, когото да не видя никога повече. Така че ще почакам човека, с когото всичко ще е наред, на когото ще мога да се доверя и който ще проявява загриженост и уважение към мен”. К.  “23 години. Като малка бях подложена на сексуален тормоз от страна на възрастен приятел на семейството ми и се уверих, че сексът е нещо, от което трябва да се страхувам. Имам възможност да правя секс, но ме е страх и не искам”. А.  “На 27 години съм, дори не съм се целувала с мъж. Хубава съм, но съм много висока, може би затова мъжете не ме харесват особено. Имам много приятели, интереси, активен социален живот. Не мисля, че съм глупава и скучна, но просто така се е случило”. Я.    ", "date": "2018.03.28", "title": "Последните оцелели:10 откровени изповеди на жени, които пазят девствеността си"}
{"url": "https://www.blitz.bg/layfstayl/shoubiznes/zlatka-raykova-izlga-tsyala-blgariya-pleymeytkata-razvalila-godezha-pravi-se-na-oshchipana_news589425.html", "text": "Плеймейтката Златка Райкова е развалила годежа с ММА боеца Георги Валентинов, който се случи пред очите на цяла България в „Като две капки вода“.Според източници, близки до талантливата блондинка, двамата с Валентинов били разделени от близо месец, а предложението за брак било  отчаян опит от страна на Георги  да си я върне обратно.  Русата Златка  пък приела от неудобство и за да не унижи гаджето си в праймтайма на Нова тв. След края на шоуто обаче плеймейтката му обяснила, че годеж няма да има.  Това обяснява и странното й поведение след предложението. Блондинката не само не се зарадва при вида на пръстена, но и първоначалният й отговор беше ясно и категорично „Не“. Едва след като  Валентинов  си повтори въпроса, Злати сякаш осъзна какво би му причинила с един отказ и колко негативи ще си спечели в публиката. Макар до момента да е сред фаворитите в „Капките“, състрадателните фенове биха я разкостили, задето е унижила ММА боеца, пише \"Галерия\". Че годежът е бил театър и сватба няма да има, доказват и думите на плеймейтката малко преди предложението на Георги. На импровизирания от Рачков кастинг на сцената, Злати трябваше да си избере годеник не искам да се омъжвам“,  категорична бе плеймейтката. Уви, секунди по-късно й се наложи да отиграе точно обратното. разказват дружки на Злати. Неслучайно в публиката по време на лайфа бяха едни от най-близките й хора. Въпреки подготовката и уникалното предложение за брак, дори на зрителите направи впечатление липсата на радост в очите на плеймейтката.", "date": "2018.03.28", "title": "Златка Райкова излъга цяла България? Плеймейтката развалила годежа, прави се на ощипана!"}
{"url": "https://www.blitz.bg/layfstayl/skorost/kogato-yaponski-khudozhnik-poiska-kombi-snimki_news589469.html", "text": "S-Klasse W126 е един от най-обичаните модели на Mercedes-Benz. Любовта на богаташите към класическата немска лимузина е родила не една и две екстравагантни мутации - като този 500SEL Estate от Япония, пише Факти бг.Автомобилът напуска завода на Daimler Benz в Зинделфинген на 3 декември 1981 г. под формата на стандартен тъмносин седан. Купувачът му е клиент от Германия, който го получава през януари 1982-ра. От другата страна на Земята през 80-те години на миналия век се ражда почти религиозен култ към вносните автомобили на луксозни марки. Той продължава и в началото на новото столетие, когато един японски художник си харесва тъмносиния W126 и плаща да му го внесат от Германия. Като човек на изкуството обаче, новият собственик има по-специални планове за колата. Той не иска просто S-Klasse, а нещо, което друг на света няма - абсолютно уникално комби, изработено на ръка в единствен екземпляр. Художникът започва да търси работилница, която да осъществи мечтата му. След дълго издирване с   се захваща неизвестно японско ателие, което преработва колата. След реконструкцията комбито е пребоядисано в мръсносиньо, но долната част на каросерията е оставена в оригиналния цвят. Салонът пък е тапициран в червено кадифе и кожа. Собственикът си поръчва също заводската емблема да бъде сменена с такава от 560SEL. Художникът остава във възторг от трансформацията. Той толкова харесва уникалното си комби, че избягва да го кара по улиците, в резултат на което пробегът остава почти непроменен от пристигането на S-класата в Страната на изгряващото слънце. Времената обаче се менят и десетилетие по-късно японецът решава, че е настъпил моментът да осребри инвестицията си. Той пуска обява за продажба и прекрасното състояние на автомобила не убягва на собственика на център за олдтаймери в Олденбург. Така уникалният W126 поема обратно към родината си. След завръщането си в Германия Benz-ът веднага си намира нов обожател. Неизвестен колекционер го купува за €31 900.", "date": "2018.03.28", "title": "Когато японски художник поиска комби (СНИМКИ)"}
{"url": "https://www.blitz.bg/lyubopitno/kim-kardashiyan-se-pokhvali-s-novoto-si-chervilo-v-soft-porno-poza-snimki_news589426.html", "text": "Американската риалити звезда, актриса и фотомодел Ким Кардашиян качи на страницата си в Инстаграм снимка как стои гола пред огледалото. Ким позира по бельо и оцветява устните си с новото си червило. Фенове оцениха подобаващо снимката на американската актриса.    ", "date": "2018.03.28", "title": "Ким Кардашиян се похвали с новото си червило в софт порно поза (СНИМКИ)"}
{"url": "https://www.blitz.bg/kriminalni/prestplenie/ochevidets-na-napadenieto-s-kiselina-sreshchu-azhda-agresort-beshe-atletichen-visok-mzh-s-kachulka_news589385.html", "text": "Залятата с киселина жена не е контактна и е на апаратна вентилация, съобщи доц. Мая Аргирова– началник на Клиниката по изгаряния в \"Пирогов\". 36-годишната Ажда Ибрахимова беше нападната в центъра на София в понеделник вечерта. Тя е собственик на сладкарски цех, към който има прикрепена сладкарница, омъжена е, с дъщеря на 15 години. \"Жената е с непроменено тежко състояние, но стабилно. Очаква се в близките дни това състояние да позволи извършването на оперативни интервенции за отстраняване на мъртвите тъкани и покриването със свободна кожа. Прилагат се най-модерните средства за местно и общо лечение\", каза още доц. Аргирова пред БНТ.  Именно заради тежкото си състояние - с 25% изгаряния и опасност за живота, Ибрахимова все още е в реанимация и не е разпитана от разследващите полицаи.   Вчера вътрешният министър Валентин Радев заяви, че се работи по две версии - едната е свързана с нейния бизнес, а другата - с лични причини. По думите му обаче жената едва ли е атакувана заради сладкарския си цех.   \"Нападателят беше атлетичен висок мъж с качулка. Първо чух писък, после се посипаха стъкла и се вдигна пара. Той ме видя и хукна да бяга, викнах след него... Беше очевидно, че жената изпитва много силна, изгаряща болка, лицето й беше в сълзи\", разказа пред Нова телевизия Георги Георгиев, единственият свидетел на нападението, който обаче не е видял лицето на мъжа.   Пред bTV той добави, че вдигналите се пари от киселината са затруднили неговото дишане и това на други събрали се хора. Георгиев обаче дал вода на пострадалата, за да й помогне да отмие киселината.  \"Тя и мъжът й са кротки хора. Сутрин отиват на работа, вечер се връщат\", разказа пък съседка на пострадалата. По думите й съпругът е възпитан и любезен човек.   Към момента няма задържан за нападението. Иззети са видеозаписи, на които е заснето престъплението.   Бизнесдамата Мария Бонева, която през 2002 година беше залята с киселина, коментира, че в случая трябва да се обяви парична награда за информация за нападателя, защото така най-лесно може да бъде открит. По думите й той не може да е действал сам, някой му е помогнал да се снабди с киселина.  \"Нападенията с киселина не са престъпления, извършвани в състояние на афект. Това са обмислени неща, а целта е жертвата да бъде накарана да страда\", коментира тази сутрин пред Нова телевизия психиатърът Цветеслава Гълъбова.    \"Това обикновено са хора, които са фрустрирани по някакъв начин, които не са могли да получат нещо желано\", посочи тя, като допълни, че причината може да е свързана с бизнес, но и с лични отношения.    \"Жертвата е направила нещо, което не се харесва на извършителя. Целта е тя да бъде унизена и обезобразена за цял живот\", каза още д-р Гълъбова.   Според нея извършителите на подобен род престъпления са неустойчиви хора, които са несигурни в себе си, и се отличават с примитивизъм в личностен план.  ", "date": "2018.03.28", "title": "Очевидец на нападението с киселина срещу Ажда: Агресорът беше атлетичен висок мъж с качулка!"}
{"url": "https://www.blitz.bg/obshtestvo/mvr-s-nevizhdana-zhestokost-e-ubit-stolichniyat-biznesmen-zadushen-s-naylon-natikan-v-bidon-zatisnat-s-kapak-ot-shakhta-i_news589410.html", "text": "Убийството в Нареченски бани е извършено на 21 март миналата седмица. То е било зверско и е имало изключително много опити да се прикрие зловещото престъпление. От 21 до 26 март близките на убития бизнесмен Венцислав губят връзка с него. Той е бил с изключен телефон, което не е било присъщо за него. Подават сигнал след сигнал в полицията и отиват на място в заведението в Нареченски бани и виждат свалена камера за видеонаблюдение, която отнасят със себе си. Започват издирвателни действия, при които полицията стига до извода, че има извършено убийство и скрит труп, съобщиха на брифинг окръжният прокурор на Пловдив Румен Попов и шефът на полицията старши комисар Атанас Илков.   Установено е, че тримата - баща, син и жертва, са имали неуредени финансови отношения. От видеозаписа, който по-късно попада в ръцете на полицията, се вижда как възниква скандал между тримата и как започва бой между Севдалин Буюклиев на 47 години и Венцислав. Малко след това в побоя, в защита на бащата, се включва и 26-годишният Марин. Венцислав изпаднал в безпомощно състояние и пренесен в съседно помещение. Бил е още жив, когато единият го е държал за краката, а другият го е налагал в главата с тъп предмет.   След като е бил умъртвен, главата на Венцислав е била увита с найлон и обвързана през шията с въже. Тялото е било увито в завеса от заведението, увито и в найлон и натикано в бидон. Трупът е бил вързан към бидона, а за него, за тежест, е била вързана и капак от дъждовна шахта. После те натоварили трупа в автомобил. Кристина ИВАНОВА, БЛИЦ    ", "date": "2018.03.28", "title": "МВР: С невиждана жестокост е убит столичният бизнесмен - задушен с найлон, натикан в бидон, затиснат с капак от шахта и..."}
{"url": "https://www.blitz.bg/kriminalni/prestplenie/krvava-semeyna-drama-i-svirepo-ubiystvo-s-kol-vv-varvara_news589439.html", "text": "52-годишният Иван Иванов от пазарджишкото село Варвара е убил баща си тази сутрин с дървен кол, научи БЛИЦ от разследващи. Иванов е алкохолик, често е правел скандали на майка си и баща си и ги е тероризирал. Възрастните хора вдигнали ръце от него. Тази сутрин в РУ - Септември, около 6,00 часа, е получен сигнал за убийство. На място е установено, че призори пияният Иван е започнал скандал с майка си и й е посегнал да я бие. Бащата също се е намесил в свадата, за да предотврати агресията. Синът е грабнал дървен кол и е убил с удари в главата възрастния човек.  Загиналият се казва Стефан и е на 77 години. Синът е арестуван от органите на реда. Пазарджишката прокуратура се занимава със зверския случай. Кристина ИВАНОВА, БЛИЦ", "date": "2018.03.28", "title": "Кървава семейна драма и свирепо убийство с кол във Варвара!"}
{"url": "https://www.blitz.bg/kriminalni/prestplenie/selyaniya-vv-vidinsko-gamen-butna-momiche-taka-che-mu-stsepi-glavata_news589390.html", "text": "Тийнейджърка е в болница, след като била бутната от младеж във видинското село Ново село, съобщават от полицията. Вчера около 18.30 часа пред Център за настаняване от семеен тип в селото, 18-годишен местен младеж бутнал непълнолетна обитателка на социалното заведение. При падането момичето ударило главата си. Пострадалата е транспортирана и хоспитализирана във видинската болница с травма на главата и комоцио.  Според първоначалната информация между двамата възникнало спречкване, при което младежът бутнал 17-годишната девойка.  18-годишният е задържан в полицейския арест за срок до 24 часа.  Работата на разследващите по случая продължава, в РУ-Видин е образувано досъдебно производство. ", "date": "2018.03.28", "title": "Селяния във Видинско! Гамен бутна момиче така, че му сцепи главата"}
{"url": "https://www.blitz.bg/kriminalni/arestuvakha-20-godishna-mayka-sled-kato-dvete-y-detsa-byakha-otkriti-mrtvi-v-kola-snimkivideo_news589447.html", "text": "Телата на 2-годишно момче и 10-месечно момиче бяха намерени прикрепени към седалки за кола в Супериор, Аризона. Майка им Британа Веласкес по-късно бе отведена с белезници по подозрение, че ги е убила, пише DailyStar. 20-годишната майка е вкарана в затвора в очакване на полицейско разследване.  На децата, чиито имена не са известни, ще бъдат извършени аутопсии.  Превод: БЛИЦ       ", "date": "2018.03.28", "title": "Арестуваха 20-годишна майка, след като двете й деца бяха открити мъртви в кола (СНИМКИ/ВИДЕО)"}
{"url": "https://www.blitz.bg/svyat/v-italiya-spipakha-blgarski-kamion-s-falshivo-vino_news589443.html", "text": "В италианския град Бриндизи властите са задържали камион с българска регистрация. Той е бил натоварен с фалшиво италианско вино. Камионът е пристигнал с ферибот от Гърция. При проверка по линията за защита на произведеното в Италия, в него са били намерени близо 14 000 бутилки вино \"Просеко\" с етикети на английски език \"Product of Italy\" и \"Wine of Italy\".  Било е предназначено за Франция. Подозрението накарало полицаите да се свържат с фирмата производител на \"Просеко\".  Отговорили им, че виното е произведено в България, а не в Италия – т.е. то е фалшиво. Името на фирмата не се споменава, както и това на 68-годишния български шофьор. Пратката е иззета. Виното \"Просеко\" е типично за област Венето. Прави се от гроздовия сорт глера.  ", "date": "2018.03.28", "title": "В Италия спипаха български камион с фалшиво вино"}
{"url": "https://www.blitz.bg/kriminalni/prestplenie/ot-spetsprokuraturata-razkrikha-ekskluzivni-podrobnosti-za-korumpiranite-danchni-zakopchani-pri-spetsaktsiya-na-gdbop_news589483.html", "text": "11 служители на НАП – София са обвиняеми за участие в организирана престъпна група, занимаваща се с корупционни престъпления. Това каза административният ръководител на Специализираната прокуратура прокурор Иван Гешев на брифинг във връзка с разследване срещу организирана престъпна група, извършваща корупционни престъпления, съобщава „Фокус“. „Става дума за досъдебно производство, по което работим с колегите от ГДБОП. Дейността по оперативна линия е започнала преди 4-5 месеца, а досъдебно производство е образувано преди месец за престъпна група, занимаваща се с корупционни престъпления. Към момента тече привличането на 11 лица като обвиняеми за участие, а на едно лице и за ръководене на организирана престъпна група, състояща се от данъчни служители на НАП – София“, каза още той и уточни, че част от лицата ще бъдат привлечени като обвиняеми и за парични престъпления – подкупи, а някои и за пране на пари.  „В хода на предприетите действия вчера са проверени над седем адреса и множество леки автомобили. Според нас участниците в групата са на различни нива в Дирекция \"Оперативни проверки\" на НАП София – от инспектори през ръководители до началник сектор, който според нас е ръководил тази престъпна група. Сумите, които са прибирани и са установени, са между 500 и 5 000 лв. в зависимост от бизнеса на търговеца. Становището на наблюдаващите прокурори е, че за повечето от лицата ще бъдат внесени искания в Специализирания наказателен съд за задържане под стража, тъй като според колегите има вероятност те да извършат още престъпления. По делото има множество свидетели, които образно казано са изнудвани. Няма да позволим да има реакция спрямо тях от други служители на НАП или от други държавни органи дори и да бъдат направени опити за законово основание на тези действия. Тоест, няма да позволим свидетелите на делото да бъдат притискани и „наказвани“ за това, че са изпълнили гражданските си задължения. Защото моят опит сочи, че такива случаи има“, обясни прокурор Гешев.   300 хил. лв. са намерени и иззети от домовете на служителите от НАП – София, обвинени в организирана престъпна група, каза от своя страна заместник административният ръководител на Специализираната прокуратура прокурор Димитър Петров. „Сумите, които са намерени и иззети от домовете на служителите на НАП - София, са в размер от около 300 хил. лева в различни валути и бижута. В тази връзка ще има обвинения, свързани с пране на пари, които са свързани с корупционните престъпления, извършени от групата. Структурата е била основно от ръководители на екипи, които помежду си са разпределяли своите роли, въздействали са върху членовете на екипите и така са координирали своите действия. Като дори се е стигало до моменти, в които определени търговци, които не са могли да отговорят напълно на изискванията за сумите, които са им били поискани, са се договаряли с данъчните служители с оглед на възможностите си“, каза още той и уточни, че така по преценка са били взимани вещи, които биха могли да задоволят битовите нужди на служителите на НАП.  „Също така самият механизъм на получаването на парите от данъчните служители е при извършване на т.нар. контролна покупка и при предварително договорена сума. В стоките, които са получавали като покупка, е бил поставен плик с пари, за да може да бъдат предавани неявно например за останалите клиенти“, обясни прокурор Петров.", "date": "2018.03.28", "title": "От спецпрокуратурата разкриха ексклузивни подробности за корумпираните данъчни, закопчани при спецакция на ГДБОП"}
{"url": "https://www.blitz.bg/svyat/turskite-zheni-se-boryat-za-ravenstvo-chrez-porochni-navitsi_news589429.html", "text": "Много турски жени започнаха да пушат, за да демонстрират независимост в патриархалното общество, съобщава китайската агенция Синхуа. В публикацията се цитират статистически данни, според които около 40% от мъжете и почти всяка осма жена пушат в Турция. Отбелязва се, че за жените тютюнопушенето е начин да се отпуснат при определени отрицателни житейски ситуации. Според една жена, която работи в Истанбул като чистачка, тя няма възможност да посети женските клубове или ресторанти. Единственият начин да се отпусне е да пуши.  \"Това ми дава релаксация, чувство за свобода, облекчава стреса\", обясни тя пред агенцията. Семейният психолог Бетул Байкал Динк посочва разпространението на тютюнопушенето сред турските жени и обяснява това с желанието им да покажат, че са равни или напълно превъзхождащи мъжете.  Обаче лошият навик, който дарява на дамите илюзията за свобода, е изключително вреден за здравето. Понастоящем турските парламентаристи обмислят възможността за ограничаване на законодателството за тютюнопушенето. Превод: БЛИЦ    ", "date": "2018.03.28", "title": "Турските жени се борят за равенство чрез порочни навици"}
{"url": "https://www.blitz.bg/kriminalni/prestplenie/mzh-sgrabchi-brutalno-ssedka-i-bludstva-s-neya-mezhdu-etazhite-posred-byal-den-v-plovdiv_news589300.html", "text": "Мъж нападна жена и блудства с нея посред бял ден в квартал Кючук Париж в Пловдив, пише TrafficNews.bg. 55-годишната слизала по стълбите на блок на улица „Скопие”, когато била издебната от мъж, който живее в същата жилищна сграда. Отвратителната сцена се разиграла в събота около 16 часа. 66-годишният нападател мастурбирал на междуетажната площадка и започнал да притиска жената и да опипва интимните й части. Веднага след като се измъкнала, тя подала сигнал в полицията, след което нападателят е арестуван за 24 часа.  Започнато е и досъдебно производство за извършеното престъпление.  Източник:   ", "date": "2018.03.28", "title": "Мъж сграбчи брутално съседка и блудства с нея между етажите посред бял ден в Пловдив!"}
{"url": "https://www.blitz.bg/kriminalni/v-kanada-napadatel-rani-politsay-i-se-barikadira_news589303.html", "text": "Неизвестният засега мъж е стрелял по полицай, а след това се е барикадирал в гараж в североизточната част на канадския град Калгари, провинция Алберта, съобщава тв каналът CBC. Според информацията, мъжът се опитал със сила да вземе ключовете от колата от един от живущите в частен дом. На мястото на инцидента пристигнали служителите на реда, по които нападателят открил огън.  В момента мястото на произшествието е отцепено, има разположени служители на полицията. Раненият полицай е хоспитализиран с огнестрелни рани, състоянието му се оценява като тежко. Превод и редакция: БЛИЦ", "date": "2018.03.28", "title": "В Канада нападател рани полицай и се барикадира"}
{"url": "https://www.blitz.bg/analizi-i-komentari/psikholozhka-razkri-kakv-e-izvrshitelyat-na-zverstvoto-s-azhda-poluchil-e-udovolstvie-po-varvarski-nachin_news589336.html", "text": "Целта е да се предизвика болка, не само физическа, но и психическа за цял живот. Това е свързано с желанието да обезобразиш човека. Това нещо оставя травма завинаги. Това заяви в ефира на \"Здравей, България\" психиатърът Цветослава Гълъбова във връзка със случая, при който вчера заляха с киселина жена в столицата. \"Това не е престъпление, извършено в състояние на афект. Това са обмислени неща. Целта е жертвата да бъде накарана да страда. Обикновено тези хора не са успели да получат нещо, което желаят от жертвата си\", каза психоложката.   \"Иска се жертвата да бъде унижена и обезобразена за цял живот. Извършителите на такива престъпления са хора неустойчиви и несигурни в себе си, които по варварски начин получават удоволствието, че са победили. Това често пъти са поръчани престъпления. Това все пак е лесно за извършване. Оръжието лесно се набавя\", добави тя.   \"Важно е дрехите на жертвата да бъдат свалени бързо и пострадалият бързо да измие очите си с вода. Пораженията, които се нанасят с киселина върху очите, могат да бъдат наистина трагични и да се стигне до ослепяване\", каза Гълъбова.", "date": "2018.03.28", "title": "Психоложка разкри какъв е извършителят на зверството с Ажда: Получил е удоволствие по варварски начин"}
{"url": "https://www.blitz.bg/kriminalni/prestplenie/goreshcha-informatsiya-za-sstoyanieto-na-izgorenata-s-kiselina-azhda_news589337.html", "text": "Жената е в непроменено тежко общо състояние, но стабилно. Очаква се в близките дни състоянието да позволи извършването на оперативни интервенции за отстраняване на мъртвите тъкани и кожна пластика. Прилагат се най-модерната средства за местно и общо лечение. Жената не е контактна. Тя е на апаратна вентилация. Това съобщи в ефира на БНТ Мая Аргирова, началник на Клиниката по изгаряния в УМБАЛСМ „Н. И. Пирогов“, където пострадалата Ажда Ибрахимова бе приета по спешност. В ефира специалист също каза какво може да направи обикновеният човек, ако бъде залят с киселина.   \"При тези ситуации се срещат три вида киселини - сярна, азотна и солна. В концентрирания си концентрат те са изключително опасни. Сярната извлича водата от кожата. Солната киселина унищожава белтъчините в кожата. Азотната киселина също реагира с протеините и ги унищожава. Натриевата основа пък прави мазнините на кожата и направо на сапун. В първия момент различните киселини не могат да бъдат различени. При всичките обаче се наблюдава едно и също – болка и повишаване на температурата. При основата се усеща и мазнеене\", каза Наско Стаменов, химик и учител по химия.     \"Две са нещата, които причиняват вредата - повишаване на температурата и самата химична реакция. Първото нещо, което трябва да се направи е подсушаване на засегнатото място. Кожата не трябва да се търка, защото така се разнася киселината. След това обилно измиване – говорим за литри наведнъж, за да не може да се вдигне температурата. Много трябва да се внимава агентът да не попадне в очите. Естествено, ако знаем какъв е агентът, можем веднага да противодействаме при киселините със сода за хляб, ако е основа - с оцет.     Химикът също отбеляза, че хората доста лесно може да се сдобият с киселини, защото те имат голямо приложение в бита.    ", "date": "2018.03.28", "title": "Гореща информация за състоянието на изгорената с киселина Ажда!"}
{"url": "https://www.blitz.bg/svyat/srbskite-vlasti-zadrzhakha-vorzhen-do-zbi-blgarin_news589356.html", "text": "Сръбската полиция е арестувала 40-годишен български гражданин, в чийто автомобил са открити няколко пистолета и боеприпаси. Това предаде Танюг.При преглед на автомобил Мицубиши с българска регистрация на граничен пункт „Батровци“ (на границата с Хърватия) полицаите открили два пистолета с 12 патрона, малокалибрен револвер с 6 патрона, заглушител и кутия с 12 патрона.  Българинът, идентифицирана с инициалите З.Д.З., ще остане в ареста 48 часа, след което ще бъде изслушан от прокурор в Сремска Митровица, уточнява bTV.", "date": "2018.03.28", "title": "Сръбските власти задържаха въоръжен до зъби българин"}
{"url": "https://www.blitz.bg/lyubopitno/dzhadzhi/strashen-virus-mori-polovin-milion-telefona-s-android_news589382.html", "text": "Специалисти на британската компания за компютърна сигурност SophosLabs са открили вредоносен код в няколко популярни приложения за Android, които са свалени от стотици хиляди потребители. Вирусите са били скрити в програми за четене на QR-кодове и умни компаси в магазина Google Play.Вредоносния код е наречен Andr/HiddnAd-AJ: и позволява на хакери да изпращат на заразените устройства реклами на цял екран и активни линкове. Според SophosLabs засегнатите приложения са свалени от поне 500 000 потребители, пише Факти бг.  Вирусът се активира чак на шестия час след инсталирането на програмата. Заразената част от програмата е замаскирана като стандартна библиотека на Android, вградена в приложението. От Google твърдят, че вече са изтрили всички засегнати програми от магазина си.", "date": "2018.03.28", "title": "Страшен вирус мори половин милион телефона с Android"}
{"url": "https://www.blitz.bg/layfstayl/skorost/belikobpitaniya-otseche-spirame-dizelovite-koli-oshche-predi-2030-godina_news589376.html", "text": "Πoдгoтвянaтa oт Beлиĸoбpитaния зaбpaнa нa ĸoлитe c бeнзинoви и дизeлoви двигaтeли oт 2040 г. мoжe дa влeзe в cилa 10 гoдини пo-paнo - пpeз 2030 г. Aмбициoзнaтa цeл нaбиpa вce пo-гoлямa пoдĸpeпa нa Ocтpoвa, ĸaтo зa нeя ce зacтъпвaт ĸaĸтo eĸoлoгични opгaнизaции, тaĸa и няĸoи oт члeнoвeтe нa бpитaнcĸия пapлaмeнт, пише Мъни бг. \"Moжeм дa видим мнoгo пo-гoлямo тъpceнe нa eнepгия дo 2030 г. Ho aĸo зapeждaнeтo cе извъpшвa yмeлo, тaĸa чe нe yвeличaвaтe нaтoвapвaнeтo в пиĸa нa дeня, нямa нyждa oт гoлямo ĸoличecтвo нoвa eнepгия\", твъpди Kyпъp. Mecтнитe eнepгийни дocтaвчици cъщo изpaзявaт гoтoвнocт дa ce cпpaвят cъc cъĸpaтeн c 10 гoдини cpoĸ. \"Aĸo цeлтa бъдe пpeмecтeнa нaпpeд, eнepгийнитe мpeжи ca гoтoви дa дocтaвят eнepгия\", ĸaтeгopични ca тe. Aĸo oгpaничeниятa влязaт в cилa oт 2030 г., cтpaнaтa щe cвиe пoчти нaпoлoвинa внoca нa пeтpoл и щe пocтигнe зaлoжeнитe цeли зa пo-ниcĸи въглepoдни eмиcии, cмятaт eĸoлoгични opгaнизaции. Haциoнaлнaтa eнepгийнa мpeжa плaниpa дa изгpaди cyпepбъpзи зapядни cтaнции нa 50 ocнoвни бeнзинocтaнции из Oбeдинeнoтo ĸpaлcтвo, зa дa yлecни движeниeтo нa eлeĸтpoмoбили пo пътищaтa нa Ocтpoвa.  Зa дa ce cпpaви c yвeличeнaтa ĸoнcyмaция и нaтoвapявaнe, eлeĸтpичecĸaтa мpeжa щe имa нyждa oт пoдoбpeния нa мecтнo нивo, ĸoитo нямa дa ca ниĸaĸ eвтини. Te oбaчe тpябвa дa бъдaт плaтeни oт coбcтвeницитe нa eлeĸтpoмoбили, a нe oт вcичĸи пoтpeбитeли чpeз cмeтĸитe зa тoĸ. \"Teзи, ĸoитo нaлaгaт дoпълнитeлни paзxoди, тpябвa дa пoнecaт cпpaвeдливa чacт oт тoвa и ниe тpябвa дa зaщитим пoтpeбитeлитe ĸaтo цялo. He мoжe пoтpeбитeли, ĸoитo нямaт eлeĸтpичecĸи aвтoмoбили, дa cyбcидиpaт тeзи, ĸoитo гo имaт\", зaяви Aндpю Бъpджиc, пapтньop в eнepгийния peгyлaтop Оfgеm.  Koмпaниитe, ĸoитo ocигypявaт eлeĸтpopaзпpeдeлeниeтo в Oбeдинeнoтo ĸpaлcтвo, cъщo мoгaт дa ce cпpaвят cъc cъĸpaтeния cpoĸ. Aĸo пpaвитeлcтвoтo пpeдлoжи зaбpaнa нa ĸoлитe нa бeнзин и дизeл oт 2030 г., Haциoнaлнaтa eнepгийнa мpeжa щe пoдĸpeпи идeятa. \"Oт глeднa тoчĸa нa мpeжaтa, 2030 г. или 2040 г. e дocтaтъчнo дaлeч, зa дa дeйcтвa\", зaяви Гpeъм Kyпъp, pъĸoвoдитeл нa пoздpaздeлeниeтo нa ĸoмпaниятa, oтгoвapящo зa eлeĸтpoмoбилитe.  Дoтoгaвa ĸoмпaниятa вeчe cъc cигypнocт щe e изгpaдилa нeoбxoдимaтa инфpacтpyĸтypa зa зapeждaнeтo нa пpeвoзнитe cpeдcтвa нa Ocтpoвa. Cпopeд Kyпъp cтpaнaтa нямa дa имa нyждa oт нoви eлeĸтpoцeнтpaли, пpи ycлoвиe чe пpeвoзнитe cpeдcтвa ce зapeждaт извън пиĸoвитe чacoвe. Hacтoящaтa бpитaнcĸa eнepгийнa мpeжa би пoнecлa дopи oчaĸвaнитe пpeз 2030 г. 9 млн. eлeĸтpoмoбилa - oгpoмнo yвeличeниe oт нacтoящитe 130 000.    ", "date": "2018.03.28", "title": "Beлиĸoбpитaния отсече: Спираме дизеловите коли още преди 2030 година"}
{"url": "https://www.blitz.bg/layfstayl/shoubiznes/rachkov-i-mariya-se-sbrakha-no-si-postavikha-tezhko-uslovie_news589349.html", "text": "Водещите Мария Игнатова и Димитър Рачков отново се събраха, но връзката им е отворена във всички посоки. Според запознати двамата са подновили отношенията си преди няколко седмици, но това е повече в името на децата, които са много добри приятели, пише \"Телеграф\". Иначе всеки от тв знаменитостите има своите забележки. Мария Игнатова преди време бе изловена от папараци да се натиска с артиста Кристиян Милатинов, с когото играе в сериала \"Полицаите от края на града\". Самият Кристиян категорично отрече да е имал връзка с нея.  Близки до Мария и Рачков споделят, че двамата след раздялата са били в обтегнати отношения, но напоследък силно ги затоплили. Тя била забелязана все по-често в къщата на Рачков в затворения комплекс край \"Панчарево\". Точно, когато той се пресели в дома, двамата се разделиха и дори го обявиха официално. Сега отново са заедно понякога, като явно чакат шанс да разберат дали ще се събират или разделят.  Случва се понякога да прекарват уикендите с децата. Синът на Игнатова - Виктор, детето на Рачков - Митко-младши, се разбират отлично, издават близки до тв двойката. Част от грижите за Виктор били поети от баща му Петко Димитров, който обръщал еднакво внимание както на него, така и на двамата си синове от Яна. Игнатова и Рачков също полагали доста усилия във възпитаването на момчетата. Понякога през ваканцията майката на водещия поемала грижите и за двете деца. ", "date": "2018.03.28", "title": "Рачков и Мария се събраха, но си поставиха тежко условие"}
{"url": "https://www.blitz.bg/layfstayl/skorost/chakaneto-svrshi-vizhte-novoto-yaponsko-chudovishche-rav4-snimki_news589399.html", "text": "Японците от Toyota представиха на автосалона в Ню Йорк петата генерация на своя кросоувър RAV4. Визията на автомобила е изпълнена в стила на миналогодишната концепция FT-AC и се различава радикално от досегашното четвърто поколение. Петата RAV4 се прави и на изцяло новата платформа TNGA K, пише Факти бг.От компанията заявяват, че конструкцията е с 57% по-яко от предишната. Новост е и осемстепенната автоматична трансмисия, както и системата за динамично разпределение на въртящия момент. Системата разпределя момента между предния и задния мост, като прехвърля до 50% назад. Освен това за по-добра управляемост и проходимост, въртящият момент може да се разпределя и между лявото и дясното задни колела. Базовите версии обаче няма да разполагат с тази система, а хибридната ще е снабдена със собствена трансмисия, а задните колела ще се задвижват от електромотор. Габаритната дължина на новата Toyota RAV4 е 4 595 мм, широчината е 1 855 мм, а височината - 1 699 мм. Размерът на междуосието е 2 689 мм. Автомобилът е с 10 мм по-къс от предшественика си, но и с 10 мм по-широк. Междуосието е увеличено с 29 мм за сметка на по-къси надвеси. Кросоувърът ще излезе на пазара в САЩ с три модификации - XSE Hybrid, Limited и Adventure. Двигателят за щатите е 2.5-литров бензинов. Със същия ще се оборудва и хибридната версия. Продажбите ще стартират първо в САЩ, като до края на годината се очаква да се появи и европейската версия на модела.", "date": "2018.03.28", "title": "Чакането свърши! Вижте новото японско чудовище RAV4 (СНИМКИ)"}
{"url": "https://www.blitz.bg/lyubopitno/svrkhestestvena-sila-bg-v-matritsata-ili-nebesna-puknatina-be-vidyana-nad-kanada-snimki_news589440.html", "text": "На 19 март тази година жители на Келоун в крайната западна част на Канада станаха свидетели на удивително явление. По време на залез над града неочаквано се появила загадъчна линия разделяща светлината, отделяща озарената от Слънцето част от небето от мрачната част. Човек би си помислил, че това не е реалност, а някаква компютърна игра, в която има проблем с фоновите структури, пише Езорейтер.Поразените очевидци сметнали, че някаква свръхестествена сила е разделила небосклона на две половини. Две снимки на аномалията са направени от местната жителка Тери Нокс. Оказвайки се в мрежата, тайнствените снимки веднага приковаха вниманието на специалистите.   Едни коментатори веднага сметнаха, че това е бъг в матрицата и е крайно време да разберем, че живеем в илюзия. Според други, за всичко е виновен хълмистият релеф, благодарение на който светлината на залязващото слънце се вижда само частично. Трети са на мнение, че става дума за пространствен портал, защото през последните години конспиролозите и изследователите на паранормалното говорят за тях все по-често.  Ако се вярва на четвъртите, това е чудо с религиозен произход, което, вероятно, предвещава края на света. Има и такива, които се отнесоха със скептицизъм към феномена. Според тях, става дума за фотомонтаж.  Превод и редакция: БЛИЦ", "date": "2018.03.28", "title": "Свръхестествена сила: „Бъг в матрицата“ или „небесна пукнатина“ бе видяна над Канада (СНИМКИ)"}
{"url": "https://www.blitz.bg/layfstayl/skorost/nyama-bentli-nyama-mertsedes-zil-118-yunost-struva-860-000-leva-snimki_news589394.html", "text": "Рядък микробус ЗиЛ-118 Юность от 1964 г. си търси нов собственик в немското mobile. Прекрасно реставрираната реликва се намира в Украйна и се предлага за внушителните €430 000.Обяснение за високата цена дава тиражът на модела. ЗиЛ-118 Юность се произвежда в продължение на три десетилетия, но в много малки партиди за специални нужди. Смята се, че завода са напуснали едва около 100 екземпляра. Бусът от Украйна е от първата серия, от която са произведени само 20 бройки. За времето си Юность е като дошъл от бъдещето. Печели множество награди от различни изложения и привлича интереса дори на Хенри Форд Младши. ЗиЛ-118 обаче така и не става масов автомобил. Използва се предимно за обслужване на съветската партийна върхушка или за превоз на чуждестранни туристи. Юность е построен върху шаси от лимузината ЗиЛ-111. Дълъг е 6.8 метра и може да превозва до 18 пътници. Задвижването е поверено на 7.0-литров V8 от ЗиЛ-130 с мощност 150 к.с. Моторът е съчетан с 2-степенна автоматична трансмисия, управлявана от необичаен лост върху торпедото. Максималната скорост е 120 км/ч, а средният разход - 21 л/100 км.", "date": "2018.03.28", "title": "Няма \"Бентли\", няма \"Мерцедес\"! ЗиЛ-118 Юност струва 860 000 лева (СНИМКИ)"}
{"url": "https://www.blitz.bg/lyubopitno/nauka-i-tekhnologii/ucheni-nadniknakha-v-star-sarkofag-i-se-opulikha-ot-strannata-nakhodka-v-nego-snimkivideo_news589227.html", "text": "Учените в Австралия са открили останките на мумия в елегантно издълбан 2500-годишен саркофаг, който е класифициран като празен и никога не е изследван, съобщават световните медии. Музеят \"Никълсън\" в университета в Сидни от 150 години притежава четири древни и сложно проектирани египетски саркофага, а в три от тях са открити мумии. Миналата година изследователи отварят капака на четвъртата, с надеждата да намерят поне остатъци превръзки и кости. \"Данните преди това показаха, че ковчегът е празен или с остатъци ... Има много повече, отколкото се смяташе преди\", коментира Джейми Фрейзър, водещ изследовател и старши уредник в музея.  Мумията, която е \"силно разкъсана\" е със запазени около 10% от тялото. Саркофагът е принадлежал на Мер-Нейт-ит-ес, според йероглифите на капака. Вероятно мумията е с благородно потекло и е служител на Господарката на храма на Секхмет. Саркофагът датира от 26-та династия, около 664-525 г. пр. Хр.  Саркофагът е придобит през 1860 година в Египет от Чарлз Никълсън, бивш канцлер на университета в Сидни. Оттогава е и в музея на университета, носещ името му.  Фрейзър допълва, че след първоначалните изследвания считат, че вероятно останките са от един човек на около 30 години, но не са сигурни дали са на мъж или жена.  Ковчегът и неговото съдържание вече са сканирани с лазер, за да се създаде 3D модел и да се изпратят за подробно компютърно томографско сканиране.", "date": "2018.03.28", "title": "Учени надникнаха в стар саркофаг и се опулиха от странната находка в него (СНИМКИ/ВИДЕО)"}
{"url": "https://www.blitz.bg/layfstayl/shoubiznes/prvo-v-blits-tsvetelina-grakhich-se-pusna-chisto-gola-zashchoto-bila-losho-momiche-snimka_news589398.html", "text": "Измършавялата Цветелина Грахич, която доскоро бе част от семейството на \"Шоуто на Слави\", пусна пикантен кадър в социалната мрежа, на който е свалила дрехите си. Певицата, с плашещо слаб вид, показа снимка, на която лицето й не се вижда, но пък пъчи едрите си силиконови бомби. Все пак босненката е закрила зърната си с ръка, явно за да не сее разврат и сред най-малките си фенове.  Кадърът е за лека нощ по думите й, а хаштаговете, които е използвала, за да опише себе си са \"лошо момиче\", \"обичам татуировките\", \"парола\", \"страст\", \"мамка му\" и \"руса коса\".  Фотосът започна моментално да събира харесвания, но някои от коментарите бяха доста остри към изпълнителката: \"Преувеличаваш! Разбрахме, че имаш татуси. Малко срам нямате ли, бе хора?! И деца ви гледат все пак\", разгневи се разочарован фен.  Въпреки негативните коментари обаче, повечето меломани се притесняват за здравето й. Певицата буквално е измършавяла, станала е кожа и кости, но видно не се притеснява от това.    ", "date": "2018.03.28", "title": "Първо в БЛИЦ! Цветелина Грахич се пусна ЧИСТО ГОЛА, защото била лошо момиче! (СНИМКА)"}
{"url": "https://www.blitz.bg/svyat/mzh-izvrshi-polet-s-raketa-postroena-ot-samiya-nego-eto-kakva-e-bila-tselta-mu-snimki_news589299.html", "text": "Американец от Калифорния полетя със самоделна ракета, като целта му беше да докаже, че Земята е плоска. Майкъл Хюз се издигна на височина от над 570 метра с помощта на сглобената в гаража му машина. След това се приземи с парашут в пустинята Мохаве, при което нарани гърба си, съобщава bTV. Травмите му не са сериозни.  Хюз отбеляза, че това е само началото на неговата мисия. Той иска да построи по-голяма ракета, с която да полети в Космоса и да направи снимки, с които да докаже тезата си за плоскостта на Земята. ", "date": "2018.03.28", "title": "Мъж извърши полет с ракета, построена от самия него, ето каква е била целта му (СНИМКИ)"}
{"url": "https://www.blitz.bg/svyat/mzh-prinudi-poznata-da-pravi-seks-s-nego-izlgal-ya-che-umira_news589306.html", "text": "Жител на Нова Зеландия се призна за виновен за това, че чрез измама принудил позната да прави секс с него. Той казал на девойката, че е бил отровен и за да бъде спасен е необходимо да правят секс, съобщава \"Мирър\". Мъжът дошъл в къщата на жената и й съобщил, че е бил нападнат и принуден да изпие някаква непозната отрова, в резултат на което ще умре след 48 часа, ако през това време не прави секс. Интимен контакт като противоотрова е указан, защото, според мъжа, за да се отстрани отровата от тялото, той трябвало да се \"поти по специален начин\". Нямало други възможности да отърве смъртта, според \"отровения\", защото \"нападателят, който му вкарал отровата, отлетял в чужбина\".  Жената не можела да откаже да спаси живота му. Още повече, че по нейните думи, той пристигнал при нея \"с червено лице и държайки се за ребрата\".  Скоро след срещата, потенциалната \"спасителка\" получила писмо от неизвестен адрес, в което се потвърждавала историята на познатия й, а също така се съобщавало, че за детоксикация е необходимо да се влиза в интимни отношения с жертвата три пъти в рамките на 48 часа. Момичето се съгласило, защото решило, че животът на нейния познат е под голяма заплаха.  Историята обаче не свършваше с това. Два дни след сексуалните отношения, момичето отново започва да получава писма, но сега вече заплашителни. В тях пишело, че хората, които са скъпи за нея, ще пострадат, ако не започне да влиза в сексуални отношения със \"спасения\" познат до седем пъти на ден. Тя също трябваше да се остави да бъде снимана на телефона му. По-късно пък тя била изнудвана, че ако откаже, интимните снимки ще се появят в мрежата.  В крайна сметка момичето започва да подозира, че тези писма се изпращат от самата \"жертва\".  В резултат на това момичето разказва за проблема на своя приятел и той я убеждава да се обърне към полицията. Впоследствие мъжът е признал своята вина. Присъдата му ще бъде обявена на 25 май. Превод и редакция: БЛИЦ", "date": "2018.03.28", "title": "Мъж принуди позната да прави секс с него, излъгал я, че умира"}
{"url": "https://www.blitz.bg/svyat/chetiri-ot-nay-golemite-svetovni-zagadki-koito-do-den-dneshen-ostavat-nerazgadani-snimki_news589308.html", "text": "Загадките на света продължават да ни изумяват. Има такива, които като че ли завинаги ще останат без отговор. Светът ни е необятен и прекрасен. Макар все по-често да обръщаме поглед към Вселената, на Земята има още цял куп неразкрити тайни. И може би ще ни трябват поне няколко живота, за да се доближим само с една крачка до разкриването им. За някои от световните загадки се водят спорове от години. Теориите и предположенията около тях се множат всеки миг, но никоя от тях не ги обяснява напълно.  Вижте кои са няколко от най-неразбираемите световни загадки, които и до днес не са намерили своя логичен отговор. 1. Мумиите от Сан Бернардо  Колумбийският град Сан Бернардо изумява с тайните си. През 1957 година месното гробище е наводнено. При преместването на останките работниците откриват, че всички те са напълно запазени и няма никакви следи от разлагане. Те свидетелстват пред властите, че телата са мумифицирани по някакъв естествен, необясним начин. Дори дрехите са в добро състояние.  Едната теория за това е, че местните са имали специална диета. Другата обвинява надморската височина на района. Дори някоя от тях да е вярна обаче, няма обяснение защо и дрехите на погребаните са се запазили толкова добре. Сан Бернардо е единственият град в района, в който има мумифицирани тела. След откритието мумиите са изложени в музей. Не са взети никакви мерки за запазването им, а те и до днес са непокътнати от времето. 2. Ръкописът Сибиу  През 1961 година се открива документ, наречен Ръкописът Сибиу. Създаден през 1500-те години, той се състои от 450 страници. В него са описани технически спецификации относно артилерията, балистиката и многостепенните ракети.  В текста с подробности се говори за изстрелване на ракета пред хиляди свидетели в град Сибиу през 1555 година. Авторът му е Конрад Хаас. Мъжът е описал скици на ракетите, направени по негов дизайн. В него той описва и идеите си за съвременни космически кораби, ракетно гориво и делта крила. Никой не може да обясни как така някой е писал за ракети и космически кораби преди стотици години. 3. Изгубеният град в Калахари  Уилям Хънт, познат с псевдонима Джилермо Фарини, през ноември 1885 година говори за мистериозен град, на който се натъкнал в пустинята Калахари. През 1886 година той описва мистериозните скални образувания, край които имало руини на древен град, в книгата си.  В следващите няколко години са проведени няколко експедиции, които не откриват нищо на описаното място. Така мистерията постепенно се превръща в мит. Търсенето е възобновено през 2016 година. Този път обаче са открити скални образувания, които съвпадали с описанието на Хънт. За момента не се знае дали те имат нещо общо с отдавна изгубен древен град.   4. Витите стълби в сватбения параклис Лорето в Санта Фе   В края на 1870-те години, малко преди сградата да е напълно завършена, архитектът на параклиса в Санта Фе умира внезапно. След като разглеждат плановете, строителите виждат, че няма планирано стълбище, което да води до таванското помещение, където щял да стои хорът. И тъй като стандартно стълбище нямало как да бъде изградено, защото параклисът бил твърде нисък, строителите се зачудили какво да предприемат.  Монахините започват да се молят на Св. Йосиф Обручник в продължение на 9 дни. В деветия ден на вратата на параклиса се появява странен мъж. Той казва на монахините, че ще може да изгради стълбище, но само ако му осигурят пълно спокойствие и не го безпокоят, докато не го завърши. За целта той обещал да използва само материалите, които носи със себе си. Те се съгласяват и мъжът работи в уединение 3 месеца.  Стълбището е извито, високо 6.7 метра и красиво. Има обаче нещо странно – то няма нито гвоздеи, нито колона, която да поддържа тежестта. Монахините били категорични, че няма да издържи хората, които се изкачват по него. Стълбището обаче учудващо се оказва много здраво. Никой не знае кой е мъжът, изградил стълбището.   Източник: sanovnik.bg ", "date": "2018.03.28", "title": "ЧЕТИРИ от най-големите световни загадки, които до ден днешен остават неразгадани (СНИМКИ)"}
{"url": "https://www.blitz.bg/foto/prelestnata-azsae-takiva-bombi-nyama-nito-putin-nito-trmp-snimki-18_news589135.html", "text": "Тя се казва Азсае, а името й съдържа твърде много гласни. Това обаче не пречи на милиони мъже по света да си мечтаят да се срещнат с нея, въпреки че след второто силно питие те няма да могат да ѝ шепнат името й в ушето. Рисковете на първите срещи. И все пак младата дама има уникално излъчване и още по-уникално тяло. Познавачи и разбирачи са категорични, че нито Владимир Путин, нито неговия колега Доналд Тръмп, а дори и Ким Чен Ун притежават мощни бомби като нейните. ", "date": "2018.03.28", "title": "Прелестната Азсае: Такива бомби няма нито Путин, нито Тръмп (СНИМКИ 18+)"}
{"url": "https://www.blitz.bg/layfstayl/khoroskop/astrologt-ivelina-pencheva-dnes-e-den-na-preobrazhenie-vreme-e-za-chudesa_news589320.html", "text": "8-ят слънчев ден е свързан с преображението. Това е време за чудесата и за подмладяване. Именно днес можем да получим Божията благодат. Благоприятно време е за преход към ново духовно качество, пише в хороскопа си за bulgaria.utre.bg астрологът Ивелина Пенчева. „Този ден е като „бял лист”, в който започваме да пишем близкото си бъдеще. Може да започнете всичко отново, на чисто, загърбвайки старото. Новото може да дойде неочаквано. Бъдете готови за неочаквани неща! В този ден най-добре нищо да не се планира. Плановете може да се реализират точно на обратно“, предупреждава астрологът.  „Живейте свободно и независимо, а не по график! Ще им върви само на тези, които са разкрепостени и на тези, които са готови да рискуват. Проблемите започват да намират своето неочаквано решение. Не си правете изводи само по чутото! Денят способства всички начинания, особено с елемент на авантюризъм. Добре е да се проявява гостоприемство, безкористност, да се помага на всеки, който се нуждае от помощ, да се осъществяват нови запознанства“, съветва Ивелина Пенчева.  „Благоприятно е за пътуване, но само на къси разстояния. Време е за освобождение от всичко старо и ненужно, което възпрепятства прогреса ни. Това е ден за очистване, затова се препоръчва измиване, подстригване, козметични намеси. Полезни са водните процедури. Подходящо е за всякакво гадаене и сега можете да пробвате да погледнете в бъдещето“, добавя астрологът.  „Да не се започват съдебни процеси и операции с недвижима собственост! Неподходящо време за ремонт и за рутинна работа. Не се препоръчва да се подписват важни документи, да се сключват сделки и договори (освен устни)“, предупреждава Ивелина Пенчева.  В този ден се препоръчва вярност на всички мъже към своите жени.  „Храната трябва да бъде разнообразна. Може да ядете каквото искате. Ако не ви се яде, не се насилвайте! Добре е да пробвате нещо ново. Препоръчват се тонизиращи продукти. Полезно е да се изпие чаша кафе, 50 гр коняк за повишаване на тонуса и подобрение на умствената дейност. Да се ядат лимони, киви, ананас, праскови и други богати на витамини продукти“, съветва астрологът.  „Препоръчва се носенето на пъстри дрехи. Избягвайте сивите тонове, а най-вече червено-кафяво“, добавя тя.  „Сънищата са пророчески, ако са ярки и близо до утрото. Всичко свързано с ключалки, ключове, коридори и ограничено пространство – лишаване от свобода, затвор, болница. Ако сънувате животни – това е знак за лъжи, клюки, слухове“, обяснява Ивелина Пенчева. ", "date": "2018.03.28", "title": "Астрологът Ивелина Пенчева: Днес е ден на преображение, време е за чудеса"}
{"url": "https://www.blitz.bg/svyat/kucheta-legnakha-na-asfalta-umolyavayki-sobstvenitsite-si-da-ne-gi-davat-v-priyut-kdeto-shche-bdat-prispani-snimki_news589313.html", "text": "Ан Флорес от Хюстън, Тексас, публикува на своята страница във Facebook покъртително снимки: собственици носят и дърпат уплашени кучета в приюта, където скоро ще бъдат приспани. Снимките станаха страшно популярни и за съдбата на животните започнаха да се притесняват и да преживяват хиляди потребители в социални мрежи, информира \"Мирър\". Ан Флорес дошла в приюта заедно с един приятел, надявайки се да си избере куче, и забелязала момичетата, които насилствено влачели домашните си любимци. Кучетата лягали на тротоара и гледаха в очите собствениците си, но те били категорични.  \"На тях им беше все едно, те се смееха, защото кучетата не се движеха. За тях това беше като хвърляне на боклук, те нямаха никакво угризение\", казва Ан.  Изглеждаше, че кучетата Труман и Менди се досещали, че няма да оцелеят в приюта. И истината е, че е било планирано да бъдат приспани съвсем скоро, защото приютът бил пренаселен. В допълнение, здравето на кучетата не било добро - бившите им собственици очевидно не се грижили за домашните любимци.  След като снимките станаха вирусни в интернет, няколко души веднага изразили желание да вземат при себе си кучета. Сега Труман и Манди се запознават и оглеждат домовете на новите си собственици. Предстои им да преминат сериозно лечение за болести, но ветеринарните лекари се надяват, че кучетата ще могат да се възстановят напълно. Превод и редакция: БЛИЦ", "date": "2018.03.28", "title": "Кучета легнаха на асфалта, умолявайки собствениците си да не ги дават в приют, където ще бъдат приспани (СНИМКИ)"}
{"url": "https://www.blitz.bg/layfstayl/shoubiznes/skandalnata-andzhelina-s-pornoto-ne-vinagi-e-bila-seks-bomba-na-tezi-snimki-e-kato-selsko-devoyche_news589008.html", "text": "Плеймейтката Ангелина от Козарско, която в последните дни се прочу с домашното порно, което самата тя публикува, е изглеждала по коренно различен начин доскоро, пише Secret.bg. Само преди броени години Ангелинка е била съвсем скромно девойче от пазарджишкото село.Това са кадри от нейното близко минало, на които е с обикновена тениска, струваща не повече от 10 лева.  Тогава е била без екстеншъни, силиконов бюст и нула операции по лицето.", "date": "2018.03.28", "title": "Скандалната Анджелина с порното не винаги е била секс бомба! На тези СНИМКИ е като селско девойче"}
{"url": "https://www.blitz.bg/lyubopitno/nauka-i-tekhnologii/khorata-km-izvnzemnite-dobre-ste-ni-doshli_news589367.html", "text": "Засега все още човечеството не е осъществило контакт с извънземни (доколкото ни е известно), но това не пречи голяма част от хората да вярват в съществуването им. Как бихте реагирали, ако утре се събудите и водещата новина е, че сме открили извънземен живот? Ще се скриете в бункер под земята, ще започнете да четете наръчник „Как да комуникирам с извънземни“ или чисто и просто ще ви е „все тая“?Нови проучвания сочат, че хората са по-скоро позитивно настроени спрямо извънземните и вероятността да се натъкнем на тях,    Те идват, за да разрушат нашата планета и нашата раса, но това е само във филмовите ни представи. Според три проучвания на екип от Щатския университет в Аризона, представени миналия месец на годишната среща на Американската асоциация за напредък на науката, хората са изключително позитивно настроени към идеята, да открием извънземен живот. Първото проучване анализира новини, свързани с откриването на извънземни, от последните 21 години. При него екипът от Щатския университет Аризона използва специален софтуер, за да анализира доколко текстовете на едни от най-нашумелите през годините новини за извънземни са положително или отрицателно заредени. Оказва се, че в разгледаните материали са използвани три пъти повече думи, стимулиращи положителни емоции у аудиторията, отколкото отрицателни.  При второто проучване участниците в изследването пишат две реакции на хипотетична новина за току-що открит извънземен микроживот: едната от свое име, а другата от името на цялото човечество. При анализа става ясно, че в реакциите си хората използват пет пъти повече позитивни думи, отколкото негативни. Третото изследване разглежда реакциите на 500 души спрямо две различни новини. На едната група е дадена статия на „Ню Йорк Таймс“, съобщаваща, че на Марс е открит древен извънземен микроживот. А другата група получава материал на „Ню Йорк Таймс“, в който се твърди, че учените успешно са създали живот в лаборатория. Новината за откритата следа от живот на Марс има десет пъти повече положителни реакции, отколкото отрицателни, както и повече положителни реакции от новината за създадения в лаборатория живот. Оказва се, че хората биха били по-развълнувани от откриването извънземен живот, отколкото от създаването на нов на Земята. „До момента съществуват редица спекулации как бихме реагирали на такъв тип новини, но почти никакви систематични емпирични изследвания по въпроса“, споделя водещият на проучванията, психологът Майкъл Варнъм „Ако се натъкнем на живот извън Земята бихме реагирали доста позитивно“, добавя той. Въпреки това е важно да се отбележи, че проучването на екипа му изследва реакцията на хората относно откриването на извънземен микроживот. Не можем да бъдем сигурни, че ще реагираме толкова позитивно на петметрови същества или пък летящи кълба с газ. Това може би само времето ще покаже.", "date": "2018.03.28", "title": "Хората към извънземните: Добре сте ни дошли!"}
{"url": "https://www.blitz.bg/lyubopitno/mariya-orsich-tayniyat-medium-na-khitler-ne-e-za-vyarvane-s-kogo-svrzvala-fyurera-video_news589343.html", "text": "Мария Орсич е имала невероятен живот, но ако това, което днес се предполага за нея е истина, то тя е спомогнала за най-разрушителната война в човешката история, предава \"Дарик\". В края на ХІХ и началото на XX век Германия изживява бурно икономическо развитие. То се характеризира с развитието на важни структурни отрасли и с ускорена индустриализация.  През този период в Германия процъфтявали и различни  езотерични общества , стремящи се да положат основите на възродената германска идентичност. Нацистките интелектуалци и водачи били привлечени от тайните тибетски учения, достигнали до Запада. Мистичното общество, което издига  Хитлер , се нарича  „Туле” .  Как германските учени са били толкова успешни в техните експериментални опити с антигравитация, нови системи за задвижване на летателни апарати и ново синтезиране на химични елементи? Много  конспиративни теории  гласят, че нацистите са имали помощ отвън, не от нашата планета.  „Туле“ използвало  жени медиуми , които да се свързват с други светове и измерения и да черпят информация оттам. Има редица хипотези, в които се твърди, че най-висшето ниво на обществото “Туле” се е ръководело от жена на име  Мария Орсич . Тя била медиум и успявала чрез специални, неразгадаеми за всички останали членове на това общество рисунки, да получава информация от други светове за създаването на нови енергийни форми, нови антигравитационни уреди, както и техники за промяна на пространството и времето.  Най важните въпроси около нея и до днес остават без отговор. Откъде точно са идвали нейните видения и откъде е черпила всичката тази информация? Дали наистина тя е спомогнала да развитието на Германия с окултната си работа? И един много важен въпрос - съществувала ли е наистина тази жена?", "date": "2018.03.28", "title": "Мария Орсич - Тайният медиум на Хитлер! Не е за вярване с кого свързвала фюрера (ВИДЕО)"}
{"url": "https://www.blitz.bg/lyubopitno/iznenada-v-zatnteno-ktche-na-blgariya-razvzhdat-esetrovi-ribi-i-vadyat-cheren-khayver_news589365.html", "text": "Черен хайвер и есетрови риби в Странджа - оказва се, че всичко това е възможно в Рибарника край Малко Търново. В бетонните басейни се отглежда още и японска пъстърва, предава БНТ.България е един от големите производители на черен хайвер от есетрови риби на Балканите, а в Европа се нарежда на 5-6 място. Есетрите в Рибарника в Странджа се чувстват като у дома си, разказва рибовъдът Владимир Тодоров.  Рибарникът край Малко Търново е построен през 70-те години на миналия век. Работи известно време, след което е изоставен. След 2000-та е ремонтиран и отново зарибен. Разположен е върху площ от около 10 декара. Владимир Тодоров работи в Рибарника повече от 10 години и ни обяснява за какво служат различните басейни. А най-екзотичните риби в Рибарника, които сега се опитват да приспособят към българския климат са чига и сьомга. Интерес предизвиква и пъстървата, която е бяло-жълта на цвят. А коя е вашата любима риба? Но пък е подходяща за шаран и моруна, които допълват разнообразната палитра от риби и можете да поръчате на място да ви ги приготвят в кухнята. Рибарникът край Малко Търново засега е единственият в Югоизточна България, но с амбициите в близките 5-6 години да се разрасне. Покрай новото производство и Странджа да живне, надяват се хора от региона.", "date": "2018.03.28", "title": "Изненада! В затънтено кътче на България развъждат есетрови риби и вадят черен хайвер"}
{"url": "https://www.blitz.bg/layfstayl/za-damite/vnimanie-dami-chetka-ili-greben-vi-tryabva-za-kosata-otgovort-e-tuk_news589464.html", "text": "Гребените са за мъжете, четките са за жените? Или не. Гребените са за жени с къса коса, четките са за жени с дълга коса? Или? Всъщност, както с много от нещата от ежедневието ти, четката и гребенът са все около нас, без изцяло да ги познаваме, пише edna.bg.Проучване по темата с гребена и четката дава ясен отговор.  Първо е редно да се уточни защо са важни инструментите за коса. Дърпането, скубането, нараняването на скалпа по време на сресването на косата са „гаранция“ за накъсана коса, лишена от блясък и от всякакво положително настроение. За това, ако четката ви е ваш връстник, а от гребените ви липсват зъбчета, сбогувайте се с тях на мига. Изберете си нови четка и гребен и вижте кое кога да ползвате: Гребен – през деня, под душа, за оформяне на прическа Гребенът с широки зъбци помага да се преборите със завързаните крайчета, да разпределите кичурите, ако искате да ги навивате и изобщо – да подредите косата си както желаете. Четка – вечерта, на суха коса, за здрав и подхранен косъм Единствената четка, която ще донесе добро на косата ви, според фризьорите, е тази с естествен косъм. Благодарение на нея естественият себум се разпределя по дължината на целия косъм, като в същото време отстранява праха и мъртвите клетки от скалпа. Използвайте я нежно и с внимание. Нито една козметична процедура, която си правите вкъщи, включително и разресването на косата, не трябва да боли. Всяка вечер разресвайте косата преди сън и след месец ще забележите разликата.", "date": "2018.03.28", "title": "Внимание, дами! Четка или гребен ви трябва за косата? Отговорът е тук!"}
{"url": "https://www.blitz.bg/obshtestvo/regioni/razkritie-brkat-ubietsa-na-biznesmena-v-narechenski-bani-s-totomilioner-koyto-bil-spoletyan-ot-vnezapna-smrt-neotdavna_news589522.html", "text": "Набеденият за тотомилионер от Неделино, който е задържан за убийството на 45-годишен бизнесмен в Нареченски бани, няма нищо общо с родопския град. Това заяви кметът на Неделино Боян Кехайов, цитиран от 24rodopi.com. За убийството са задържани Севдалин Б. и синът му, като бе разгласено, че бащата е родом от Неделино.     „Този мъж няма нищо общо с Неделино. Най-вероятно е станала някаква грешка. В действителност имаше мъж от града, който се занимаваше с бизнес в Нареченски бани, но той се казваше Румен и има две дъщери. Действително бе тотомилионер и му палиха няколко пъти заведенията, но миналата година той почина при катастрофа край Черноморието“, коментира кметът на община Неделино Боян Кехайов.     По предварителна информация, задържаният е с постоянен адрес в Асеновград, но има вероятност да е свързан с Родопите. Той е родом от рудоземското село Грамаде, но от двадесет години не живее вече там.     Тялото на 45-годишният мъж е било намерено в микроязовир по пътя за Пампорово с множество порезни рани. По неофициална информация, става дума за софийски бизнесмен, който е бил убит преди дни.     Задържан от пловдивската полиция е съдружникът на бизнесмена, с който са държали крайпътно заведение в Нареченски бани. Предполага се, че между двамата мъже е имало финансов конфликт.    ", "date": "2018.03.28", "title": "Разкритие: Бъркат убиеца на бизнесмена в Нареченски бани с тотомилионер, който бил сполетян от внезапна смърт неотдавна"}
{"url": "https://www.blitz.bg/lyubopitno/zagadchen-oranzhev-oblak-obvi-mezhdunarodnata-kosmicheska-stantsiya-video_news589460.html", "text": "Уфолозите внимателно наблюдават Международната космическа станция, след като на нея бяха монтирани уеб камери, които позволяват на всички да бъдат в течение на случващото се около нея: кой се приближава към станцията, кой я следи и така нататък. Ако, естествено, служителите на НАСА не прекъсват връзката, както те обичат да правят, когато стане напечено, пише Езорейтер.Един от изследователите, следящи внимателно МКС, е Джордж Греъм. Той се е позиционирал в YouTube с ника Streetcap1.  Този път той зарадва своите последователи, които са над 77 000, с нова находка, която засяга именно МКС.    В един момент станцията изведнъж е обвита от фантастична оранжева мъгла (облак), при което тя е била толкова плътна, че нищо друго не се е виждало, освен крилото на слънчевата батерия. \"Обърнете внимание, Мъглата постепенно се разсейва. След кратко време всичко си идва на мястото. За съжаление, камерата е с много тесен зрителен ъгъл. Тя не позволява да се разгледат другите части на космическата станция, затова не е възможно дори да се съди за големината на разпространението на оранжевия облак, да не говорим за възможността да се идентифицира какво точно е това въобще...\", пише той в коментар към клип.    Странният феномен около МКС привлече вниманието на редица потребители в мрежата. Те започнаха да развиват различни теории. Също би било интересно да се чуе официалното обяснение на НАСА.    Превод и редакция: БЛИЦ       ", "date": "2018.03.28", "title": "Загадъчен оранжев облак обви Международната космическа станция (ВИДЕО)"}
{"url": "https://www.blitz.bg/svyat/nevronni-mrezhi-se-nauchikha-da-predskazvat-smrtta_news589466.html", "text": "Софтуерни разработчици от руската фирма \"Геро\" представиха начин да извлекат данни за живота, като прочетат данни от биомонитори. Данните от устройства като фитнес тракери се обработват в реално време, като се използва невронна мрежа. Въз основа на тези показатели изкуственият интелект изчислява средната продължителност на живота, предаде рен.тв. В този случай вече не се изисква пълен медицински преглед - системата изчислява не само календара, но и биологичната възраст, отбелязвайки състоянието на вътрешните органи. Алгоритъмът беше обучен с помощта на 10 хиляди медицински карти - въз основа на историята на случаите, невронната мрежа изчислява всички възможни варианти на заболяванията, включително леки и тежки форми, без да забравя за усложненията.  Експерти посочват, че в близко бъдеще (3-5 години), невронните мрежи не само ще предсказват заболяванията и продължителността на живота, но и ще направят препоръки за използването на продукти или съответна активност, които значително ще подобрят здравето на много хора. Превод: БЛИЦ", "date": "2018.03.28", "title": "Невронни мрежи се научиха да предсказват смъртта"}
{"url": "https://www.blitz.bg/kriminalni/nakazanie/strashilishcheto-friko-na-sd-za-opit-za-ubiystvo-na-bambaleyata_news589556.html", "text": "Окръжна прокуратура – Благоевград е внесла за разглеждане в съда обвинителен акт срещу Юли Мирчев-Фрико за опит за убийство и нанасяне на лека телесна повреда, съобщава struma.com. Инцидентът е от 2013 г. Между брата на Юли, Георги и Кирил Димитров (по прякор Бамбалеята) възникнал конфликт по повод неправилно паркиране, като след тази случка, при срещите им, те продължили да разменят обидни думи.     Късно през нощта на 18.06.2015 г. обвиняемият Мирчев получил обаждане по телефон от брат си, който му разказал за случващата се разправия между него, Бамбалеата и приятеля му Илия Дамянов с прякор Мано в дискотека в града. Ю. Мирчев веднага извикал такси и се придвижил към въпросното заведение, като при пристигането и непосредствено преди входа той извадил от дрехата си нож.     На стълбите във фоайето на дискотеката той настигнал Мано в гръб и с носеното от него оръжие му нанесъл удари, след което се насочил към брат си и Бамбалеата, които продължавали да се карат.     Обвиняемият нанесъл силен удар с ножа в областта на лявата гръдна половина на К.Д. и замахнал втори път да го прободе, но пострадалият успял да хване острието и по този начин отбил удара.     Въпреки намесата на охранителите на заведението да ги разтърват и да изведат Мирчев навън, той успял да се отскубне и отново се насочил към Бамбалеата, за да му нанесе пореден удар, но бил спрян.     От заключението на извършените съдебномедицински експертизи се установява, че на Мано са били нанесени две прободно-порезни наранявания в областта на дясната ребрена дъга и лявата страна на коремната стена, причинили временно разстройство на здравето, не опасно за живота. Кирил Димитров - Бамбалеата е бил удрян с юмруци, ритан с крака, намушкан с нож в сърдечната област на гръдния кош, където се намират жизненоважни органи, и порязан по лявата ръка, докато се предпазва.     Разпитан в хода на досъдебното производство обвиняемият Мирчев твърди, че не е носил нож в себе си и не е нанасял удари с него на пострадалите лица. Тези негови обяснения са били опровергани, както от показанията на свидетелите, така и от изготвените съдебномедицински и комплексна видеотехническа и лицево-идентификационна експертизи. Предстои делото да продължи в съда.     Появата на Фрико в Благоевград смръзва кръвта на враговете му, тъй като и преди и сега името му респектира и плаши знакови имена в родния ъндърграунд. Той обаче твърди за себе си, че училището, в което е бил в последните няколко години го е променило тотално и единствената му мечта е да излезе на свобода и се радва на спокойни старини.    ", "date": "2018.03.28", "title": "Страшилището Фрико на съд за опит за убийство на Бамбалеята"}
{"url": "https://www.blitz.bg/ikonomika/uk-biznest-predi-brekzit-vse-po-trevozhen-iska-evropeytsi-zashchoto-sa-po-rabotlivi_news589408.html", "text": "Бизнесът се тревожи за своето бъдеще заради липса на работна ръка след Брекзит и промяната в миграционната система, според ново изследване, направено от Migration Advisory Committee. Все повече компании се затруднявали да наемат служители от страни -членки на ЕС, заради предстоящото напускане на блока, пише \"Новини Лондон\". Шефовете на много британски фирми предпочитат да наемат именно европейски граждани, защото те били \"по-отговорни\" и ги предпочитали пред британците.  От вътрешно министерство обещават облекчени процедури по наемане на чуждестранни граждани. Този доклад е част от цялостен проект, целящ да проучи последствията върху пазара на труда след Брекзит.  Много работодатели са категорични, че европейските служители са по-предпочитани, защото полагали повече усилия в работата си, били склонни да работят извънредно и да поемат отговорност, за разлика от британците. ", "date": "2018.03.28", "title": "UK бизнесът преди Брекзит: Все по-тревожен, иска европейци, защото са по-работливи"}
{"url": "https://www.blitz.bg/lyubopitno/nauka-i-tekhnologii/google-izgybi-delo-za-miliapdi-zaplashena-li-e-sistemata-android_news589415.html", "text": "Gооglе тoĸy-щo изгyби ĸлючoвo дeлo зa aвтopcĸи пpaвa, ĸoeтo мoжe дa й cтpyвa милиapди дoлapи и дa пpoмeни нaчинa, пo ĸoйтo тexнoлoгичнитe ĸoмпaнии пoдxoждaт ĸъм paзpaбoтвaнeтo нa coфтyep. Гигaнтът e нapyшил зaĸoнитe зa aвтopcĸoтo пpaвo, изпoлзвaйĸи Јаvа coфтyep c oтвopeн ĸoд нa Оrасlе зa изгpaждaнe нa oпepaциoннaтa cиcтeмa Аndrоіd пpeз 2009 г., пocтaнoви aпeлaтивeн cъд в CAЩ, пише Мъни бг Cъдeбнoтo peшeниe e пocлeднoтo paзвитиe в oбъpĸaнaтa и ocпopвaнa 8-гoдишнa битĸa мeждy двeтe ĸoмпaнии. Koмпaниятa нa Лapи Eлиcън Оrасlе зa пъpви път зaвeдe дeлo cpeщy Gооglе пpeз 2010 г., твъpдeйĸи, чe Аndrоіd нapyшaвa 2 пaтeнтa, ĸoитo Оrасlе дъpжи нa coфтyepa cи Јаvа, вeздecъщият пpoгpaмeн eзиĸ, ĸoйтo зaxpaнвa вcичĸo - oт тeлeфoни дo yeб caйтoвe. Πpeз 2012 г. cъдът пocтaнoви, чe Јаvа нe зacлyжaвa зaщитa пo cилaтa нa зaĸoнa зa aвтopcĸoтo пpaвo. Двe гoдини пo-ĸъcнo aпeлaтивeн cъд oтмeни peшeниeтo, пoвдигaйĸи въпpoca дaли изпoлзвaнeтo нa пpилoжeн пpoгpaмeн интepфeйc oт Gооglе нapyшaвa aвтopcĸoтo пpaвo.  Πpeз 2016 г. cъдeбeн cъcтaв пocтaнoви, чe yпoтpeбaтa нa интepфeйca нa Оrасlе oт Gооglе e зaĸoннo cпopeд дoĸтpинaтa зa чecтнa yпoтpeбa нa зaĸoнa зa aвтopcĸoтo пpaвo, пoзвoлявaщa cвoбoднoтo изпoлзвaнe нa мaтepиaли, зaщитeни c aвтopcĸи пpaвa, пpи oпpeдeлeни oбcтoятeлcтвa. Koмпaниятa нa Лapи Eлиcън oбжaлвa peшeниeтo и eдин cъдия oтcъди в нeйнa пoлзa. \"Hямa нищo cпpaвeдливo в тoвa дa ce взeмe eднo ĸъм eднo тpyд, зaщитeн c aвтopcĸи пpaвa, дa ce изпoлзвa cъc cъщaтa цeл и дa фyнĸциoниpa ĸaтo opигинaлa в ĸoнĸypeнтнa плaтфopмa\", ce ĸaзвa в cтaнoвищeтo нa тpимa фeдepaлни cъдии.  Оrасlе пpивeтcтвa cъдeбнoтo peшeниe c мoтивa, чe \"зaщитaвa твopцитe и пoтpeбитeлитe\". Gооglе oбмиcля cлeдвaщитe cи cтъпĸи, ĸaтo мoжe дa ce oбъpнe ĸъм пo-шиpoĸ cъдeбeн cъcтaв (пeтимa или пoвeчe cъдии). \"Paзoчapoвaни cмe, чe cъдът oтмeни peшeниeтo, чe Јаvа e oтвopeнa и cвoбoднa зa вcичĸи. Toзи тип peшeниe щe нaпpaви пpилoжeниятa и oнлaйн ycлyгитe пo-cĸъпи зa пoтpeбитeлитe\", зaяви гoвopитeл нa Gооglе. Дpyг cъд тpябвa дa peши ĸoлĸo щe пoлyчи Оrасlе зa пoнeceнитe щeти. Дo 2016 г. ĸoмпaниятa иcĸaшe oĸoлo 9 млpд. дoлapa.  Ho тъй ĸaтo пpилoжнитe пpoгpaмни интepфeйcи ca cтaнaли мнoгo пo-шиpoĸo paзпpocтpaнeни пpeз гoдинитe, cъдът мoжe дa peши, чe Оrасlе зacлyжaвa пoвeчe, зaяви Kpиcтoфъp Kapaни, пapтньop в ĸaнтopaтa МсАndrеwѕ, Неld & Маllоу и пpeпoдaвaтeл пo пpaвo в Ceвepoзaпaдния yнивepcитeт в Илинoйc. \"Цифpитe в тoзи cлyчaй щe бъдaт зaшeмeтявaщи\", oтбeлязвa Kapaни.  Πpиcъдaтa нaй-вepoятнo щe нaдминe дoceгaшнoтo нaй-гoлямo oбeзщeтeниe зa нapyшeни aвтopcĸи пpaвa: пpeз 2010 г. Оrасlе ocъди ĸoнĸypeнтa cи ЅАР зa 1.3 млpд. дoлapa. Ho Gооglе дaлeч нe e eдинcтвeнaтa ĸoмпaния, ĸoятo щe изгyби oт тoвa peшeниe. Mнoгo дpyги paзчитaт нa coфтyep c oтвopeн ĸoд, зa дa paзpaбoтят cвoи coбcтвeни плaтфopми. Cъдeбнoтo peшeниe oзнaчaвa, чe няĸoи oт тяx или тpябвa дa плaщaт, зa дa изпoлзвaт лицeнзиpaн coфтyep, или дa paзpaбoтят coбcтвeн тaĸъв oт нyлaтa. \"Peшeниeтo щe дoвeдe дo знaчитeлнa пpoмянa в нaчинa, пo ĸoйтo ce paзpaбoтвa coфтyep в цeлия cвят. Toвa вcъщнocт oзнaчaвa, чe aвтopcĸoтo пpaвo в тoзи ĸoнтeĸcт имa зъби. Πoняĸoгa бeзплaтнoтo вcъщнocт нe e бeзплaтнo\", зaяви Kapaни. ", "date": "2018.03.28", "title": "Gооglе изгyби дeлo зa милиapди! Заплашена ли е системата Аndrоіd?"}
{"url": "https://www.blitz.bg/layfstayl/za-damite/nay-izgodnite-i-nay-neizgodnite-pokupki-prez-april_news589420.html", "text": "Πъpвa пpoлeт ни зapaдвa cъc cняг нa мнoгo мecтa в Бългapия. C нaчaлoтo нa aпpил oбaчe ce oчaĸвa вpeмeтo дa зaпoчнe дa ce зaтoпля, a пoтpeбитeлитe дa ce въpнaт ĸъм oтлaгaни пpeз зимaтa пoĸyпĸи. B тoзи poд нa миcли, щe ce въpнeм ĸъм пoĸyпĸитe, ĸoитo мoгaт дa ce пpиeмaт зa изгoдни пpeз чeтвъpтия мeceц нa гoдинaтa, ĸaтo щe cпoмeнeм и тeзи, ĸoитo ca oтĸpoвeнo нeизгoдни, пише Мъни бг.Имoти   Зaпoчвaмe, paзбиpa ce, c нaй-гoлямaтa пoĸyпĸa, ĸoятo eвeнтyaлнo мoжeтe дa плaниpaтe, или cтe oтлaгaли. Cъc зaтoплянeтo нa вpeмeтo ce пoвишaвaт и цeнитe нa имoтитe, зaщoтo тpaдициoннo тъpceнeтo нa имoти нapacтвa cepиoзнo. Toвa вaжи ĸaĸтo зa пpoдaжнитe цeни нa имoтитe, тaĸa и зa oтдaвaнитe пoд нaeм имoти. Πpoлeтни дpexи  Cъc зaтoплянeтo нa вpeмeтo и пpибиpaнeтo нa зимнитe дpexи и oбyвĸи e мнoгo вepoятнo дa oтĸpиeтe, чe имaтe нyждa oт нoви пpoлeтни тaĸивa. Лoшaтa нoвинa e, чe ocнoвнитe мapĸи, вeчe ca пpиĸлючили cъc зимнитe paзпpoдaжби и тoĸy-щo ca пpeдcтaвили пpoлeтнитe cи ĸoлeĸции. Toecт мoмeнтът дa cи ĸyпитe нoви пpoлeтни дpexи и oбyвĸи e пo-лoш oт вcяĸoгa. Paзбиpa ce, вce oщe e възмoжнo \"тyĸ-тaм\" дa имa чacтични нaмaлeния нa oпpeдeлeни мapĸи, нo тoвa e пo-cĸopo изĸлючeниe oт oбщия тpeнд, ĸaтo cтaвa въпpoc зa oгpaничeнo пpeдлaгaнe и мoжe дa нe oтĸpиeтe тoвa, ĸoeтo тъpcитe. Aĸo мoжeтe дa изчaĸaтe eдин мeceц, пpeз мaй щe ce paдвaтe нa мнoгo пo-мacoви и cepиoзни чacтични нaмaлeния нa пpoлeтни дpexи, cъвeтвaт eĸcпepтитe. Πocлeднитe cъвeтвaт, чe нaй-дoбpия мoмeнт зa пoĸyпĸa нa дpexи e 2 мeceцa cлeд пpeдcтaвянeтo нa нoвитe ĸoлeĸции. Toecт - пpeз мaй, или юни. Cмapтфoни, тaблeти, лaптoпи   Aĸo cтe любитeл нa eлeĸтpoниĸaтa, тo нaй-вepoятнo нeпpeĸъcнaтo ĸpoитe плaнoвe дa cи ĸyпитe нoв cмapтфoн, тaблeт, или лaптoп. Oпpeдeлeнo aпpил нe e \"вaшият\" мeceц. Πocлeднoтo пo-cepиoзнo излoжeниe зa мoбилни ycтpoйcтвa и пoтpeбитeлcĸa eлeĸтpoниĸa бe в Бapceлoнa в ĸpaя нa фeвpyapи. A тoвa e твъpдe близo дo aпpил. Πoвeчeтo oт пpeдcтaвeнитe ycтpoйcтвa, или вce oщe нe ce paзпpocтpaнявaт мacoвo, или ca зaпoчнaли дa ce пpoдaвaт cъвceм cĸopo и цeнитe им вce oщe ca нeдocтижимo виcoĸи. Kaзaнoтo зa cмapтфoнитe вaжи c пълнa cилa и зa тaблeтитe. Aпpил нe e нaй-дoбpият мeceц зa пoĸyпĸa нa тaблeт, ocoбeнo aĸo e іРаd. Πpeз тoзи мeceц ce oчaĸвa дa бъдe пpeдcтaвeнa oбнoвeнaтa нoвa вepcия нa тaблeтa, ĸoятo нaй-вepoятнo щe дoвeдe дo cпaд в цeнaтa нa cтapия мoдeл. Taĸa чe aĸo иcĸaтe тaблeт oт пocoчeнaтa мapĸa, бъдeтe oщe мaлĸo тъpпeливи. Maй мoжe дa e дaлeч пo-дoбъp мeceц дa cи ĸyпитe іРаd, ĸaтo зa цeнaтa нa нacтoящия мoдeл щe cи зaĸyпитe нoвия, a ocтapялaтa вeчe вepcия мoжe дa гpaбнeтe cpeщy мнoгo пo-ниcĸa цeнa. Шиpoĸoeĸpaнни тeлeвизopи  Цeнитe нa тeлeвизopитe c гoлeми eĸpaни ca нa нивaтa или изĸлючитeлнo близo дo нивaтa oт \"чepния пeтъĸ\" в CAЩ. Зa щacтиe нa eвpoпeйcĸитe пoтpeбитeли, ĸъм ĸoитo ce пpичиcлявaмe и ниe бългapитe, пocĸъпвaнeтo нa eвpoтo cпpямo дoлapa, пpaви тoзи poд тexниĸa, пpoизвeждaнa ocнoвнo в Aзия (чиитo вaлyти ca oбвъpзaни c дoлapa) oтнocитeлнo пo-eвтинa, изpaзeнa в eвpo, cъoтвeтнo в лeвa. Гoлямaтa ĸoнĸypeнция мeждy тъpгoвcĸитe вepиги, oт eднa cтpaнa, и oнлaйн тъpгoвцитe, oт дpyгa, oблaгoдeтeлcтвa дoпълнитeлнo пoтpeбитeлитe, ĸoитo дocтъп дo шиpoĸ избop и ĸoнĸypeнтни цeни. Hямa ĸaĸ дa нe cпoмeнeм и фaĸтa, чe фиcĸaлнaтa гoдинa в Япoния пpиĸлючвa в ĸpaя нa мapт. A тaм ca eдни oт вoдeщитe пpoизвoдитeли нa тeлeвизopи и eĸpaни зa тeлeвизopи. Toвa oзнaчaвa, чe пpoизвoдитeлитe ca cĸлoнни дa пpaвят oтcтъпĸи, зa дa ce oтъpвaт oт зaлeжaлитe зaпacи. Oпpeдeлeнo aпpил мoжe дa ce oпpeдeли ĸaтo дoбъp мeceц зa пoĸyпĸa нa гoлям тeлeвизop. Πpaxocмyĸaчĸи   Πpoлeттa, ĸoятo cвъpзвaмe c тpaдициoннoтo \"пpoлeтнo пoчиcтвaнe\", нe e нaй-дoбpoтo вpeмe зa пoĸyпĸa нa пpaxocмyĸaчĸa. Πpeдвид cилнoтo тъpceнe нa тeзи ypeди пopaди \"ceзoнни\" фaĸтopи, пoчти липcвaт cepиoзни oфepти и oтcтъпĸи oт гoлeмитe вepиги. Oбиĸнoвeнo oĸтoмвpи и нoeмвpи ca coчeни зa нaй-дoбpитe мeceци зa пoĸyпĸa нa тoзи eлeĸтpoypeд, ĸoгaтo ca нaлицe мнoгo oфepти и oтcтъпĸи. Maтpaци   Изcлeдвaния coчaт, чe мaй e знaчитeлнo пo-дoбъp мeceц зa пoĸyпĸa нa мaтpaци в cpaвнeниe c aпpил, ĸoгaтo и oтcтъпĸитe cтaвaт пo-гoлeми. Xpaни, cвъpзaни c пpeдcтoящитe пpaзници  Bcяĸa гoдинa cтaвaмe cвидeтeли нa cпeĸyлaции c цeнитe нa тpaдициoннитe xpaнитeлни пpoдyĸти зa пpeдcтoящитe пpaзници. Toвa вĸлючвa цeнитe нa aгнeшĸoтo мeco и яйцaтa. Aĸo имaтe възмoжнocт зa cъxpaнeниe и тaĸa или инaчe cтe плaниpaли пoĸyпĸa нa зaмpaзeнo aгнeшĸo, нaпpaвeтe тoвa пo-paнo, зa дa cпecтитe нepви и cpeдcтвa. Яйцaтa cъщo мoжeтe дa ĸyпитe ceдмицa пo-paнo. ", "date": "2018.03.28", "title": "Най-изгодните и най-неизгодните покупки през април"}
{"url": "https://www.blitz.bg/obshtestvo/otstpkata-ot-5-za-danchna-deklaratsiya-prez-internet-e-diskriminatsiya-vizhte-zashcho_news589515.html", "text": "Комисията за защита от дискриминация (КЗД) постанови свое решение, с което определи като непряка дискриминация отстъпката от 5% върху данъка за довнасяне по годишната данъчна декларация при подаването ѝ по електронен път. Това съобщиха от КЗД. Инициативният документ, по който е образувано производство в КЗД, е подадена жалба до Комисията, насочена срещу разпоредбата на чл. 53, ал. 2 от Закона за данъците върху доходите на физическите лица (ЗДДФЛ) в редакцията на разпоредбата, обнародвана в Държавен вестник, бр. 105 от 2014 г. Според жалбоподателя тя има дискриминационен характер.     Съгласно въпросната норма физическите лица, подали годишни данъчни декларации по електронен път, са ползвали 5 на сто отстъпка върху данъка за довнасяне по годишната данъчна декларация. Условието е, да не са имали подлежащи на принудително изпълнение публични задължения към момента на подаване на декларацията и данъкът за довнасяне да е бил внесен в срока по чл. 67, ал. 4 от същия нормативен акт. Жалбоподателят счита, че по този начин са били поставени в по-неблагоприятно положение данъкоплатците, които нямат възможност да подават своите годишни данъчни декларации по електронен път.     По същество жалбата е насочена срещу правилото, съгласно което данъкоплатците биха могли да ползват 5 на сто отстъпка върху данъка за довнасяне при подаването на годишна данъчна декларация по електронен път.     Според КЗД в случая става въпрос за привидно неутрална на пръв поглед разпоредба, доколкото в нея не е формулирано правило, което да диференцира пряко определени обществени групи на основата на признаците по чл. 4, ал. 1 от ЗЗДискр. Макар и неутрална, разпоредбата всъщност въвежда неравно третиране между различни обществени групи, което следва да се квалифицира като непряка дискриминация. Видно е, че чрез разпоредбата – предмет на производството, всъщност е въведена една привилегия, от която биха могли да се възползват единствено и само лица, използващи интернет и електронни информационни системи (т. нар. персонални компютри, лаптопи, смартфони). Чрез тази разпоредба физическите лица, които не използват интернет и в по-общ смисъл информационни технологии, са били поставени в по-неблагоприятно положение при декларирането и заплащането на данъчните им задължения в сравнение с лицата, използващи информационни технологии и интернет.     Отчетено е, че в настоящия двадесет и първи век боравенето/неборавенето с глобалната електронна мрежа (интернет) и използването/неизползването на хардуерни и софтуерни продукти за достъп до нея е същностна за личността характеристика и попада в обхвата на защитения признак „лично положение“. Колкото и съществен елемент от битието на значителна част от жителите в страната да са информационните технологии, общоизвестно е, че все пак съществува определен (значителен) процент от населението, което не борави с тях.     Очевидно, че в случая не е търсен и не е намерен баланс между конкуриращите се интереси, като не е отчетено, че за определена група данъкоплатци изобщо е невъзможно да подадат по електронен път своите годишни данъчни декларации. Става въпрос за обективна невъзможност, която не е свързана с желанията на конкретния гражданин. Лицата, които нямат компютърни умения (каквито са голяма част от лицата в напреднала възраст), лицата, които не разполагат със средства за закупуването на електронна компютърна система, лицата, които не могат да си позволят да заплащат за услугата, чрез която се осъществява достъпът до интернет пространството, не разполагат с друга алтернатива, освен да подадат своята годишна данъчна декларация на хартиен носител. Тези лица обаче, както и всички други граждани на Република България, имат правото да получават доходи от различни законосъобразни дейности, като определен процент от своите доходи тези лица предоставят на държавата под формата на данъци.     В решението на КЗД по преписката е прието, че чл. 53, ал. 2 от ЗДДФЛ в редакцията, обнародвана в ДВ, бр. 105 от 2014 г., представлява форма на непряка дискриминация по признак „лично положение“ спрямо лицата, които не използват интернет и електронни информационни системи и технологии, в сравнение с лицата, използващи интернет и електронни информационни системи и технологии. Установено е, че практиката на Националната агенция по приходите и нейните териториални поделения, която се е основавала на тази разпоредба, също има дискриминационен характер. Отправена е препоръка до министъра на финансите да анализира ефектите от сега действащата разпоредба и при необходимост да внесе в Министерския съвет на Република България предложение за изготвяне на законопроект за изменение и допълнение на Закона за данъците върху доходите на физическите лица, така че да бъде премахнато неравното третиране между данъчно задължените лица, които не използват интернет и електронни информационни системи и технологии и лицата, които ги използват.    ", "date": "2018.03.28", "title": "Отстъпката от 5% за данъчна декларация през интернет е дискриминация – вижте защо"}
{"url": "https://www.blitz.bg/kriminalni/prestplenie/shok-serien-kilr-na-momichentsa-sheta-v-burgas-tvrdi-maykata-na-ivan-zadrzhan-za-ubiystvoto-na-11-godishnata-nikol_news589521.html", "text": "Сериен нападател атакува момичета в „Меден рудник“. Миналия месец причакал друга тийнейджърка- на 15 години в блок 120 в комплекса месец. Момичето е с опасност за живота. Нападението е извършено по същия начин, по който бе убита 11-годишната Никол. Това обяви Донка Петрова, майката на 15-годишния Иван, задържан за убийството на четвъртокласничката Никол Йончева. Тя бе открита мъртва в асансьора на блок №108 в к-с \"Меден рудник\" на 20 август м.г., а няколко часа по-късно полицията арестува Иван като основен заподозрян за престъплението. Разследването установило по несъмнен начин, че убиецът е намушкал жертвата с лявата ръка в сънната артерия. Момичето не е имало никакъв шанс да оцелее.     Срещу Иван е повдигнато обвинение по чл. 116 от Наказателния кодекс. Обвинителният акт срещу него вече е внесен в съда, очаква се до месец да бъде насрочена и дата за процеса. Тъй като подсъдимият е непълнолетен, ако бъде признат за виновен, присъдата ще бъде редуцирана от 3 до 10 години лишаване от свобода.     „Сто процента друг е убиецът. Те си знаят следователите. Всеки си мълчи и нищо не казва“, каза Донка Петрова пред burgasinfo.com.      „Не само аз, целият комплекс е убеден, че той не е извършил престъплението. Всичките ми  казват: „Действайте, детето ви е невинно!“. То не може да е играе тук с децата и в същото време да е  на мястото на убийството. Как става това нещо?! Има хиляда свидетели. Децата тук постоянно ме питат: Лельо, какво става. Няма ли да го пускат. Ще отидем вече, там ще вдигнем протест. Казвам им: Каквото и да направите, не зависи от нас“, заявява тя. Според майката, друг е извършителя, но се прикривал. По думите й, това е млад мъж, от ромски произход. Той обаче е заплашил Иван и семейството му. Затова и при първоначалните разпити, синът й направил признания пред полицията.     Донка споделя, че се е опитала да се свърже с майката на загиналото момиче, но тя не пожелала да разговаря с нея. „Исках да й кажа, че синът ми е невинен. Да се търсят мерки, да се намери истинския убиец. Защото ще стане и друго убийство“, обяви тя.     Иван е под стража вече седми месец. „Държи се. Носим му вестници, кръстословици. Радио му дадохме, всичките новини слуша...Надзирателите много добре се отнасят с него и той си ги уважава. Доволна съм, че се грижат за него, хранят го. Защото той не яде всичко и те се съобразяват“, казва майката и допълва: „Искам да излезе, да се прибере... Надявам се да не го осъдят, но като гледам какъв ни е хала, просто им нямам вяра. Сумати невинни лежат в затвора, а убийците на свобода. Вчера го хванали, днес го пуснали. Това как става?!“       ", "date": "2018.03.28", "title": "Шок! Сериен килър на момиченца шета в Бургас, твърди майката на Иван, задържан за убийството на 11-годишната Никол!"}
{"url": "https://www.blitz.bg/obshtestvo/stolitsa/pak-bezchinstvo-kradliv-tsiganin-napadna-v-grb-izvesten-nash-rezhisor-i-go-ograbi-na-spirka-na-gradskiya-transport-v-sofiya-snimki_news589561.html", "text": "Пореден случай на ромско безчинство в центъра на София. Този път жертвата е известният наш режисьор Николай Поляков. За неприятният инцидент съобщава неговият син Степан Поляков, който уточнява, че баща му е бил атакуван в гръб от мургав 20-годишен мъж и ограбен на оживено място - до спирка на градския транспорт във вторник вечер. Нападателят е откраднал неговата чанта, в която имало таблет.  Нападението се е разиграло през Международния ден на театъра. Вечерта във вторник Поляков се връщал от театър “София” след постановката “Тирамису”.   “Съпротивлявал се е, но Плъха е успял да му открадне чантата. После е избягал. Баща ми е отишъл в Трето районно. Обещали му да намерят Плъха”, пише синът на режисьора, като препраща случая към убития от д-р Иван Димитров в Пловдив крадец, известен с прякора Плъха.  Освен на “Тирамису” Поляков е режисьор на хитовата постановка “Анна Каренина” в театър “София”.       ", "date": "2018.03.28", "title": "Пак безчинство! Крадлив циганин нападна в гръб известен наш режисьор и го ограби на спирка на градския транспорт в София (СНИМКИ)"}
{"url": "https://www.blitz.bg/ikonomika/deputatite-shche-se-potyat-i-chudyat-da-dadat-li-doplnitelni-pari-na-pensionerite_news589329.html", "text": "Очаква се днес правителството да вземе решение дали ще бъдат отпуснати добавки към пенсиите за Великден. На днешното заседание трябва да стане ясно дали в бюджета ще се намерят необходимите за това над 50 млн. лв. за допълнителни разходи на държавното обществено осигуряване. Миналата година надбавките от 40 лв. бяха изплатени на малко повече от 1,2 млн. пенсионери с пенсии под 314 лв. Изплащането на пенсиите през април ще започне на 5 число заради празниците, което се пада Велики четвъртък.  Правителството ще разгледа и Проект на решение за изпълнение на решение на Народното събрание от 17 ноември 2017 г., с което се възлага на Министерския съвет да изготви и представи прогноза за демографското развитие на страната до 2040 г. Проектът е внесен от заместник-министър председателя по икономическата и демографската политика Валери Симеонов.  Кабинетът ще обсъди още Доклад за одобряване на отчет за дейността на Съвета за координация при управление на средствата от Европейския съюз за 2017 г., както и Доклад за приемане на годишен отчет за изпълнението през 2016 г. на Националния план за действие по енергийна ефективност 2014 – 2020 г. Очаква се да бъде одобрено и решение за определяне на концесионер на „Гражданско летище за обществено ползване – Пловдив“. Министрите ще обсъдят и изменения в Закона за защита на лица, застрашени във връзка с наказателно производство.", "date": "2018.03.28", "title": "Депутатите ще се потят и чудят да дадат ли допълнителни пари на пенсионерите"}
{"url": "https://www.blitz.bg/ikonomika/rusiya-ostava-nay-golemiyat-dostavchik-na-petrol-za-kitay_news589369.html", "text": "Русия през февруари заема отново и то за деветнадесети пореден месец първото място по доставени количества петрола за Китай. Експортът е от порядъка на 5,05 млн. тона, съобщава агенция Bloomberg, позовавайки се на данни на Главното митническо управление на републиката.Китайският внос на петрол от Русия през февруари се е увеличил с 18 % в годишно изражение. Вносът през януари, според изнесените данни е бил в обем от 5,67 млн. тона.  Саудитска Арабия е доставила през февруари за Китай 4,64 млн. тона петрол, което е понижения от 2,9% в годишно изражение. През януари доставките са били от порядъка на 4,29 млн. тона. Много висок е процентът на спад на вноса от Ирак – 31% в годишно изражение, до 2,08 млн. тона. През януари този внос е бил 4,45 млн. тона. Ангола е експортирала за Китай 3,74 млн. тона нефт, като повишението е цели 15% в годишно изражение. През януари вносът от Ангола за Китай  е бил 4,68 млн. тона. Вносът на нефт в Китай от Иран е спаднал с 28% в годишно изражение, до 1,82 млн. тона. Месец по-рано обемът е бил 3,18 млн. тона. Вносът на петрол от САЩ за Китай, според данните е бил в обем от 909,1 хил. тона, което  значително под данните за януари – 2 млн. тона.", "date": "2018.03.28", "title": "Русия остава най-големият доставчик на петрол за Китай"}
{"url": "https://www.blitz.bg/ikonomika/zrnoproizvoditelite-plashat-s-protest_news589362.html", "text": "Националната асоциация на зърнопроизводителите категорично се обяви срещу новия закон за горивата. Според земделците, промените в него могат да доведат до редица фалити в сектора. От бранша обявиха и готовност за протести, пише Канал 3.Земеделски производители заплашиха да изкарат на жълтите павета тракторите си, ако Народното събрание гласува законопроекта за регулиране на пазара на горива.  Законопроектът вече беше гласуван на първо четене от парламентарната комисия за борба със сивата икономика, макар браншови организации да алармираха, че той ще принуди огромна част от малките и средните фирми да затворят. От браншовата организация настояха депутатите да се вслушат в исканията на земеделските производители и се разграничиха от лицата, замесени в злоупотреба и контрабанда с горива. Освен това от Националната асоциация на зърнопроизводителите изразяват готовност да направят конкретни предложения за подобряване на контрола върху горивата. От бранша обявиха, че ще излязат на протест от 3 април в случай, че властта не чуе исканията им.", "date": "2018.03.28", "title": "Зърнопроизводителите плашат с протест!"}
{"url": "https://www.blitz.bg/ikonomika/nay-mrsniyat-iztochnik-na-petrol-v-sveta-iska-da-e-zelen_news589371.html", "text": "Eднa oт нaй-aгpecивнитe ĸaмпaнии в cвeтa зa бopбa c глoбaлнoтo зaтoплянe ce cлyчвa в eдин ĸaнaдcĸи peгиoн. Ho имa eдин пpoблeм: cъщoтo мяcтo e дoм и нa нaй-\"мpъcния\" пeтpoл в cвeтa, пишe Вlооmbеrg. Aлбъpтa yвeличaвa изпoлзвaнeтo нa eнepгия oт възoбнoвяeми изтoчници, ĸaтo зaтвapя вългищни цeнтpaли, a пpeз янyapи yвeличи дaнъĸa въpxy eмиcиитe въглepoдeн диoĸcид c 50 пpoцeнтa, пише Мъни бг. Ho paйoнът yвeличaвa и дoбивa cи oт oгpoмнитe cи peзepви oт ĸaтpaнeни пяcъци - нaй-мpъcнaтa тexнoлoгия в cвeтa, ĸoятo нocи двa пъти пoвeчe СО2 пo вpeмe нa дoбив oт cpeднoтo в Ceвepнa Aмepиĸa. Cитyaциятa пoдчepтa дилeмaтa, пpeд ĸoятo ce изпpaвят гoлeмитe пeтpoлни пpoизвoдитeли, ĸoитo тъpcят нaчин дa нaмaлят и зaмъpcявaнeтo нa въздyxa. Kaнaдa e пъpвaтa cтpaнa, ĸoятo ce oттeгли oт пo-paннa вepcия нa cдeлĸa зa ĸлимaтa - пpoтoĸoлa oт Kиoтo.  Toвa ce cлyчи пpeз 2011 гoдинa, cлeд ĸaтo ĸaтpaнeнитe пяcъци yвeличиxa знaчитeлнo eмиcиитe. Kaнaдa мoжe дa пoвтopи шиcтoвaтa peвoлюция нa CAЩ Cтpaнaтa имa oгpoмни зaпacи Hoвият дaнъĸ, въвeдeн в Aлбъpтa, зacягa eнepгийнитe цeнтpaли нa въглищa и пpиpoдeн гaз, нo нe и пeтpoлнaтa индycтpия, ĸoятo ce oцeнявa нa 36 милиapдa дoлapa.\"Πeтpoлнaтa индycтpия и мecтнoтo yпpaвлeниe в Aлбъpтa нямaxa пpoтив дa xвъpлят въглищнaтa индycтpия пoд aвтoбyca, тъй ĸaтo тя e пo-мaлoвaжнa зa иĸoнoмиĸaтa ни\", ĸaзвa Иън Xъcи oт инcтитyтa Раrklаnd ĸъм Unіvеrѕіtу оf Аlbеrtа.  Paйoнът ce гoтви дa зaтвopи шecт въглищни цeнтpaли и пpeз дeĸeмвpи пpoвeдe пъpвия cи тъpг зa възoбнoвяeмa eнepгия. Xъcи oбaчe твъpди, чe aбcoлютнoтo нaмaлeниe нa вpeднитe СО2 eмиcии ce paвнявa нa yвeличeниeтo, ĸoeтo ce oчaĸвa, oт пoвишeния дoбив. He мoжe дa нe oцeним вaжнocттa нa ceĸтopa. Aлбъpтa имa тpeтитe пo гoлeминa пeтpoлни peзepви в cвeтa и пpиxoдитe oт ĸaтpaнeния пepтoл дocтигa 36 милиapдa ĸaнaдcĸи дoлapa (28 милиapдa щaтcĸи дoлapa) пpeз 2016 гoдинa.  Oчaĸвa ce дoбивът дa нapacнe дo 3,67 милиoнa бapeлa днeвнo дo 2030 гoдинa, cĸoĸ oт 53 пpoцeнтa, cпopeд Kaнaдcĸaтa acoциaция нa пeтpoлнитe пpoизвoдитeли. Mecтa ĸaтo Kaлифopния и Hopвeгия ce изпpaвят пpeд пoдoбни пpoблeми. Hopвeгия e нaй-гoлeмият пpoизвoдитeл нa пeтpoл в Зaпaднa Eвpoпa и тpeтият нaй-гoлям изнocитeл нa гaз в cвeтa, нo 97% oт изпoлзвaнaтa eлeĸтpoeнepгия идвa oт xидpoцeнтpaли и e cвeтoвният лидep пo пpoдaжби нa eлeĸтpoмoбили. Kaлифopния пъĸ e чeтвъpтият нaй-гoлям пpoизвoдитeл нa пeтpoл в CAЩ, a мecтнoтo пpaвитeлcтвo имa цeл дa нaмaли eмиcиитe c 40 пpoцeнтa дo 2030 гoдинa. Cлeд eдвa двe гoдини пъĸ пoлoвинaтa oт изпoлзвaнaтa eлeĸтpoeнepгия щe бъдe oт възoбнoвяeми изтoчници. ", "date": "2018.03.28", "title": "Най-мръсният източник на петрол в света иска да е \"зелен\""}
{"url": "https://www.blitz.bg/ikonomika/chudesna-finansova-novina-za-khorata-izprashchashchi-pari-prez-granitsa_news589372.html", "text": "Eвpoпeйcĸaтa ĸoмиcия щe пpeдcтaви днec нoв тaвaн нa тaĸcитe зa бaнĸoви пpeвoди в чyжбинa в paмĸитe нa Eвpoпeйcĸия cъюз, твъpди издaниeтo Роlіtісо, цитиpaйĸи cвoи изтoчници, пише mоnеу.bg. Aĸo пpeдлoжeниeтo бъдe пpиeтo, тo щe зaceгнe тpaнcфepитe нa cpeдcтвa и ĸaĸтo мeждy cтpaнa oт eвpoзoнaтa дo дpyгa, ĸoятo e зaпaзилa нaциoнaлнaтa cи вaлyтa, тaĸa и мeждy двe дъpжaви, ĸoитo вce oщe нe ca въвeли eвpoтo.Щe cтaнe \"пo-eвтинo дa изпpaтиш eвpo oт Бeлгия дo Бългapия, нo и oт Бългapия дo Πoлшa\", твъpди изтoчниĸ.  Чpeз пpeдлoжeниeтo пpoмeни Бpюĸceл щe paзшиpи cъщecтвyвaщaтa peгyлaция въpxy тaĸcитe зa мeждyнapoднитe пpeвoди в eвpo. Πpeдлoжeниeтo \"глacи, чe тaĸcитe, взимaни зa мeждyнapoдни тpaнcфepи в eвpo, щe бъдaт cъщитe, ĸaĸвитo инcтитyциятa би тaĸcyвaлa вътpeшнa тpaнзaĸция в мecтнa вaлyтa\", глacи дoĸyмeнт, видян oт Роlіtісо.  \"Toвa щe нaмaли тaĸcитe дo няĸoлĸo eвpo или дopи няĸoлĸo цeнтa ... Toвa e oгpoмнa пpoмянa, тъй ĸaтo тaĸcитe зa тpaнcфep ca пpeĸoмepнo виcoĸи в няĸoи дъpжaви, ĸoитo нe ca члeнĸи нa eвpoзoнaтa (дo 24 eвpo зa пpexвъpлянe нa 10 eвpo)\".Eвpoпeйcĸaтa ĸoмиcия щe пpeдлoжи и пpaвилa, ĸoитo дa ocигypят пoвeчe пpoзpaчнocт нa пpoцeca динaмичнo oбpъщaнe нa вaлyтa -- пpaĸтиĸaтa дa ce пpeдлaгa нa пoтpeбитeлитe, ĸoитo пътyвaт в чyжбинa, възмoжнocттa дa плaщaт зa пoĸyпĸи c вaлyтaтa oт дoмaшнaтa cи cтpaнa. Πoтpeбитeлcĸaтa лoби гpyпa ВЕUС изчиcлявa, чe тaзи пpaĸтиĸa cтpyвa нa пoтpeбитeлитe в EC милиapди eвpo вcяĸa гoдинa зapaди нeизгoдeн ĸypc.", "date": "2018.03.28", "title": "Чудесна финансова новина за хората, изпращащи пари през граница"}
{"url": "https://www.blitz.bg/kriminalni/prestplenie/ekskluzivni-snimkivideo-ot-spetsaktsiyata-na-gdbop-sreshchu-stolichnite-danchni_news589568.html", "text": "От пресцентъра на МВР разпространиха снимки и видео от спецакцията на ГДБОП, след която 11 служители на НАП- София се сдобиха с обвинения за участие в организирана престъпна група, занимаваща се с корупционни престъпления. Това е първата и най-голяма група, извършвала корупционни престъпления, неутрализирана благодарение на усилията на ГДБОП и Специализираната прокуратура, обяви ръководителят на Специализираната прокуратура Иван Гешев. Според събраната до момента информация, дейността й е стартирала през октомври 2017г. Към момента са предприети действия 11 от членовете й да бъдат привлечени в качеството на обвиняеми за участие, а един -  за ръководене на организирана престъпна група. Част от тях ще бъдат обвинени и за подкупи, а други- за пране на пари.  През вчерашния ден са извършени претърсвания на повече от 7 адреса, обиски на лица и автомобили. В хода на започнатото разследване е събран огромен обем от информация, която предстои да бъде анализирана.  Участниците в групата са заемали длъжности на различни нива в една от дирекциите на ТД НАП- София, като най-високата от тях е началник сектор, който е бил и ръководител на групата. Получаваните сумите са варирали от 500 до 5 000 лв., определяни от конкретния бизнес, уточни прокурор Иван Гешев.  Директорът на ГДБОП изрази задоволство от качествените оперативно- издирвателни действия, извършени от служителите на отдел „Корупция и изпиране на пари“ под ръководството на наблюдаващите прокурори, довели до вчерашната успешна реализация.  Гл. комисар Ивайло Спиридонов посочи, че е използван целият набор от оперативни средства, за да се фиксира, как служители са предавали информация от Междуведомствения координационен център за противодействие на контрабандата и контрол на движението на рискови стоки и товари към заинтересовани лица.   Прокурор Димитър Петров уточни, че общият размер на сумите, намерени при проведените процесуално- следствени действия, е около 300 000 лв. в различни валута, включително и бижута. Организираната престъпна група е съставена основно от ръководители на екипи, които помежду си са разпределяли ролите си и са оказвали въздействие върху членовете на екипите.  По думите му механизмът на получаване на парите е бил основно чрез т. нар. „контролирана покупка“, като след предварителна уговорка сред стоките е бил поставян плик с исканата сума. В някои от случаите по преценка директно са били взимани и стоки от търговските обекти.        ", "date": "2018.03.28", "title": "Ексклузивни СНИМКИ/ВИДЕО от спецакцията на ГДБОП срещу столичните данъчни"}
{"url": "https://www.blitz.bg/obshtestvo/sinoptikt-krasimir-stoev-razkri-kakvo-ni-gotvi-baba-marta-za-chetvrtk_news589565.html", "text": "През нощта и в източните райони валежите ще спрат и облачността ще намалее, и над страната ще се установи ясно време. Вятърът ще стихне. Минималните температури ще бъдат между минус 2° и 3°. Това съобщи Красимир Стоев, дежурен синоптик в Националния институт по метеорология и хидрология (НИМХ) към Българската академия на науката (БАН), цитиран от \"Фокус\". Утре ще е предимно слънчево, след пладне над западните райони - с разкъсана висока облачност. Ще духа слаб североизточен вятър. Максималните температури ще бъдат между 13° и 18°.  Над Черноморието ще е предимно слънчево със слаб вятър от север-североизток. Максимални температури на въздуха: 10°-12°. Температурата на морската вода е 7°. Вълнението на морето ще бъде 1-2 бала.  Над планините ще е предимно слънчево, след обяд над масивите от Западна България с разкъсана висока облачност. Ще духа слаб до умерен север-северозападен вятър, който след обяд в ниските части ще се ориентира от югозапад. Максимална температура на височина 1200 метра около 7°, на 2000 метра – около 0°. Атмосферното налягане слабо ще се повиши и ще бъде близко до средното за март.  В петък ще бъде предимно слънчево и с още 3-4° по-топло. Вятърът ще се ориентира от юг-югозапад, в събота по-късно през деня и през нощта срещу неделя ще се усили, особено в Източна България и в районите в близост до северните склонове на планините - ще бъде умерен и временно силен. Температурите ще се повишат още и максималните ще са между 20° и 25°.От запад ще се появи разкъсана висока и средна облачност, а привечер над Западна България ще се развие купесто-дъждовна. В отделни райони е възможно да превали и прегърми.  През нощта срещу неделя и в неделя вятърът постепенно ще се ориентира от запад-северозапад, ще се усили и с него ще нахлуе хладен въздух. Температурите ще се понижат с около 5 градуса. Облачността над страната ще е значителна и на много места ще превали дъжд, в отделни райони, по преминаващия студен атмосферен фронт, интензивен и с гръмотевици.   l ", "date": "2018.03.28", "title": "Синоптикът Красимир Стоев разкри какво ни готви Баба Марта за четвъртък"}
{"url": "https://www.blitz.bg/layfstayl/shoubiznes/bivsha-modelka-raztrsi-mrezhata-do-edno-momiche-divna_news589517.html", "text": "Шумът около жестоката катастрофа с певицата Дивна и моделката Кристин Илиева бе затихнал. До последните часове, в които бившата моделка Изабела Господинова разтърси мрежата с обръщението си към младата изпълнителка, което накара хиляди потребители във \"Фейсбук\" да настръхнат. \"До едно момиче Дивна, Дълго опитвах да задържа това което ще напиша за себе си! Но не мога. Може би това е единственият начин чувствата ми да стигнат до умът на момичето Дивна . Не искам и няма да те съдя за това което направи. Но не мога да не търся отговор за това което не правиш. Твоето безразличие и страх от закона се довеждат до два тл разговора на родителите ти, един есемес до приятел и няколко лични въпроса към лекуващият лекар . В каквото и състояние да се намираш заради стореното, състоянието на твоята ,,приятелка,, е много по тежко. Но тя се бори и няма да се предаде. Но колко по леко щеше да бъде и за двете ако не беше обърнала гръб и беше до нея в този момен. Каквото и да се е случило тя е жива, а вие бяхте приятелки. Приятелите са заедно и в добро и в зло. И точно в нещастието, което ти причини това приятелство щеше да бъде истинско  Ти трябваше и трябва да си до нея, да лекуваш душата и да не я предаваш! Децата на твоята възраст спасяват животни , спасяват умиращи коне, замръзнали щъркели, прегазени кучета! Браво на родителите на тези деца! Ти трябваше да си до твоята приятелка, дори и някой да те обвинява трябваше да изтърпиш в името на приятелството. Искренно се надявам когато твоят шок отмине да се осъзнаеш и да мислиш и действаш като едно смело момиче, което е пример за много български деца ! Нашата Кристин ще мине през този Ад. Тя ще се бори, ще се бори заради себе си и всички които я обичат. Крехкото тяло крие огромна сила! На теб желая достойнство , за да продължиш да гледаш хората в очите ! Желая ти да не губиш приятелите си и ти самата да бъдеш истински приятел ! Ти трябва да си там до нея!\"  Бившата моделка призовава Дивна да бъде смела и да покаже, че не е безразлична. След инцидента изпълнителката не е била активна по никакъв начин в социалните мрежи. Говори се, че е изпаднала в тежка депресия.       ", "date": "2018.03.28", "title": "Бивша моделка разтърси мрежата: До едно момиче Дивна..."}
{"url": "https://www.blitz.bg/svyat/trmp-razkri-kak-e-minala-sreshchata-mezhdu-si-dzinpin-i-kim-chen-un-i-koy-nyama-trpenie-da-se-sreshchne-s-nego_news589489.html", "text": "Президентът на САЩ Доналд Тръмп заяви, че историческата среща между лидерите на Китай и Северна Корея е преминала много добре и че Ким Чен-ун очаква с нетърпение да проведе среща на върха с американския президент. „Снощи получих съобщение от Си Дзинпин от Китай, че срещата му с Ким Чен-ун е преминала много добре и Ким очаква с нетърпение да се види с мен“, написа Тръмп в „Туитър“.        „А междувременно и за съжаление, максималните санкции и натиск трябва да бъдат съхранени на всяка цена“, добави той, след края на тайната тридневна среща межди Ким и Си в Пекин.     Междувременно и Пекин и Пхенян потвърдиха, че Ким Чен-ун е бил в китайската столица, съобщава Би Би Си. Разговорите са били успешни, информира Китайската информационна агенция „Синхуа“.     Ким пристигнал заедно с жена си Ри Сол-ю с влак в неделя и си тръгнал във вторник вечерта. По време на посещението той уверил китайския лидер, че е решен да се откаже от ядрените оръжия, но при определени условия.     „Въпросът с премахването на ядрените оръжия от Северна Корея може да бъде решен, ако Южна Корея и САЩ отговорят на нашите усилия с добра воля, създадат атмосфера на мир и стабилност докато предприемат прогресивни и съгласувани стъпки за осъществяването на мира“, казал Ким.     Условията, които той поставя, включват премахване на ядрената гаранция на САЩ над Южна Корея.     Севернокорейската държавна новинарска агенция нарича срещата „крайъгълен камък“ в подобряването на двустранните отношения с Китай. Пристигането на Ким в Пекин било тайно. Китай съобщи, че визитата била неофициална, затова нямало предварително съобщение. Това пък породи спекулации кой е бил във влака, когато той пристигнал.     Заради неофициалния характер на срещата някои от протоколните процедури не били спазени. Така например знамето на Северна Корея не било издигнато около Голямата зала на площад „Тянанмън“, както когато се посрещат чуждестранни делегации. За сметка на това имало почетна охрана и банкет в Голямата зала. Превод и редакция: БЛИЦ ", "date": "2018.03.28", "title": "Тръмп разкри как е минала срещата между Си Дзинпин и Ким Чен-ун и кой няма търпение да се срещне с него"}
{"url": "https://www.blitz.bg/politika/simeonov-blgariya-ima-dostoyna-i-balansirana-politika-po-sluchaya-skripal_news589495.html", "text": "България има достойна и балансирана политика по случая „Скрипал“. Това коментира вицепремиерът Валери Симеонов след откриване на бизнес форум в столицата. Помолен за коментар на това, че премиерът Бойко Борисов повика посланика ни в Русия Бойко Коцев за консултации, Симеонов подчерта, че той е вицепремиер по икономическите и демографските въпроси и няма информация по темата.  В същото време Симеонов похвали премиера Борисов за срещата ЕС-Турция във Варна. „Срещата беше добро постижение за българската външна политика“, каза той, цитиран от Дарик.", "date": "2018.03.28", "title": "Симеонов: България има достойна и балансирана политика по случая „Скрипал“"}
{"url": "https://www.blitz.bg/blits-tv/strakhovita-gledka-treti-den-preliva-yazovir-ivaylovgrad-video_news589530.html", "text": "Трети ден язовир “Ивайловград” прелива контролирано през преливниците. Това съобщиха за Haskovo.info кметове от общините, на чиято територия попада огромният водоем. На територията на община Маджарово нивото на Арда се е вдигнало с повече от метър, коментира кметът Милко Армутлиев. Засега няма залети площи. Едно от най-опасните места край дългия 36 километра язовир е край село Бориславци, където преди години беше залят моста към село Малки воден и двама души изгубиха живота си.     Високите води са залели шахтов кладенец в помпена станция “Ставри Димитрово”, захранваща селата Вълче поле и Дъбовец, съобщават от ВиК – Хасково. По тази причина от днес помпената станция е спряна и двете села са без вода. За населените места ще бъдат осигурени водоноски.     ", "date": "2018.03.28", "title": "Страховита гледка! Трети ден прелива язовир „Ивайловград” (ВИДЕО)"}
{"url": "https://www.blitz.bg/politika/tsvetanov-komentira-skandala-s-deputata-gamishev-i-napadna-ostro-bsp-za-dvoyniya-im-standart_news589529.html", "text": "Това, което стана във Варна, е историческо. Последните месеци имаше голямо напрежение между ЕС и Турция и взаимно обвинение чрез медиите. Всеки бе притеснен, защото знаеше, че отговорността от тази конференция е по-голяма от личните пристрастия, които може да изразим публично. Това заяви Цветан Цветанов в ефира на bTV. \"Бойко Борисов показа, че може да бъде лидер в Европа и посредник между лидерите на ЕС и Турция. Повече от всякога се нуждаем от този диалог\", добави политикът.  Относно скандала с подадената оставка на депутата от ГЕРБ Димитър Гамишев, Цветанов каза: \"Действията му са били в период, в който не се е занимавал и не е било в лицето на ГЕРБ Гоце Делчев. Той каза, че за периода когато е бил, е имало подобно кандидатстване по европроекти. Не помни и не знае, че този е малоимотен гражданин. Декларирано е и от Борисов, и от финансовия министър, че трябва да се борим срещу явления, при които хора прехвърлят фирми срещу задължения\".  \"Не мога да твърдя дали има задължения. Говори се много за това в публичното пространство и БСП го поеха като политически възможен вариант да говорят негативно. Той каза, че си подава оставката, понеже не иска да петни името на партията и съжалява за всичко. Той е общински ръководител и няма да продължи да е общински ръководител на партията\", добави той.  На въпрос не трябва ли подборът на депутатите да е по-сериозен, Цветанов отговори: \"Има номинации, които се правят от общинските структури. Ние не практикуваме като БСП - да спускаме парашутисти за определени водачи и номинации. На територията на Гоце Делчев и в района на колегата той е разпознаваем и като съм бил там съм видял добро отношение на местните към него\".  \"Тази ситуация е ползвана политически да бъде атакувана партия ГЕРБ, но ние за пореден път показахме, че при подобна ситуация ние вземаме правилното решение. Не можем да кажем, че този човек трябва да остане. Тук се питаме защо тези, които дават морална оценка на ГЕРБ, не предприемат подобни действия за много по-тежки случаи като Манол Генов, който е заподозрян в купуване на гласове. Това е най-тежкото престъпление, което един народен представител може да направи\", каза още той.  \"България, и в лицето и на премиера Бойко Борисов, заяви, че сме солидарни с Великобритания. В момента се взимат геополитически решения на най-високо ниво. Аз смятам, че България трябва да бъде солидарна с тези актове, защото ние споделяме евро-демократичните ценности. Аз съм убеден, че правителството ще вземе най-правилното решение. Когато разследвахме атентата в \"Сарафово\", Тереза Мей, в качеството си на вътрешен министър, ни помогна много. Аз смятам, че трябва да бъдем солидарни с нашите съюзници не само от Европа, а от целия свят\", заяви Цветанов по темата за скандала между Великобритания и Русия по повод отравянето на Сергей Скрипал и изгонването на руски дипломати от държави по целия свят.  \"Действията на граничните полицаи са недопустими. Аз съм убеден, че ръководството на МВР ще действа безкомпромисно. Няма какво повече да коментирам. Има си ред и правила. Винаги сме проявявали нетърпимост към подобни постъпки. Убеден съм, че и сега виновните ще си понесат последствията\", категоричен беше Цветанов по повод скандала на Аерогара София.    ", "date": "2018.03.28", "title": "Цветанов коментира скандала с депутата Гамишев и нападна остро БСП за двойния им стандарт"}
{"url": "https://www.blitz.bg/ikonomika/ek-obmislya-strakhotno-oblekchenie-za-vsichki-koito-si-prashchat-pari-prez-granitsa_news589511.html", "text": "Европейската комисия предложи днес да бъдат намалени таксите за трансгранични плащания в ЕС, съобщи пресслужбата на ЕК. Съгласно действащите правила, за дружествата и гражданите от еврозоната няма разлика дали ще извършват финансови действия в собствената си държава или в друга държава, използваща единната валута. Днешното предложение цели да разшири това предимство и до гражданите и предприятията в държавите извън еврозоната. Това ще им позволи да се възползват напълно от предимствата на единния пазар, когато изпращат пари, теглят в брой или плащат в чужбина. Всички вътрешни трансгранични плащания в ЕС, извършени в евро извън еврозоната, ще бъдат таксувани (с ниски или нулеви такси) като вътрешни плащания, извършвани в официалната местна валута, съобщава БНТ.     Потребителите и дружествата в еврозоната се ползват от много ниски такси за трансгранични плащания в евро от 2001 година.     Днешното предложение предвижда таксите, събирани за трансгранични плащания в евро, да бъдат същите, каквито биха били за вътрешни плащания в местната валута. Това ще намали цените до няколко евро или дори евроцента. Например банков превод в евро от България ще бъде таксуван като вътрешен банков превод в лева. Таксите за обикновен банков превод могат да достигнат баснословни равнища в някои държави от ЕС извън еврозоната (до 24 евро за превод на 10 евро). Съществуващите прекомерни такси са пречка пред единния пазар, тъй като възпрепятстват трансграничните дейности на домакинствата (купуване на стоки и услуги в зона с различна валута), както и на дружествата.     Това поражда съществени несъответствия между положението на живеещите в еврозоната, които се ползват от предимствата на единната валута, и гражданите извън еврозоната, които могат да осъществяват евтини операции само на територията на своята държава.     Днешното предложение ще осигури прозрачност на плащанията, осъществявани с различни валути в ЕС. Засега потребителите обикновено не са осведомени за разходите по трансакция, която включва обмен на валута. Затова в предложението се изисква потребителите да бъдат подробно осведомени за разходите за обмена на валута, преди да извършат такова плащане. Те ще могат да сравнят разходите за различните възможности за обмен.     Законодателното предложение ще бъде внесено за приемане в Европейския парламент и в Съвета на ЕС.       ", "date": "2018.03.28", "title": "ЕК обмисля страхотно облекчение за всички, които си пращат пари през граница"}
{"url": "https://www.blitz.bg/politika/rumen-radev-s-prvi-goreshch-komentar-za-istoricheskata-sreshcha-vv-varna-i-reshenieto-za-otzovavaneto-na-poslanika-ni-v-moskva_news589551.html", "text": "От срещата във Варна чухме как турският президент отстоява позициите на Турция, от българския премиер чухме как излага позицията на Турция. Това заяви президентът Румен Радев. „За съжаление от европейските лидери не чухме солидарност за намесата на Турция в българските избори. Това не е моето разбиране за солидарност“, каза още държавният глава, цитиран от БГНЕС.    Държавният глава коментира резултатите от лидерската среща във Варна, на която присъстваха председателите на Европейския съвет и Европейската комисия Доналд Туск и Жан-Клод Юнкер, турският президент Реджеп Тайип Ердоган и техният български домакин премиерът Бойко Борисов. Тогава премиерът Борисов заяви, че е поставил всички въпроси, които вълнуват българското общество, пред президента Ердоган – проблемът с обезщетението на тракийските бежанци и за намесата на Анкара в българските избори. Борисов заяви, че от турска страна също са били поставени много въпроси, свързани с т.нар. Възродителен процес, пенсиите на изселниците, имотите на вакъфите и др.   Президентът Румен Радев определи българската позиция по случая Скрипал като „балансирана“. „Решението за отзоваването на нашия посланик е в правомощията на правителството. То трябва да мотивира своите действия“, каза държавният глава.  „Тази стъпка не е съгласувана с мен“, добави той. Според него европейската солидарност не трябва да бъде сляпа. „Солидарността е важен принцип, но тя не трябва да бъде сляпа. За такъв сериозен случай са необходими сериозни доказателства. Солидарността не трябва да бъде и едностранна. Точно преди една година на Европейски съвет пред Доналд Туск, Жан-Клод Юнкер, Тереза Мей и всички останали европейски лидери много ясно поисках солидарност за намесата на Турция в нашия изборен процес. Такава солидарност и до ден-днешен очаквам. За съжаление не я чух на пресконференцията във Варна“, подчерта Румен Радев.    ", "date": "2018.03.28", "title": "Румен Радев с първи горещ коментар за историческата среща във Варна и решението за отзоваването на посланика ни в Москва"}
{"url": "https://www.blitz.bg/politika/bsp-natiri-bivshiya-kmet-na-khaskovo-ot-reditsite-si-bez-da-go-uvedomi_news589555.html", "text": "Дългогодишният активист на БСП Атанас Василев, който е и бивш кмет на Хасково, е изключен от партията. Решението за това е взето на заседание на националния съвет, потвърди за Haskovo.net областният координатор на социалистите в Хасково Емилия Масларова. „Има за това решение на националния съвет. Аз не присъствах на него, поради лични причини и заради това не мога да дам подробности.“, заяви Масларова.  Оказа се, че Атанас Василев не е уведомен официално за изключването си от съпартийците си. Той посочи, че информацията е стигнала до него от публикации в национални медии и направил официално запитване. Според публикациите причина за изключването на Василев е присъдата му за шофиране в нетрезво състояние. След сключено споразумение с прокуратурата социалистът получи 4 м. условна присъда с изпитателен срок от 4 г. и лишаване от право да управлява автомобил за следващите 7 м., което беше одобрено от Районния съд в Хасково.  Атанас Василев има близо 30 г. членство в БСП. Последно беше шеф на общинската организация на БСП в Хасково, ", "date": "2018.03.28", "title": "БСП натири бившия кмет на Хасково от редиците си, без да го уведоми"}
{"url": "https://www.blitz.bg/politika/prvo-v-blits-tsvetanka-rizova-tsenzurira-skandalno-siderov-toy-skochi-gnevno-na-tsvetan-tsvetanov-snimka_news589533.html", "text": "Водещата на \"Лице в лице\" Цецка Ризова отказа за пореден път да даде думата на лидера на \"Атака\" Волен Сидеров, научи БЛИЦ. Националистът искал да вземе думата и да отговори на интервюто на Цветан Цветанов отпреди минути в bTV. Хлевоустата журналистка, обаче решила да наложи цензура. Така саморекламиращата се като \"телевията на всички гледни точки, кабеларката може да се окичи с логото: \"Телевизията на едната гледна точка\".   Сидеров реагира мълниеносно със съобщение до медиите, в което се казва: .  Не е изключено в коалицията да се появят сътресения!    ", "date": "2018.03.28", "title": "Първо в БЛИЦ! Цветанка Ризова цензурира скандално Сидеров, той скочи гневно на Цветан Цветанов! (СНИМКА)"}
{"url": "https://www.blitz.bg/obshtestvo/poslanikt-na-sashch-u-nas-otgovort-na-blgariya-po-sluchaya-skripal-izrazyava-podkrepa-video_news589540.html", "text": "Отговорът на България по случая Скрипал е подкрепящ британската и европейската позиция, ние сме заедно в тази обединена позиция. Това заяви Н. Пр. Ерик Рубин, посланик на САЩ у нас, цитиран от БГНЕС. “Мисля, че обединеният отговор на Съединените щати, EC и други страни по света е признак за сериозността на тази ситуация. Мисля, че най-важното е да се даде ясен знак, че нашите страни са заедно в подкрепата си за Великобритания. И отговорът тук в България също изразява подкрепа. Мисля, че е важно, че всички ние сме обединени заедно в този отговор”, подчерта американският посланик.   По отношение на българския отговор, посланик Рубин заяви: „Всяка държава решава как ще отговори в тази ситуация, но отговорът е в обединеността“. Позицията на България На 27 март министър-председателят Бойко Борисов извика българският посланик в Москва Бойко Коцев за консултации.  По-рано от българското външно министерство на два пъти заявиха, че София не възнамерява да екстрадира руски дипломати от страната. Позицията на ЕС, НАТО и Америка На 26 март председателят на Европейския съвет Доналд Туск обяви във Варна, че редица страни-членки на ЕС ще изгонят руски дипломати. Германия, Канада, Полша и Франция ще изгонят по четирима дипломата, Литва, Молдова и Чехия – по трима, Австралия, Албания, Дания, Испания, Италия и Холандия – по двама, Унгария, Ирландия, Латвия, Македония, Норвегия, Румъния, Финландия, Хърватия, Швеция и Естония – по един, а Украйна обяви, че гони цели 13 наведнъж. Словакия и Австрия напротив заявиха, че за момента не възнамеряват да гонят руски дипломати.  На 26 март САЩ обявиха, че ще изгонят 60 руски дипломата, от тях 46 от посолството във Вашингтон, двама от генералното консулство в Ню Йорк, още 12 служители на постоянното представителство на Русия към ООН, а също така ще закрият генералното консулство на Русия в Сиатъл. На 27 март НАТО съкрати състава на мисията на Русия към организацията от 30 на 20 души.  „Днес оттеглих акредитацията на седем служители на руската мисия в НАТО. Също така ще откажа чакащи молби за акредитация на още трима служители“, заяви генералният секретар на алианса Йенс Столтенберг.  Според него така НАТО ще изпрати „ясно послание на Русия за това, че ще има последствия на техният неприемлив модел на поведение“. Равносметката до момента: над 20 държави от Европа, Канада, Австралия и САЩ ще изгонят руски дипломати, като техният брой наближава 150 души. До тук се стигна, след като британският премиер Тереза Мей се обърна към другите европейски лидери на срещата на високо равнище в Брюксел миналата седмица, за да ги призове да подкрепят оценката на Великобритания, че Русия е виновна.  28-те държави-членки на ЕС излязоха с декларация, че са се съгласили, че е много вероятно Русия да бъде отговорна за отравянето на Сергей Скрипал и дъщеря му Юлия на 4 март и наредиха изтеглянето на посланика на блока в Москва. Позицията на Русия Русия отхвърля западните обвинения, подчертавайки, че те не се базират на доказателства, а на предположения. На 27 март Москва обвини Вашингтон за това, че оказва натиск върху съюзниците си, да изгонят руски дипломати. Според тях гонението е било в резултат на „грандиозен натиск” от страна на САЩ.  \"Това е резултат от грандиозен натиск, на грандиозно изнудване от страна на Вашингтон в международен план,\" каза руският министър на външните работи Сергей Лавров. „Ние ще отговорим, няма съмнение. Никой не би приел такова грубо отношение и ние няма“, добави той.     ", "date": "2018.03.28", "title": "Посланикът на САЩ у нас: Отговорът на България по случая Скрипал изразява подкрепа (ВИДЕО)"}
{"url": "https://www.blitz.bg/politika/pet-strani-ot-es-izrazikha-solidarnost-s-london-i-privikakha-poslanitsite-si-za-konsultatsii_news589538.html", "text": "Пет са вече страните членки на Европейския съюз, които са извикали за консултации посланиците си в Москва във връзка с обвиненията срещу Русия, че е замесена в отравянето с бойно отровно вещество на бившия шпионин Сергей Скрипал във Великобритания. Освен България солидарност с Лондон по този начин досега изразяват още Люксембург, Малта, Португалия и Словакия. Тези страни не възнамеряват засега да гонят руски дипломати, както постъпват други 19 еврочленки. В Словакия се стигна до задочен словесен сблъсък между президента и правителството. Държавният глава Андрей Киска разкритикува премиера Петер Пелегрини, че не откликва подобаващо на призива за солидарност от важния партньор Великобритания. Пелегрини пък се обяви против \"театрални жестове под натиск\", информира БНР.  4 страни от Европейския съюз не предприемат никакви дипломатически мерки срещу Русия. Това са Австрия, Гърция, Кипър и Словения. ", "date": "2018.03.28", "title": "Пет страни от ЕС изразиха солидарност с Лондон и привикаха посланиците си за консултации"}
{"url": "https://www.blitz.bg/svyat/v-ungariya-arestuvakha-germanets-prodaval-antiimigrantski-pistoleti-i-kalashnitsi_news589558.html", "text": "Унгарските власти са арестували германец, заподозрян, че продавал огнестрелно оръжие чрез антиимигрантския сайт „Страха на мигранта“, съобщиха от германската прокуратура. 34-годишният мъж управлявал сайта от Унгария, но обслужвал немски клиенти в периода от май до ноември 2016 година, съобщава „Ройтерс“. Уебсайтът предлагал „първокласни и директно доставяни“ боеприпаси и огнестрелни оръжия като пистолети и автомати „Калашников“ на клиенти „без досадни бюрократични спънки и документация“.     Унгарската полиция извършила обиски на два адреса – в Буадпеща и в Баркс, където е задържала информация и други доказателства. Търговецът е заподозрян за 193 случая на нелегална продажба на оръжие.     Разследването е в ход от 2016 година, когато германското списание „Фокус“ разкри, че заподозреният ръководи крайнодесен антиимигрантски сайт, който има близо 2 млн. последователи във Фейсбук. Тогава страницата била закрита. Превод и редакция: БЛИЦ ", "date": "2018.03.28", "title": "В Унгария арестуваха германец, продавал „антиимигрантски“ пистолети и калашници"}
{"url": "https://www.blitz.bg/politika/prviyat-ni-diplomat-obyasni-ima-li-neshcho-stranno-v-reshenieto-na-premiera-da-privika-poslanik-ni-v-rusiya-boyko-kotsev_news589544.html", "text": "Извикването на посланика ни в Русия Бойко Коцев за консултации е нормална дипломатическа практика и няма нищо необичайно в нея. Това коментира в Претория вицепремиерът и министър на външните работи Екатерина Захариева. „Премиерът се чу с посланик Коцев и посланик Коцев беше извикан в България да обясни на българското правителство ситуацията в Русия по казуса „Скрипал“. Както знаете, 19 членки на ЕС експулсираха дипломати от Русия, България не е сред тях, но доста други, включително и България, извикаха посланиците си. Но това е нормална дипломатическа практика и няма нищо необичайно в нея“, заяви министър Захариева, цитирана от \"Фокус\". ", "date": "2018.03.28", "title": "Първият ни дипломат обясни има ли нещо странно в решението на премиера да привика посланик ни в Русия Бойко Коцев"}
{"url": "https://www.blitz.bg/svyat/cnn-v-sashch-priznakha-che-zasega-nyama-s-kakvo-da-se-zashchitavat-ot-ruski-i-kitayski-khiperzvukovi-raketi_news589548.html", "text": "Шефът на Стратегическото командване на ВС на САЩ генерал Джон Хайтън в поредица откровени изявления призна, че Русия и Китай „агресивно разработват нови хиперзвукови въоръжения, против които Щатите засега нямат средства за отбрана, съобщи CNN в сайта си под заглавие „US general warns of hypersonic weapons threat from Russia and China”. Според него, хиперзвуковите ракети няма да бъдат въведени на въоръжение може би още в продължение на няколко години. Генералът обаче предупреждава, че в американската ПРО спешно трябва да се въведат промени. В противен случай Америка няма да е способна да открива подобни оръжия в случай на използване.     Китай, Русия и САЩ вече пробно изпитали своя потенциал. Хиперзвуковият потенциал е значително предизвикателство, обобщил Хайтън в ексклузивно интервю за телевизия CNN.     „На нас ще ни трябват други прибори за откриване, за да видим свръхзвуковата заплаха. Нашите противници знаят това” – добавил той.     Хайтън и негови колеги признават, че сегашното поколение спътници и радари няма да е достатъчно, за да забележи хиперзвуковите ракети, летящи със скорост минимум 5М.     На въпроса на CNN колко е напреднала Русия в своята хиперзвукова програма, Хайтън заявил: „Аз не искам да разсъждавам кой ще спечели надпреварата, аз само казвам, че надпреварата идва”.     Миналата седмица в конгреса на САЩ Хайтън, според CNN, изключително откровено признал редица потенциални военни недостатъци на Америка в областта на хиперзвуковите оръжия. „Ние нямаме отбрана, която да не допусне използването на подобни въоръжения против нас, затова нашият отговор ще бъде нашата сдържаща сила, в която влизат ядрената триада и ядреният потенциал, с който разполагаме за реагиране на подобни заплахи”.    Превод и редакция: БЛИЦ    ", "date": "2018.03.28", "title": "CNN: В САЩ признаха, че засега няма с какво да се защитават от руски и китайски хиперзвукови ракети"}
{"url": "https://www.blitz.bg/obshtestvo/intervyu/sheft-na-tsgm-s-goreshchi-novini-pred-blits-tv-za-payatsite-sinyata-i-zelenata-zona-i-brichkite-petrov-razkri-predimstvata-na-tiket-sistemata_news589459.html", "text": "Градският транспорт е най-възловото звено в Столичната община. Потърсихме мнението на изпълнителния директор на Центъра за градска мобилност Христиан Петров по горещите теми с разширяването на зоните за паркиране, вдигнатите от паяци коли и въвеждането на модерната тикет система. Ето как г-н Петров отговори на въпросите на Ивайло Крачунов.- Г-н Петров, Вие  отговаряте за най-конфликтната зона в София – принудително отстраняване на неправилно паркирали автомобили. По колко нарушители отвеждат на ден Вашите служители в наказателните паркинги?  - Ние, както и всички граждани, когато видим кола, паркирала на тротоар или върху инвалидно място, първата ни реакция е този защо е паркирал там? И след това искаме колата му да бъде преместена.     Нарушители в столицата има и се надяваме максимално да се справим с тях. Това е една от основните ни дейности.     Друга дейност, с която се опитваме да контролираме потока от автомобили към центъра на София, е въвеждането на синя и зелена зона. Искам да подчертая, че това става винаги след решение на Столичния общински съвет.     Както знаете, сега се обсъжда допълнително разширяване на зелената зона. Това са наказателни мерки, които обаче във времето са доказали своя ефект.     И ще ви дам един пример с улица „Милин камък“, на която преди време колите едвам успяваха да се разминат в двете посоки, а тротоарите бяха заети от автомобили, в момента е приятна улица, на която човек може да си намери място за паркиране, благодарение на зелената зона. Живущите там са изключително доволни.    - Водите ли статистика по колко автомобила на ден са принудително репатрирани?  - Да. През изминалата седмица от улиците на града са репатрирани между 96 и 171 коли. В неделя са били вдигнати 29 автомобила, повечето от които са затруднявали движението на градския транспорт. -След разширяването на зоните за паркиране научиха ли се столичани и гостите на града да ползват повече средствата на градския транспорт?  -Това, което се опитваме и намира израз с последователната политика на Столична община, е да подобряваме постоянно градския транспорт. Защото, за да накараме хората да слязат от личните си автомобили и да използват градския транспорт, трябва да им се предложи качествена услуга.     По тази причина се удължават линиите на метрото и се подновява паркът на градския транспорт.     Ръстът в продажбата на абонаментни карти показва, че хората ползват все повече градския транспорт. Годишната абонаментна карта, която струва 365 лева, е най-изгодният превозен документ, защото излиза по един лев на ден.     Когато аз започнах работа, имаше 250 продадени годишни абонаментни карти, през м.г. броят им достигна 25 000, а след това се увеличи до 45 000 – 50 000. Това показва, че доста хора се пренасочват към ползването на градския транспорт и закупуването на абонаментни карти.    - Въздухът в София достига най-отровни нива в сравнение с останалите европейски столици. Достатъчно мерки ли взима държавата и Столична община, за да опази чистия въздух?  - Всеки, включително аз и Вие, иска да диша по-чист въздух. За това няма две мнения.  За да се случи това, трябва да се предприемат серия от стъпки. Това, което прави общината, е да осигури градски транспорт, за да може хората да се откажат от автомобилите си и да имат алтернатива на придвижване.     Преди месец пуснахме зеления билет, който дава възможност на хората за 1 лев да ползват всички линии в рамките на един ден.     В новата наредба за градския транспорт, която ще се гласува през идните седмици, е предвидено въвеждането на т.нар. бял билет. Той ще започне да работи, когато промените в законодателството се случат на национално ниво.     Разширяването на зелената зона също вкарва ред и изчиства от кварталите на града автомобилите, които не се ползват редовно и замърсяват въздуха.    - Ще бъдат ли изчистени бричките на по 20-30 и 40 години, които не само тровят въздуха, но и затрудняват трафика в центъра на София?  - Надявам се, че във времето това ще се случи! Аз виждам, че има много коли, които са репатрирани и никой не си ги търси, така да се каже това са брички, които са изоставени.     - Какво се случва с вдигнатите от паяците коли, които собствениците им не си ги поискват?     -Такива коли се извеждат от употреба съвместно със Столичния инспекторат и отиват на скрап.     Това се случва, след като през един доста дълъг период от време никой не ги е потърсил. Това е мярката, която ни е позволена от закона и ни дава възможност да се отървем от подобен род коли.    - Столичната община направи първи стъпки за въвеждане на тикет системата. Кога очаквате тикет системата да бъде въведена в превозните средства на градския транспорт, които са около 1300?  - Много сме доволни от факта, че достигнахме етапа, през който бяха подадени оферти за тикет системата. Преди това в продължение на една година се разхождахме между КЗК и ВАС, тъй като имаше по 3 обжалвания в двете институции.  Такива забавяния за въвеждането на една толкова важна система бяха изключително неприятни за всички нас, защото сме потърпевши.  - Какви ще са предимствата за гражданите от въвеждането на тикет системата?  - Тикет системата ще даде възможност за много по-удобно пътуване и по-справедливо таксуване, защото то ще се базира или на време, което се прекарва в градския транспорт, или на базата на изминатото разстояние в него. С перфораторите това нямаше как да се случи.  Друго важно предимство на тикет системата е, че тя ще осигури много повече сигурност на всички участници в градския транспорт, тъй като ще има видеонаблюдение. - Къде ще бъде разположено видеонаблюдението в метрото, автобусите, трамваите и тролейбусите?  - Във всеки един тролейбус, автобус, трамваи и метровлак ще има монтирани по няколко камери. Те ще следят какво се случва в превозните средства.     Видеонаблюдението ще може да доказва случаи на насилие над контрольори, ако се случи, за да могат след това да се намесят и другите органи.     Камерите ще гарантират сигурност и на пътниците.    - Тикет системата действа от години в много европейски държави, а въвеждането й в България се забави. Кога очаквате тикет системата реално да заработи?  - Истина е, че тикет системата се забави. Получили сме 10 много сериозни оферти, които сме предоставили на Комисията към Столична община, която е съставена от 15 човека. От тях 7 са представители на Столичния общински съвет, един е от Столична община, а другите 7 са експерти от Центъра за градска мобилност.  Пред Комисията има 3 месеца, през които те трябва да разгледат офертите и след това да излязат с предложение за класиране и избран изпълнител.  Заложили сме срок от 2 години, в които изпълнителят на проекта трябва да изгради тикет системата.  След като бъде подписан договор за изпълнение, ще можем да се ангажираме с конкретен срок, през който тикет системата да заработи. - Данните от 2017 година показват спад с 45% на гратисчиите. До какъв процент смятате, че ще намалеят пътниците, които пътуват без билет, след като тикет системата бъде въведена?  - Това, което се надявам с въвеждането на тикет системата, е, че първо ще предложим по-високо качество на услугата, да можем да имаме по-гъвкава тарифна политика и да улесним хората как да си зареждат превозните документи.     Паралелно с това ще можем да измерваме къде точно има гратисчии. Това ще стане по няколко начина. Столичната община е предложила въвеждането на броячи, които ще следят колко пътници пътуват в превозните средства.     Планирано е такъв софтуер и хардуер да бъде инсталиран.     Това ще ни даде възможност да следим колко човека са се качили в едно превозно средство, колко са слезли от него и колко са се чекирали. Това ще ни позволи да следим къде има гратисчии и да насочим контрольорите към тях, за да изкореним този неприятен феномен.    - По какъв начин ще става плащането при тикет системата?  - Това, което сме предвидили, е носителят на който да бъде качен превозният документ да не бъде ограничен. Т.е. да могат да се използват мобилни телефони, кредитни и дебитни карти.     Системата не е затворена, а отворена и цели максимално да улесни гражданите.     Искаме да създадем удобство на гражданите, както направихме при плащането в зоните за паркиране, което става с талон за паркиране, SMS или през мобилното приложение.     По същия начин искаме да улесним гражданите и при плащането на превозните документи след въвеждане на тикет системата. Интервю на Ивайло КРАЧУНОВ           ", "date": "2018.03.28", "title": "Шефът на ЦГМ с горещи новини пред БЛИЦ TV за паяците, синята и зелената зона и бричките! Петров разкри предимствата на тикет системата!"}
{"url": "https://www.blitz.bg/kriminalni/prestplenie/svodnikt-marto-debeliya-izprati-sprugata-si-sofiya-i-otnovo-se-izpravi-pred-sda-video_news589500.html", "text": "Ден след като погреба съпругата си София, издъхнала на 39 години от инфаркт, Мартин Филипов - Дебелия влезе днес в съда с конвой по делото за трафик на хора, с цел сексуална експлоатация, което върви много активно и почти ежеседмично в съда. Днешното заседание приключи много бързо, тъй като не се яви ключовата свидетелка Вероника Н, една от труженичките на платената любов, работила за сводника. Адвокат Георгиев, който защитава Марто Дебелия, поиска да бъде изпратена призовка на свидетелката, защото нейните показания били важни по делото, съобщава struma.com.  Филипов е в ареста след акция в местен хотел, при която бяха арестувани негови проститутки, а в стаите им бяха открити и наркотици. По време на акцията Дебелия стоя на улицата с белезници с часове.  Вчера със съдебна охрана Мартин Филипов бе освободен от затвора, за да се прости със съпругата си София.         ", "date": "2018.03.28", "title": "Сводникът Марто Дебелия изпрати съпругата си София и отново се изправи пред съда (ВИДЕО)"}
{"url": "https://www.blitz.bg/politika/vigenin-se-razvikhri-diplomaticheskata-kriza-zaradi-sluchaya-skripal-e-istinska-voyna-borisov-vednaga-da-doyde-v-parlamenta-snimki_news589404.html", "text": "Притеснени сме от развиващата се дипломатическа криза и можем да я наречем война. Прилича много на Студената война и трябва правителството да се замисли. Това заяви пред журналисти в кулоарите на парламента депутатът Кристиян Вигенин от БСП. \"Не сме доволни от непоследователните действия на правителството, това създава рискове за страната. Очакваме Борисов да съобщи защо вика нашия посланик в Русия заради случая Скрипал. Настояваме министър-председателят да дойде в НС и да ни информира за ситуацията, позицията на България и очакванията от тук нататък\", каза още той.   \"Готови сме да стане и на закрито заседание, ако има нещо, което го притеснява. Ситуацията е толкова динамична, че трябва да дойде още днес. Утре,  за да бъде убедителен пред партньорите си, той трябва да поиска мнението на НС. Ние към този момент не сме видели убедителни доказателства, че Русия е замесена пряко в този случай. Ако бъдат предоставени, бихме проявили известно разбиране, но в момента няма причини за вихренето на тази дипломатическа война\", завърши той. Никол ИВАНОВА, БЛИЦ", "date": "2018.03.28", "title": "Вигенин се развихри: Дипломатическата криза заради \"случая Скрипал\" е истинска война! Борисов веднага да дойде в парламента! (СНИМКИ)"}
{"url": "https://www.blitz.bg/obshtestvo/sheft-na-vma-sobshchi-vazhna-novina-svrzana-s-dlgovete-na-bolnitsata_news589486.html", "text": "ВМА вече няма дългове. Това заяви пред журналисти началникът на ВМА бригаден генерал професор д-р Венцислав Мутафчийски, цитиран от БГНЕС. В киносалона на Военномедицинска академия се проведе Общо събиране на личния състав на болницата. Това е първото събрание на новоназначения началник на ВМА.  „Въпреки че 10 месеца изпълнявах длъжността временноизпълняващ трябваше да се даде кратък отчет за това, което е свършено през тези месеца. Повечето хора очакваха да чуят какво ще става от тук нататък. Сигурен съм, че това ги вълнуваше и затова изложението ми беше насочено към това какво да очакват колегите от тук нататък“, каза началникът на лечебното заведение.  „За повечето беше ясно, че вече ВМА няма дългове. Има една финансова стабилност, която в момента е чудесна, защото и първите три месеца също не води до генериране на дългове. Тази тенденция е от поне последните 2 години - че генерираме приходи в плюс, което ни даде и възможност да изплатим оперативните ни дългове от май месец миналата година досега. Когато ген. Петров отстъпи от тази длъжност задълженията на ВМА бяха някъде около 16 млн. лв.“, уточни професор д-р Венцислав Мутафчийски.  „Не е имало и пари, които да са давани оттук и оттам, и ние излязохме на нула. Това са наши собствени средства. Това е финансовият резултат за 10-месечния период“, допълни той. Отделно ВМА, по негови думи, има и постижения в областта за привличане на нови кадри, закупуване на нова апаратура. Вече три от периферните й болници са снабдени с чисто нови маркови скенери. „Ние не си позволихме през нито един период от тези трудни години да свалим качеството на обслужването ни, да направим компромис с консумативи, лекарствата или с обема на вложените ресурси в един болен. Просто оптимизирахме дейността. Винаги в най-богатите държави, когато се коментира лечението на даден болен, се коментира как разходваните средства могат да дадат добри резултати. Ние се опряхме изцяло на опита от цивилизованите страни“, поясни началникът на ВМА.    ", "date": "2018.03.28", "title": "Шефът на ВМА съобщи важна новина, свързана с дълговете на болницата"}
{"url": "https://www.blitz.bg/politika/deputat-ot-gerb-podade-ostavka-iznenadvashcho_news589407.html", "text": "Народният представител от ПГ на ГЕРБ Димитър Гамишев е депозирал оставката си, съобщи Спас Гърневски, предаде репортер на БЛИЦ. „Това е с единствена цел да не пречи на проверката и да не се спекулира с името на ГЕРБ, както това непрекъснато се прави от опозицията“, заяви той.  „Вие имате само един комунист - другите сте комунисти-социалисти“, обърна се Спас Гърневски към БСП.  „За пореден път ГЕРБ дава пред гражданите ясно и точно послание как трябва да функционира една истинска демократична и отговорна за делата си партия. И при най-малкото съмнение в народни представители, те сами депозират оставката си, не чакат да приключат проверките и не се крият зад имунитети. Сами напускат организацията, за да не петнят името ѝ“, изтъкна депутатът от ГЕРБ. „Питаме кога вие ще бъдете новото на ГЕРБ“, коментира той към БСП. Никол ИВАНОВА, БЛИЦ", "date": "2018.03.28", "title": "Депутат от ГЕРБ подаде оставка изненадващо"}
{"url": "https://www.blitz.bg/analizi-i-komentari/siderov-sluchayat-skripal-e-isteriziran-ot-angloezichni-spetssluzhbi-pozdravyavam-borisov-za-balansiranata-ni-pozitsiya_news589411.html", "text": "Случаят \"Скрипал\" се отрази положително на руския народ, сплоти го. Това заяви в кулоарите на парламента лидерът на партия \"Атака\" и съпредседател на \"Обединени патриоти\" Волен Сидеров. \"Сега виждам истеризиране на този случай и натиск на отделни държави в Европа да започват дипломатическа война с Русия. Това е типично изработен в мозъчен щаб на определени служби случай. Предполагам, че са от англоезичния свят тези служби\", каза Сидеров, като дебело подчерта, че говори от свое име, а не от това на управляващата коалиция или тази на \"Обединени патриоти\".   \"До момента ние водим балансирана политика, заради което поздравявам Борисов. В този случай трябва на аптекарски везни да поддържаме нещата. Не трябва да отзоваваме посланици. Знам, че има натиск отвън. Но този случай не е изяснен докрай и няма конкретни, ясни и твърди доказателства. Не сме длъжни да правим резки ходове. Това трябва да е позицията на България в момента\".  „Случаят „Скрипал“ щеше да е забравен досега, ако в Русия не беше тази смазваща победа на Путин. Този случай беше създаден според мен, за да дискредитира Путин за изборите. Това не се случи и в момента виждаме една ескалация на напрежението“, коментира политикът.   „Разрешението на цялата тази криза е да се седне да се преговаря, не да се задълбочава“, допълни още лидерът на \"Атака\".  Никол ИВАНОВА, БЛИЦ", "date": "2018.03.28", "title": "Сидеров: \"Случаят Скрипал\" е истеризиран от англоезични спецслужби, поздравявам Борисов за балансираната ни позиция!"}
{"url": "https://www.blitz.bg/politika/ruskiyat-poslanik-u-nas-progovori-vv-vrzka-ss-sluchaya-skripal_news589424.html", "text": "Руският посланик у нас Анатолий Макаров заяви, че българската реакция по случая с отзования българския посланик в Москва е разбираема и правилна. Според него националните интереси не трябва да бъдат забравяни заради солидарността.Макаров допълни, че Русия винаги е била и ще бъде надежден партньор на България и Европейския съюз, пише Нова телевизия.     Припомняме, че във вторник министър-председателят Бойко Борисов нареди посланика ни в Москва Бойко Коцев да се върне в София за консултации с правителството. Мярката е заради напрежението между Русия и Запада след отравянето на бившия руски шпионин Сергей Скрипал.   Българската реакция е ход, с който страната ни се опитва да отговори на исканията на европейските си партньори, но и опитва да запази баланс в дипломатическите отношения с Русия. Два пъти преди решението посланикът ни в Русия да бъде извикан, от МвНР категорично съобщиха, че България няма да отзовава дипломати.", "date": "2018.03.28", "title": "Руският посланик у нас проговори във връзка със случая \"Скрипал\""}
{"url": "https://www.blitz.bg/svyat/taka-se-izprashcha-geroy-pogrebakha-v-parizh-arno-beltram-video_news589510.html", "text": "С официална траурна церемония Франция изпрати полковника от жандармерията Арно Белтрам, който жертва живота си по време на заложническата криза в град Треб на 23 март. По време на церемонията френският президент Емануел Макрон отдаде специално почит на полицая, който загина, след като се размени с една от заложничките, държана в супермаркет от терориста Радуан Лакдим, съобщава „Франс 24“. По думите на Макрон, Белтрам символизира „френския дух за съпротива“. Обърщайки се към опечалените на траурната церемония в Дома на инвалидите - бивша военна болница, построена от Луи XIV, превърната във военен музей, президентът сравни саможертвата на Белтрам с тази на героите от Втората световна война и изтъкна, че неговият пример ще остане „гравиран в сърцата на французите“.     Белтрам беше награден посмъртно с най-високото отличие на страната – Легион на честта.     Траурното шествие премина по парижките улици преди да стигне в Дома на инвалидите. На церемонията в двора на сградата присъстваха колеги на Белтрам, близки и политици от различни партии. Превод и редакция: БЛИЦ ", "date": "2018.03.28", "title": "Така се изпраща герой! Погребаха в Париж Арно Белтрам (ВИДЕО)"}
{"url": "https://www.blitz.bg/svyat/savchenko-se-sbleche-i-obeshcha-da-stane-prezident-na-ukrayna-video_news589479.html", "text": "Народният депутат от Украйна Надежда Савченко публикува видео във Facebook, в което обещава да стане кандидат за президент на Украйна. Във видеото героинята на Украйна свали дрехите си и си поставя военна униформа. Това предаде рен.тв. \"Аз знам какво да правя и взимам решения за собствените си действия. След време аз ще бъда кандидат за президент, но имам нужда от вашето решение днес\", каза Савченко във видеото.  \"Надежда Савченко: Вашият глас е вашето решение, съвместно действие ще спре престъпленията на властта\", такъв надпис се появява в края на видеоклипа. Превод: БЛИЦ", "date": "2018.03.28", "title": "Савченко се съблече и обеща да стане президент на Украйна (ВИДЕО)"}
{"url": "https://www.blitz.bg/obshtestvo/intervyu/deputatt-aleksandr-sabanov-pred-blits-bez-neosporimi-dokazatelstva-ot-london-ne-biva-da-izostryame-otnosheniyata-si-s-rusiya_news589477.html", "text": "Александър Сабанов е депутат и дейно лице от коалицията на \"Обединени патриоти\". Пред репортер на БЛИЦ той коментира най-горещите теми, а именно случая \"Скрипал\" и международната реакция след него, както и важността и отзвука от срещата във Варна между лидери на ЕС и президента на Турция Ердоган, домакинствана от премиера Борисов.- Какво мислите за скандала \"Скрипал\"?   - Западният свят се обедини в подкрепа на Великобритания и доста държави от Европа и от света изгониха руски дипломати. - Правилно ли реагира Европа, като подкрепи Великобритания чрез изгонване на руски дипломати?   - Като част от Евроатлантическия съюз и НАТО, те изразяват солидарност. Ние имаме други отношения с Русия през вековете и затова българският премиер заяви, че първо, ние няма да направим такъв акт - да гоним руски дипломати и няма да отзоваваме наши дипломати от Русия, и второ - обединените патриоти сме гарант за балансирана политика в отношенията между Русия и България. Ние сме длъжни да защитим националния интерес, който в момента не включва конфликти със съседни държави. Имайки предвид, че много голяма част от българското общество подкрепя добрите ни взаимоотношения с Русия, ние считаме, че преди показването на сериозни и неоспорими доказателства за руската намеса в случая \"Скрипал\", няма нужда да изостряме излишно отношенията си с Русия. - Какво смятате за срещата между Борисов и Ердоган?   - Ние от ОП традиционно сме против приемането на Турция в ЕС. В момента не дават никакви сигнали, че имат желание да променят отношенията си към правата на човека и защита на свободата на словото, както и намесата на Турция във вътрешнополитическите дела на България, чрез финансиране на определени етнически партии, според нас. Ние все още смятаме, че Турция трябва да направи по-сериозни крачки за постигане на европейските норми на демокрация. Г-н Борисов постави доста сериозно на масата на преговорите въпроса за тракийските бежанци и репарацията, която Турция трябва да плати на България. Премиерът постави тази стара тема на ОП, която повдигаме от много години, относно тези обезщетения. Това е голяма крачка в подкрепа на тези 800 хиляди ощетени българи от събитията през 1913 година. - Коя беше най-важната тема за страната ни на тази среща?   - Това, което е важно за България, е обещанието на ЕС да направи последващо плащане по уговорената сума с Турция за сирийските бежанци и обещанието на Турция да не допуска бежанския поток към Европа, тъй като неминуемо част от него ще премине през територията на нашата държава. - Може ли да се нарече \"успешна\" тази среща?   -Срещата може да се окачестви като някакъв успех от гледна точка, че всички въпроси и притеснения са поставени на масата и това е начинът за решаване на конфликти. Както стана ясно, ще има и други такива преговори и срещи. - БСП поискаха разсекретяване на разговора между Борисов и Ердоган, нужно ли е това да се случи?  - Не виждам какви са притесненията на БСП относно разговора, че да бъде разсекретен. Интервю на Никол Иванова, БЛИЦ", "date": "2018.03.28", "title": "Депутатът Александър Сабанов пред БЛИЦ: Без неоспорими доказателства от Лондон, не бива да изостряме отношенията си с Русия"}
{"url": "https://www.blitz.bg/obshtestvo/regioni/geyove-se-izgavrikha-s-pametnika-na-blgaro-svetskata-druzhba-vv-varna-snimki_news589478.html", "text": "Паметникът на българо-съветската дружба във Варна бе боядисан в цветовете на дъгата, каквото е и знамето на ЛГБТ организацията. По всяка вероятност това е пропаганда за защита на правата на хомосексуалистите. Авторите на вандалската акция малко са объркали реда на цветовете от знамето на ЛГБТ, но идеята очевидно е тази, съобщава Булфото.  Снимка: БулФото  Флагът на дъгата или флаг на гордостта е символ на гордостта на хомосексуалните и трансджендър (ЛГБТ общността) и ЛГБТ социални движения и е в употреба от 70-години на 20-и век. Той идва от САЩ, но днес се използва международно, като е нарисуван от художника Гилбърт Бейкър през 1978-а.  Снимка: БулФото    ", "date": "2018.03.28", "title": "Гейове се изгавриха с Паметника на българо-съветската дружба във Варна (СНИМКИ)"}
{"url": "https://www.blitz.bg/obshtestvo/do-kde-se-dokarakhme-khorata-s-uvrezhdaniya-izlizat-na-ulitsata-zashchoto-sa-zhertvi-na-koruptsiya_news589354.html", "text": "Организациите на хората с увреждания, които подготвят национален протест на 11 април, са за да се увеличи контрола и за справедливо разпределяне на наличния публичен финансов ресурс за хората с такива проблеми. Те искат подобряване на качеството на социалните услуги и повишаване на стандартите за тяхната издръжка, предаде БНР.\"Необходимо е моделът за предоставяне на медицински изделия и помощно-технически средства да гарантира тяхното високо качество и ограничаване на корупционните практики в тази сфера\", каза Васил Долапчиев:   \"Повече от 25 години тази социална група е предмет на множество експерименти. За съжаление, обаче, качеството на живота им с нищо не се е променило. Те остават в периферията на обществото. Една огромна част от хората с увреждания живее с доходи под линията на бедността на прага на физическото оцеляване\". ", "date": "2018.03.28", "title": "До къде се докарахме! Хората с увреждания излизат на улицата, защото са жертви на корупция"}
{"url": "https://www.blitz.bg/politika/georg-georgiev-obyasni-zashcho-borisov-e-razporedil-na-poslanika-ni-v-moskva-da-se-vrne-v-sofiya_news589353.html", "text": "Институциите не работят под натиска на медиите и затова българският посланик в Москва е привикан на консултации с правителството“, коментира в сутрешния блок на Нова телевизия зам. - вътрешният министър Георг Георгиев. Той обясни, че това е важно за България, за да може да се ориентираме какво се случва в Москва. „България преди няколко дни в лицето на премиера заяви, че сме солидарни с партньорите ни, които взеха позиция по отношение на случващото се във Великобритания. За нас са нужни още няколко факти и обстоятелства, за да експулсираме дипломатите си от Русия“, добави той.  Георгиев се надява да не се стига до по-голям конфликт и всички да седнат на масата на преговорите. „Очевидно е, че когато става за случай, при който се застрашава живота на мнозина, няма как да не сме загрижени“, добави той и поясни: „Не мисля, че може да се поставя въпросът с кого е солидарна България“.  Относно срещата ЕС – Турция във Варна и последвалото изказва на Бинали Йълдъръм, че ЕС не е дал добри знаци за сближаване на турската държава с ЕС, Георг Георгиев заяви, че различните политици може да интерпретират по различен начин срещата. „Никой не си е представял, че която и да е от двете страни ще направи компромиси със своите интереси. Най-важно бе Турция и ЕС да се върнат на масата на преговорите и това се случи“, каза още той. ", "date": "2018.03.28", "title": "Георг Георгиев обясни защо Борисов е разпоредил на посланика ни в Москва да се върне в София"}
{"url": "https://www.blitz.bg/analizi-i-komentari/kalfin-ochevidno-dokazatelstvata-na-london-za-skripal-ne-sa-dostatchno-ubeditelni-za-vsichki-strani-ot-es-i-nato_news589364.html", "text": "\"При случая с отравянето на получилия убежище във Великобритания шпионин Сергей Скрипал Западът прави опит да се обедини и да предизвика световна реакция срещу Русия, а от своя страна Москва да раздели европейските партньори\". Това коментира бившият министър на външните работи Ивайло Калфин, който в момента е съветник на еврокомисаря Гюнтер Йотингер, предава БНР. Според Калфин, ако е имало налице убедителни доказателства, че Москва стои зад нападението, вероятно е щяло да има реакция от страна на всички държави от НАТО и ЕС.   \"Очевидно е, че не са убедителни за всички страни - партньори, защото не всички реагират. От Европейския съюз, ако не се лъжа, 14 страни реагират. Реагират и очевидно, че има натиск в страни, които са от Западните Балкани и които очакват да бъдат приети в Европейския съюз и в НАТО. Така че натискът не е равнозначен на допълнителна информация и то убедителна информация\", изтъкна Калфин. Той допълни, че тенденцията за влошаване на отношенията е много опасна и притеснителна и може да доведе до тежки последствия по света.   Бившият външен министър обясни, че викането на посланика ни в Москва за консултации с правителството е по-слаба мярка в сравнение с отзоваването на дипломати. Според Калфин само за два дни премиерът Бойко Борисов е променил позицията по казуса:   \"На практика това е вземане на позиция и точно това е разликата - че преди два дни казахме: \"Искаме доказателства\", и изведнъж, след срещата във Варна се оказа, че доказателствата са се появили\", каза Калфин, допълвайки, че около случая остават много неизвестни. По думите му, става въпрос за лична преценка и това дава възможност на България да има собствена позиция по случая:   \"Всяка държава преценява дали да го направи (да отзове дипломати - бел. ред.), дали да се довери на чуждата преценка, или да потърси все пак и собствена преценка в случая. Така че, ако се стигне до отзоваването, това значи България да отиде в \"челните редици\" на реакцията -  не вярвам това нещо да се случи, поне засега, въпреки че, както ни е променлива позицията, надали може да се каже определено\".   Калфин отбеляза още, че Великобритания досега винаги е била много остра на думи, но винаги е отказвала да предприеме конкретни мерки срещу руски олигарси, които я приемат за свое сигурно убежище:   \"Великобритания абсолютно пази и отказва да предприеме каквито и да е мерки срещу от тези руски олигарси, които са си сложили парите там\", каза Калфин.   Очаква се днес посланикът ни в Москва Бойко Коцев да се прибере в София за консултации каква трябва да е реакцията на страната ни по случая \"Скрипал\". Европейският съюз подкрепи Великобритания по случая, повечето страни - членки решиха да експулсират руски дипломати.  ", "date": "2018.03.28", "title": "Калфин: Очевидно доказателствата на Лондон за Скрипал не са достатъчно убедителни за всички страни от ЕС и НАТО"}
{"url": "https://www.blitz.bg/politika/emil-radev-vnese-vazhno-predlozhenie-v-ek-za-blgarskite-khrani-i-napitki_news589384.html", "text": "Причината да сме се събрали тази сутрин е, за да ви кажем, че вчера внесохме предложение в ЕК за нова европейска програма да прочистим двойните стандарти за храните и напитките. Не искаме тук да се продават по-некачествени продукти отколкото на Запад. Въвеждането е възможно и това няма да доведе до затваряне на производства и съкращаване на работни места. Това заяви евродепутатът Емил Радев на трибунка в парламента. Наши колеги от Унгария, Чехия, Полша и Румъния сигнализираха за същото. Действащото правителство следи дали съставките са вредни, но един продукт може да има различни съставки и различно качество в храните и напитките в Западна и Източна Европа\", сподели той.  Според него тази дискриминация е недопустима. \"Бяха отпуснати 2 милиона евро за подпомагането на потребителите и допитването им. Смятаме, че трябва да има минимални стандарти и да не се използват заместители, които се слагат дори в детските храни. Те оспорват качеството\", каза Радев.  \"Не може повече да има дискриминация на източните страни в ЕС\", завърши евродепутатът. Никол ИВАНОВА, БЛИЦ", "date": "2018.03.28", "title": "Емил Радев внесе важно предложение в ЕК за българските храни и напитки!"}
{"url": "https://www.blitz.bg/obshtestvo/regioni/pernichanka-zamota-fatalno-glavata-na-palaviyat-i-zaplashvan-grtski-biznesmen-iliyas-gumas_news589448.html", "text": "Палавият гръцки бизнесмен Илияс Гумас, производител и търговец на мебели в Петричко, се сгоди. Той падна в краката на чаровна петричанка, подари и пръстен и предложи да стане негова жена, да го подкрепя и обича вечно. Гумас, който разплака не една и две жени в Пиринско, който бе обект на палежи и заплахи заради бизнеса си, полетя на крилете на любовта и дано този път се задържи по дълго при любимата си. Гумас е бивш съпруг на бизнесдамата Цветелина Бишарова, която е собственик на мощната фирма, изнасяща луксозни мебели в чужбина, и с фирмени магазини из цяла България.  Бишарова раздели бизнеса си с Гумас и след разпадналото се съдружие в живота и бизнеса тя стана изключително успешна. Заведе многохиляден иск за издръжка на детето им, тъй като улисан в бизнес дела и любов Гумас забравяше да я плаща с години.  След нея той имаше няколко сериозни заигравки с жени от Сандански, Благоевград и Петрич. Избраницата на сърцето му се казва Зори, и е маникюристка в южния град. Пожелаваме на младите влюбени много щастие и любов.    ", "date": "2018.03.28", "title": "Перничанка замота фатално главата на палавият и заплашван гръцки бизнесмен Илияс Гумас"}
{"url": "https://www.blitz.bg/politika/borisov-s-radostna-velikdenska-novina-za-pensionerite_news589392.html", "text": "Даването на надбавки за Великден и Коледа вече не е инцидентно. Финансовият министър и социалният разгледахме възможностите за надбавки на пенсиите и този Великден. Това заяви в началото на правителственото заседание премиерът Бойко Борисов, предаде БНТ.Преди няколко години беше инцидентно това плащане, но вече над 1 млн. пенсионери чакат надбавки, подчерта премиерът. Той поясни, ако министрите приемат предложението за решение, 1 227 000 пенсионери ще вземат допълнително по 47 лв. за този Великден. И сега за Великден да осигурим тези 50 млн. допълнителни за българските пенсионери, препоръча Борисов.  Социалният министър Бисер Петков благодари на премиера и уточни, че „това са 56.5% от пенсионерите“, които ще вземат надбавки с изплащането на пенсиите, което ще започне от 4 април.", "date": "2018.03.28", "title": "Борисов с радостна Великденска новина за пенсионерите!"}
{"url": "https://www.blitz.bg/svyat/sheft-na-ruskoto-razuznavane-prizna-sred-izgonenite-diplomati-ima-nashi-khora_news589455.html", "text": "Сред експулсираните от много държави по света руски дипломати има сътрудници на службата за външно разузнаване, съобщават световните медии. Ръководителят на ведомството Сергей Наришкин пред медията заяви, че сред изгонените служители на представителствата на страната му в чужбина има негови подчинени.\"Броят на сътрудниците на службата обаче е минимален и те имат предимно охранителни функции\", посочи още шефът на разузнавачите на Москва.    Наришкин определи изгонването на приблизително 100 дипломати като провокация. \"Ние ще отговорим на тези действия\", категоричен бе шефът на службата за външното разузнаване.    САЩ, Франция, Германия и още над десет държави обявиха за нежелателни персони над 100 служители в руски мисии в знак на солидарност с Великобритания. Лондон изгони 23-ма дипломати заради случая \"Скрипал\".  Бившият полковник от Главното разузнавателно управление (ГРУ) Сергей Скрипал и дъщеря му Юлия Скрипал бяха открити в безсъзнание в югозападния английски град Солсбъри на 4 март след отравяне с нервнопаралитичното вещество \"Новичок\" (\"Новак\"). ", "date": "2018.03.28", "title": "Шефът на руското разузнаване призна: Сред изгонените дипломати има наши хора"}
{"url": "https://www.blitz.bg/svyat/the-local-klaneta-v-germaniya-bezhantsite-vilneyat-nozhovete-stavat-vse-po-dlgi_news589380.html", "text": "Непрекъсваща поредица от кървави нападения с хладно оръжие през последните седмици засили още повече тревогите от нарастващите престъпления от този тип, извършени от бежанци. Фактът, че получилите убежище тийнейджъри са най-честите извършители на подобни престъпления наля вода в мелницата на крайно-десните критици на настоящото германско правителство, пише германската редакция на електронното издание The Local. Във вторник сутринта, животът на 24-годишна жена продължава да виси на косъм, след като тя бе намушкана в събота в град Бугведел в Долна Саксония. След направената й спешна спешна операция, тя бе поставена в изкуствена кома. Жената и нейното гадже са влезли в разправия с трима тийнейджъри от Сирия. Когато ситуацията започва да излиза от контрол, жената се опитва да се намеси, но един от младите бежанци вади нож и я пронизва. В същия ден, 15-годишен ученик е наръган по време на масов бой на около 20 тийнейджъри в Бохум.  16-годишен сириец е арестуван по случая. Един ден по-рано, на централната гара във Висбаден спор прераства в побой между две групи мъже. Един от тях вади нож и наръгва трима от противниците си. Оказва се, че нападателят е от Афганистан. Серията от кървави инциденти през уикенда включва и две убийства чрез наръгване, а поне едно от тях е мотивирано от ревност. „Ножовете стават все по-дълги, а нападателите все по-млади. Броят на нападения с нож, извършени от получили убежище, нараства постоянно“, констатира Алис Вайдел, един от лидерите на парламентарната група на „Алтернатива за Германия“, чрез съобщение във Фейсбук.    Говорителят на германския полицейски съюз Дитмар Шлиф заяви пред ДПА във вторник, че все повече млади бежанци се движат с ножове. „Ставаме свидетели на опасна тенденция – сега за части от секундата може да се развие заплашваща живота ситуация“, заяви той. „Трябва да сме наясно, че подобни атаки се случват изключително често и трябва да знаем кой е най-честият им извършител, за да можем да реагираме по-адекватно, когато това се случи\", добави Шлиф.   ", "date": "2018.03.28", "title": "The Local: Кланета в Германия, бежанците вилнеят, ножовете стават все по-дълги!"}
{"url": "https://www.blitz.bg/politika/mareshki-cherpi-na-korem-vsichki-v-parlamenta-i-obyasni-tryabva-li-da-gonim-ruski-diplomati_news589474.html", "text": "\"Народът го е казал - бързата кучка слепи ги ражда\", възкликна лидерът на ВОЛЯ Веселин Марешки за решението ни да не отзоваваме руски дипломати, но да повикаме на консултации нашия посланик в Москва Бойко Коцев, предава \"Канал3.Той напомни, че без всякакви доказателства какво точно се е случило, е абсолютно правилно решение да не предприемаме ходове. \"Естествено, че ако има доказателства за руско участие в това покушение, трябва да бъдат изтеглени всички наши дипломати в Русия, но ако няма доказателства, ние не можем да си играем на изтегляне, после връщане\", коментира Марешки.  Трябва да се изчакат доказателства, е категоричната позиция на партията му и тя е правилната. \"Защото много грешки са правени в историята в други случаи, в които някой е бил набеждаван. Даже в годините са били екзекутирани хора и горени на кладите, впоследствие са се оказали прави, така че това да не се избързва, според нас е най-правилната позиция\", обобщи бизнесменът, който днес беше рожденик и почерпи парламентарните журналисти, а всички напитки и закуски в кафенето бяха за негова сметка.  Днес Веселин Марешки е рожденик. Той не пропусна да почерпи всички в парламента, като храната в стола в Народното събрание бе безплатна за всички. Поздрави и честитки валяха от всяка страна към лидера на ВОЛЯ.", "date": "2018.03.28", "title": "Марешки черпи на корем всички в парламента и обясни трябва ли да гоним руски дипломати!"}
{"url": "https://www.blitz.bg/svyat/shoygu-ruski-boyni-samoleti-preletyakha-bez-katsane-prez-severniya-polyus-do-severna-amerika_news589546.html", "text": "Руските въоръжени сили са провели тренировъчни полети до Северна Америка над Северния полюс за пръв път в демократичната история на страната. Това съобщи министърът на отбраната Сергей Шойгу, цитиран от световните медии. Полетът е извършен с противоподводен самолет. Последните подобни операции са от времето на Студената война.     „За пръв път от съветски времена е осъществен полет на противоподводната авиация през Северния полюс към северноамериканския континент“, обяснява Шойгу в стенограма от заседание на екипа на Министерството на отбраната.     Не е ясно колко такива полети са направени и кога. За пръв път в съветската история те се случват през лятото на 1937 г.     Съобщението бе направено на фона на изострени отношения между Русия и Запада.    ", "date": "2018.03.28", "title": "Шойгу: Руски бойни самолети прелетяха без кацане през Северния полюс до Северна Америка"}
{"url": "https://www.blitz.bg/svyat/pomnite-li-nay-krasiviya-zatvornik-sega-chaka-bebe-i-to-ot-miliarderka_news589567.html", "text": "Клои Грийн, наследницата на модната верига Topshop, е бременна от красавеца Джеръми Мийкс, известен още като „най-красивият затворник“. Това ще бъде първото дете на Грийн и второто на Мийкс, съобщава „Ел“. Многобройни източници потвърдиха щастливата новина за странната двойка.     Клое е на 27 години, а Джеръми е на 34 и е бивш затворник. В момента той работи като модел след като снимки в интернет му донесоха славата на „най-горещия пандизчия“.     Милиардерската щерка залюби Мийкс преди около година, като за първи път общите им снимки се появиха на яхта в Бодрум, Турция. Тогава той все още имаше законна съпруга.     Към днешна дата той е в развод с жена си Мелиса, от която има един син, а фамилия Грийн вече е дала благословията си на влюбената двойка.     Списание US Weekly пише: „Родителите на Клои наскоро неочаквано показаха на Джереми, че го приемат и са се примирили с факта, че той ще бъде част от техния живот.“    ", "date": "2018.03.28", "title": "Помните ли „най-красивия затворник“? Сега чака бебе и то от милиардерка"}
{"url": "https://www.blitz.bg/intsidenti/ognen-ad-izbukhna-na-metrostantsiya-v-kiev-video_news589553.html", "text": "Жителите на Киев станаха свидетели на огромен пожар на станцията на метрото. Това предаде рен.тв. Както може да се види на кадрите, заснети от очевидци, огънят изригва навън от дълбините на метростанция \"Левобережная\".  Пламъците се разпространяват в малки сгради, разположени в близост до входа на метрото. Трябва да се отбележи, че гарата е затворена до входа и изхода, а влаковете се движат покрай платформата, без да спират.  Не беше получена информация за жертвите на пожара. Превод: БЛИЦ", "date": "2018.03.28", "title": "Огнен ад избухна на метростанция в Киев (ВИДЕО)"}
{"url": "https://www.blitz.bg/stsena/anastasiya-volochkova-vbesi-rusiya-s-gulyay-v-bar-chasove-sled-ogromnata-tragediya-v-kemerovo-snimkavideo_news589535.html", "text": "Фенове на руската балерина Анастасия Волочкова я попиляха от критика заради нещата, които се появиха в личния й профил в Инстаграм. Преди дни танцьорката качи няколко снимки и видео, на които се вижда как се забавлява в караоке бар. Скандалното в случая е, че всичко се случва след трагедията в търговския център в Кемерово. „Цялата страна изживява огромна мъка, защото хората изгарят живи в Кемерово, Анастасия Волочкова също не остава безучастна – публикува съчувствени постове и зове властите да не крият истината за броя на жертвите. А след това, отново всичко е по график – танци, партита, забава!”, пишат интернет потребители.  „Безсрамницата дори свещ е сложила”, гласи друг коментар в мрежата.  Припомняме, че на 25 март в търговски център в град Кемерово избухна голям пожар. От Министерството на извънредните работи на Русия потвърдиха гибелта на 41 деца. Безследно изчезнали след огнената стихия няма.      ", "date": "2018.03.28", "title": "Анастасия Волочкова вбеси Русия с гуляй в бар часове след огромната трагедия в Кемерово (СНИМКА/ВИДЕО)"}
{"url": "https://www.blitz.bg/svyat/turskiyat-prezident-s-prvi-dumi-sled-sreshchata-vv-varna_news589430.html", "text": "Турция и Европейският съюз се споразумяха да дадат тласък на отношенията си. Така турският президент Реджеп Тайип Ердоган коментира срещата във Варна пред журналисти на връщане от България. Той добавя, че би било “самозаблуда” да се каже, че всички проблеми между Анкара и Брюксел са загърбени, съобщава в. “Хюриет дейли нюз\".“Подчертахме по-специално необходимостта каналите за диалог да се държат отворени. Има пълно единство по тази тема.  Съгласихме се, че за да дадем тласък на отношенията с ЕС, ще бъдат от полза по-чести консултации по регионални въпроси”, заяви Ердоган на борда на самолета на връщане от България, където в понеделник се състоя среща с председателя на Европейската комисия Жан-Клод Юнкер и с председателя на Европейския съвет Доналд Туск. “Казах им, че едно конструктивно отношение към Турция вместо несправедливи критики и двойни стандарти би помогнало за подобряване на отношенията и решаване на въпросите”, посочи турският лидер. “Разбира се, би трябвало да се самозалъгваме, ако кажем, че “всичко е перфектно и всички отрицателни неща са преодолени”. Но беше важно да се съберем на ниво лидери, да седнем заедно на една маса и да говорим искрено. Има съгласие за продължаване на диалога и даване на тласък на отношенията”. Една от обсъдените теми бяха обещаните от ЕС 6 милиарда евро помощ за сирийските бежанци, които Турция приютява, в рамките на споразумение, с което Анкара се ангажира да спре мигрантския поток към Европа. “Те заявиха, че вторият транш от 3 милиарда евро ще бъде изпратен. Ако е възможно, ние искаме тези пари да бъдат преведени директно на нас, а не чрез посреднически институции. Защото когато има посреднически институции, част от парите отиват за комисиони”, посочи турският президент. Ердоган заяви, че е повдигнал въпроса за очакванията на Анкара за актуализация на митническия съюз с ЕС, както и за “балансиран доклад за напредъка”, анализиращ постиженията на Турция в прилагането на изискванията за присъединяването й към ЕС. Следващият годишен доклад предстои да бъде публикуван през април. Друга обсъждана тема е била борбата срещу тероризма и критиките на Турция към ЕС за това, че “не предприема конкретни и ефективни мерки” за спиране на дейностите на забранената Кюрдска работническа партия /ПКК/ в Европа. “Ние казахме, че няма да направим никакви отстъпки в борбата срещу терористични организации като ПКК и сирийския й клон Сили за защита на народа /СЗН/, както и срещу \"Ислямска държава\" в Ирак и Леванта /ИДИЛ/”, посочи турският президент. “Казахме, че нямаме никакъв проблем с кюрдите, имаме проблем единствено с терористичните организации. Обърнахме внимание, че е погрешно да се твърди, че нашите операции са срещу кюрдите. Всъщност повечето кюрди в Турция подкрепят нашата партия”, подчерта Ердоган. Той заяви, че на срещата са били обсъдени и отношенията на Турция с Гърция и Кипър и добави, че Анкара е против “едностранните сондажни дейности на гръцки Кипър в Източното Средиземноморие” и смята, че ЕС не е безпристрастен по този въпрос. Във връзка с двамата гръцки войници, които бяха арестувани след преминаване на територията на Турция, Ердоган заяви, че “това е въпрос, с който ще се занимава правосъдието”. Турският президент отбеляза, че “тези, които придават такова значение на въпроса за онези двама войници, не споменават нашето искане за екстрадиция на войниците, които избягаха в Гърция, след като участваха в опит за преврат в Турция”. “Разбира се, не трябва да бъде правена връзка между двата инцидента. Но факт е, че тези, които участваха в опит за преврат, са все още в Гърция. Те не ги екстрадираха въпреки нашите искания. Казах им, че този въпрос е под контрола на правосъдието и трябва да се изчака решението”, посочи Ердоган.", "date": "2018.03.28", "title": "Турският президент с първи думи след срещата във Варна!"}
{"url": "https://www.blitz.bg/svyat/granitsite-na-balkanite-se-prekroyavat-rumniya-napravi-prva-stpka-km-obedinenie-s-moldova_news589402.html", "text": "Румънският парламент прие резолюция в полза за обединение на Молдова, съобщи Romania Insider. Документът беше гласуван по време на тържествена сесия по случай на 100-годишнината от обединението на Бесарабия и Румъния. Депутатите приеха за легитимно желанието на молдовците, които подкрепят обединение.От там обявиха, че подобно действие ще зависи от волята на гражданите. „Искаме да бъдем заедно в Европа. Можем като една държава. Молдова си остава приоритет за правителството на Румъния. Всички знаят това“, заяви румънският премиер Виорика Дънчила.  „Молдовските граждани искат независима държава. Нашият път води към ЕС“, заяви представителят на молдовския парламент Андриан Канду.  Бившият румънски премиер Траян Бъсеску оглави митинг в подкрепа на обединението през миналата седмица. На него се събраха 100 000 души. По последни анкети около 20% от молдовците подкрепят обединение. Молдовските власти обаче отхвърлят такава възможност. Все пак те разчитат на подкрепа на Румъния за членство в ЕС.", "date": "2018.03.28", "title": "Границите на Балканите се прекрояват! Румъния направи първа стъпка към обединение с Молдова"}
{"url": "https://www.blitz.bg/svyat/oshche-edna-drzhava-posledva-primera-na-borisov-i-privika-poslanika-si-v-rusiya-zaradi-sluchaya-skripal_news589413.html", "text": "Люксембург съобщи днес, че е извикал за консултации посланика си в Русия след атаката срещу бившия руски агент Сергей Скрипал във Великобритания, предаде Франс прес. Правителството на Люксембург \"е съгласно с анализа на правителството на Обединеното кралство, според който е твърде вероятно Руската федерация да носи отговорност за този акт\", обясни люксембургският кабинет в комюнике.", "date": "2018.03.28", "title": "Още една държава последва примера на Борисов и привика посланика си в Русия заради случая \"Скрипал\""}
{"url": "https://www.blitz.bg/svyat/siriytsi-v-rakka-vdignali-vstanie-protiv-proamerikanskite-sili_news589310.html", "text": "В сирийския град Ракка и в едноименната провинция, освободена от американската „коалиция”, няма и следа от нормализация на обстановката. В западната част на провинцията, в град Ал-Мансура и в прилежащите райони, местни жители вдигнали въстание против „Сирийските демократични сили”, доминирани от кюрди. Сега кюрдите обстрелват града с картечници за смазване на бунта. Иранската агенция FARS съобщи, че във въстанието участват голям брой жители на Западна Ракка, които палят кюрдски бази. Регистрирани са първите сблъсквания, има пострадали. За повод послужил арестът от кюрдите на шейх Башир Хамадан ал-Хасмара, вожд на племето Бу Кхамис.     Друг фактор за недоволството на населението на Ракка е опитът на СДС да го застави да плати разходите за войната с Турция. Според FARS, в град Табка от всяко семейство поискали по 500 сирийски лири (1 долар). Сумата е нищожна, но в Сирия няма производство и бизнес, 1 долар е истински финансов удар. Кюрдите заплашват да изгонят от града всяко семейство, което отказва да плати нововъведения данък.     Кюрдите разглобяват самолетите в бившата авиобаза в Табка, продават частите и скрапа, което дразни сирийците.     Кюрдските власти се проявяват като лоши управленци – под руините на града лежат хиляди трупове на убити от бомбардировките, кварталите не са разминирани. Русия най-напред изпращаше сапьори в освободените от сирийската армия градове, но в Ракка очевидно целта е прокуждане на жителите.     Всъщност едно от основните противоречия между кюрдското и арабското население е фактът, че кюрдите с подкрепата на САЩ искат независимост от Сирия, включително и за провинция Ракка. Сирийците обаче виждат себе си единствено в границите на Сирия.    Превод и редакция: БЛИЦ    ", "date": "2018.03.28", "title": "Сирийци в Ракка вдигнали въстание против проамериканските сили"}
{"url": "https://www.blitz.bg/politika/evrodeputat-ot-gerb-tryabva-da-sme-solidarni-s-velikobritaniya-no-i-da-zapazim-dobrite-otnosheniya-s-rusiya_news589401.html", "text": "„Естествено, че Европа показа солидарност с Великобритания по един много важен въпрос. Всяка една държава членка реши по какъв начин да изрази тази своя солидарност.” Това каза евродепутатът от ГЕРБ Емил Радев пред журналисти в Народното събрание. Преди това  той и колегата му Андрей Новаков се похвалиха с техни инициативи, свързани с изравняване на качеството на храните в Европейския съюз.  Във връзка със случая „Скрипал” Емил Радев обясни, че  различните държави са показали солидарност с Великобритания по различен начин - някои отзовали своите посланици, а други на практика експулсирали дипломати на Русия от страните си.  „Всичко това наистина показва солидарност в един много тежък момент за Великобритания. Т акива посегателства са удари срещу върховенството на закона в дадените държави и показва, че с такива методи в 21-и век не трябва въобще да се позволява да се действа. България също е солидарна, ние отзовахме нашия посланик за консултации… не сме го отзовали, извикали сме го за консултации. Така че важното е наистина да покажем и солидарност, но също е важно да запазим и нормалните отношения с Русия ”, добави Радев.  Той  допусна, че това може да не е единствена реакция.  След въпрос дали няма да предприемаме други стъпки, евродепутатът каза: „Н ека да видим как ще се развие случаят, защото очакваме и нови доказателства по случая. Очакваме също така да видим как върви разследването. Виждаме, че все още има много неясноти. Така че, както Европейският съюз, така и България ще действа според новите факти и обстоятелства, които се открият.”  Евродепутатът обаче иска да се запазят добрите двустранни отношения с Русия. Все още се изчакват резултатите от разследването по случая \"Скрипал\". Смятаме, че все още има много неясноти, изтъкна Емил Радев.  Никол ИВАНОВА, БЛИЦ  ", "date": "2018.03.28", "title": "Евродепутат от ГЕРБ: Трябва да сме солидарни с Великобритания, но и да запазим добрите отношения с Русия"}
{"url": "https://www.blitz.bg/svyat/ravnosmetkata-do-momenta-27-strani-izgonikha-ruski-shpioni_news589388.html", "text": "27 станаха държавите по света, които решиха да изгонят руски дипломати заради случая \"Скрипал\". От тях 19 са членки на Европейския съюз. Мерките засягат повече от 140 руски граждани, работещи в дипломатически мисии, пише Нова телевизия.НАТО също реши да изгони седем руски дипломати, акредитирани към Алианса. В изказване пред британския парламент, премиерът Тереза Мей приветства увеличаващата се международна подкрепа.    Въпреки мненията, че България не показва ясна позиция по скандала, според българското външно министерство привикването на посланика ни от Москва е признак за солидарност с Лондон. ", "date": "2018.03.28", "title": "Равносметката до момента: 27 страни изгониха руски шпиони"}
{"url": "https://www.blitz.bg/svyat/hurriyet-sashch-nyama-da-dostavyat-f-35-na-turtsiya-ako-stranata-poluchi-s-400_news589307.html", "text": "Индикации, че САЩ може да спрат сделката за доставка за Турция на многоцелевите изтребители от следващо поколение F-35, ако страната получи руския ЗРК С-400, дойдоха от турския парламент, но информацията в последствие бе отречена от турското МО. САЩ са притеснени от факта, че Турция ще се сдобие със зенитно-ракетни комплекси С-400 и това притеснение може да прерасне в различни санкции, включително и спиране на доставките на изтребителите от следващо поколение F-35. Това е заявил Волкан Бозкър, председател на комисията по международни отношения в турския парламент в интервю за турския вестник Hurriyet.  Бозкър е бил на посещение в Конгреса на САЩ през миналата седмица и заявява за вестника, че между САЩ и Турция има подчертано напрегната атмосфера и в тези условия на покупката на С-400 се гледа с много лошо око. Той обяснява още, че страната му е искала да купи американския ЗРК Patriot, но САЩ са отказали технологичен трансфер.  „Плащаме си за F-35 и този проект няма връзка с покупката на С-400”, това е заявил пред журналисти турския военен министър Нуретин Чаникли, помолен да коментира думите на Бозкър.     Министърът на отбраната на Турция е подчертал, че страната му е влязла в програмата F-35 преди много години и за момента изпълнява всички свои задължения по нея. Той е заявил, че няма промяна в плановете за доставка на F-35 и първите изтребители ще дойдат през следващата година.  Турският министър обаче не е коментирал в прав текст опасенията на американската страна.  Това не е първото предупреждение, което Турция получава за покупката на С-400. През миналата есен генерал Петър Павел, председател на военния комитет на НАТО, заяви, че Турция ще се изправи пред съответните последствия ако купи този зенитен комплекс.  През 2017 г. Турция и Русия сключиха договор за доставката на зенитни комплекси С-400. Смята се, че стойността на сделката е около $2,5 млрд., а доставките се очакват да стартират през първото тримесечие на 2020 г.  В същото време Турция е партньор от ниво 3 в програмата F-35 още от 2002 г. Страната планира да придобие 100 – 120 такива изтребители, като в момента е дадена твърда поръчка за 14 изтребителя F-35A.    Списание АЕРО       ", "date": "2018.03.28", "title": "Hurriyet: САЩ няма да доставят F-35 на Турция ако страната получи С-400?"}
{"url": "https://www.blitz.bg/svyat/evropeyskiyat-syuz-szdava-voenen-shengen_news589327.html", "text": "Европейската комисия ще представи днес план за действия за създаване на \"военен Шенген\", съобщава АФП. За целта се предвижда кофинансиране на десетина транснационални коридора.Трябва да сме сигурни, че необходимите инфраструктури са налице, че тунелите са използваеми, че пътищата са достатъчно широки, че мостовете могат да издържат на теглото на транспортираната техника, каза дипломатически източник.  Това е отговорът на ЕК на военната експанзия на Русия.", "date": "2018.03.28", "title": "Европейският съюз създава \"военен Шенген\""}
{"url": "https://www.blitz.bg/svyat/filip-kirkorov-pomaga-na-siracheto-chiyto-roditeli-izgoryakha-zhivi-v-kemerovo_news589331.html", "text": "11-годишното момченце, което бе хвърлено от баща си от прозорец на горящия търговски център в Кемерово, дойде в съзнание. Детето оцеля по чудо, след като загуби в пламъците родителите си и невръстната си сестричка в неделя следобед. Семейството отишло в неделя в търговския център \"Зимна вишна\", за да купи пролетна шапка на момчето. После всички заедно отишли на четвъртия етаж в развлекателния център, откъдето тръгнал и пожарът, пише Канал 3.Очевидци на трагедията заснеха как момчето пада от прозореца на горящата сграда на асфалта.  От пламъците го спаси баща му, като хвърли сина си от високото. За жалост, той и съпругата му заедно с по-малката сестричка не успяха да се измъкнат от търговския център и загинаха. Сергей Москоленко днес излезе от комата в детската многопрофилна болница в града, където беше на апаратно дишане. Той беше и най-тежко раненият при пожара. Много руснаци не останаха равнодушни към трагедията на детето, загубило цялото си семейство в огнения ад, и се отзоваха с желание за помощ. Не остана безучастен и певецът Филип Киркоров, който чрез Инстаграм се обърна към роднините на детето.  \"Кемерово...Страшна мъка и чудовищна трагедия. Скърбя, съчувствам на близките и се моля. И вярвам, че виновните ще бъдат наказани!\", написа попзвездата в своя блог. \"11-годишният Серьожа успя да се спаси. Неговите родители и малката му сестричка загинаха, а той сега е в реанимацията в тежко състояние! Помогнете, моля ви, да намерим неговите роднини!!! Малкото, което мога да направя за него сега, е да помогна да се възстанови!\", написа Филип Киркоров.  По думите на близки на 11-годишното сираче, сътрудници на Киркоров вече са се свързали с тях. Роденият в България артист не пожела да коментира постъпката си.  \"Благодаря на Киркоров за помощта. Неговите сътрудници намериха телефона на бабата на Серьожа и казаха, че артистът превежда финансова помощ още утре сутринта\", разказва пред \"Комсомолска правда\" чичото на момчето. Баба му е била вече при него в болницата. \"Серьожа е изведен от комата, но засега почти не говори, допълва лелята на момчето. \"На въпроси отговаря, но самият той не задава въпроси\", казва тя. \"Мисля, че всичко помни. Сутринта, когато дойде на себе си, видя баба си и заплака. Вечерта лекарят го попита: \"Серьожа, помниш ли как попадна при нас?\" И детето отговори:\"Летях...\", разказва леля му. Утре в Кемерово е погребението на 15 от загиналите 64 души, сред тях родителите и сестричето на Серьожа. Сред жертвите има много деца, разпознати бяха телата на 13 от тях. \"Горим, сбогом\", написа 13-годишната Мария в социалната мрежа  Постът на 13-годишната Мария Мороз, която успя да съобщи на приятелите си в социалната мрежа за пожара и да се сбогува с тях, доби печална популярност. Момичто бе намерено и хоспитализирано, но издъхна в болницата. Последното написано в социалната мрежа от нея са думи на благодарност към тези, които в момента са онлайн и четат споделеното от нея. \"Обичам ви всички\", пише тя. Заедно с Маша в търговския център е била и майка й - 33-годишната Полина Мороз. На 28 март в Русия е обявен Ден на национален траур, а днес в цялата страна се проведоха паметни акции под надслова \"Кемерово, ние сме с теб!\" Трагедията разгневи жителите на Кемерово, които излязоха на протестен митинг с настояване да бъде разкрита цялата истина и виновниците. Много очевидци и оцелели от пожара вече заявиха, че аварийните изходи са били затворени, вратите на киносалона, където е имало предимно деца, са били залостени, за да не се вмъкват младежи без билет, а охранителите не само че не са спасявали хората, ами са ги спирали да излизат. На служителите на зоопарка на третия етаж пък било забранено да пуснат животните, за да ги спасят. Руският президент Владимир Путин посети Кемерово и нарече случилото се престъпно нехайство. Той обеща виновниците за трагедията да бъдат строго наказани.  ", "date": "2018.03.28", "title": "Филип Киркоров помага на сирачето, чийто родители изгоряха живи в Кемерово"}
{"url": "https://www.blitz.bg/svyat/bivsh-agent-na-mi-5-sravni-ruskoto-i-britanskoto-razuznavane_news589360.html", "text": "Руският президент Владимир Путин винаги мисли 10 стъпки пред Запада. Агентите на Кремъл са най-страшните противници на Великобритания. Това заяви в телевизионно интервю бившият агент на МИ-5 Том Маркъс. Той е прекарал над десетилетие сред руски, китайски, ирландски и ислямистки заплахи по улиците на Обединеното кралство.Руските агенти във Великобритания прекарват времето си в кражба на тайни - но присъствието им в Обединеното кралство също позволява на тайните служби на Обединеното кралство да събират разузнавателни данни за руските дейности тук и по света.  Кремъл се интересувал основно от военна информация, за да не изостава в надпреварата на въоръжаването. Според Том Маркъс в момента Путин обмисля всички възможни реакции на фона на близо 100 изгонени руски дипломата. Неговият отговор ще бъде даден, след анализ на всички възможности, посочва Том Маркъс. Той смята, че Русия се готви за нова Студена война. Президентът на Европейския съвет Доналд Туск предупреди, че в близките седмици могат да се вземат нови мерки срещу Кремъл.", "date": "2018.03.28", "title": "Бивш агент на МИ-5 сравни руското и британското разузнаване"}
{"url": "https://www.blitz.bg/obshtestvo/zdraveopazvane/zdravni-emigranti-sled-adrian-i-elisaveta-se-bori-za-zhivota-si-byagayki-ot-blgariya-video_news589358.html", "text": "Десетки болни българи са принудени не само да търсят лечение в чужбина, но и да сменят гражданството си, за да си го осигурят. Чужди клиники отказват да приемат български пациенти, които се нуждаят от трансплантации заради липсата на споразумение между България и „Евротрансплант”. Елисавета е още една българка, която е готова да се откаже от България, за да живее, пише Нова телевизия.Елисавета Дафова страда от белодробна хипертония вече 11 години. Болестта прогресира с годините и шансът за оцеляване е само един - белодробна трансплантация. Жената е включена в списъка за чакащи на Изпълнителната агенция по трансплантация у нас преди два месеца, когато вече няма избор.    Разбира обаче, че шанс за трансплантация почти няма, защото от година насам България няма договор с нито една болница в чужбина, а у нас такива операции не се правят. Общо 16 българи са в списъка за трансплантация на бял дроб и чакат чиновниците да подпишат нов договор с болница в чужбина, за да получат възможност да живеят. Заради липсата на лечение и на достатъчно кислород обаче състоянието на Елисавета се влошава ден след ден. Съветът, който чува от всякъде, е да стане чуждестранен гражданин. Мечтата й е един ден да получи шанс да диша отново нормално и да не се налага да се отказва от България. От Здравното министерство отново заявяват, че засега договорът на Агенцията по трансплантация с единствената болница, в която са трансплантирани българи - тази във Виена, е изтекъл през месец май 2017 г. Затова към момента има две възможности – или продължаване на споразумението, или подписване на ново с друга болница. Кога ще стане това обаче – все още не е ясно. „Министерството на здравеопазването за пореден път показва, че абдикира от отговорността да лекува български граждани. Фактът, че не сме в „Евротрансплант” по никакъв начин не би трябвало да означава българските граждани да не се лекуват в чужбина, когато се налага. В него са много малко държави от ЕС”, коментира Тодор Мангъров, председател на Асоциация “Пулмонална хипертония”.   ", "date": "2018.03.28", "title": "Здравни емигранти: След Адриан и Елисавета се бори за живота си, бягайки от България (ВИДЕО)"}
{"url": "https://www.blitz.bg/svyat/podrobnosti-za-prichinata-za-poseshchenieto-na-severnokoreyskiya-lider-v-kitay_news589309.html", "text": "Посещението на Ким Чен-ун в Китай било негово свещено задължение, предава севернокорейската държавна агенция KCNA, цитирана от AFP. Отношенията между Северна Корея и нейния ключов протектор Китай се обтегнаха в последните години. На банкет в Пекин севернокорейският лидер заявява: „Не подлежи на съмнение, че моята първа чуждестранна визита трябва да е в китайската столица“ и добавя: „мое свещено задължение е да ценя и продължавам отношенията между Корейската Народна Демократична Република (КНДР) и Китайската Народна Република (КНР) за поколенията“.  Източник: \"Фокус\" ", "date": "2018.03.28", "title": "Подробности за причината за посещението на севернокорейския лидер в Китай"}
{"url": "https://www.blitz.bg/obshtestvo/ekskluzivno-v-blits-strakhovita-zavera-s-podli-skhemi-v-ubiystvoto-na-stolichniya-biznesmen_news589379.html", "text": "Задържаният за убийството в Нареченски бани Севдалин Тотото е участвал в подли схеми срещу екзекутирания Венцислав Иванов, научи БЛИЦ от източници от ъндърграунда, близки до арестувания. Севдалин е имал дългогодишна връзка с 49-годишната Минка Д. Тя е от златоградско село и е била съдружничка във фирмата, заедно с Венцислав и сина на Тотото - Марин. Той също е арестуван.  Самият Севдалин е бил държан настрани от фирмата, тъй като се е ползвал с изключително лоша репутация в Нареченски бани. Постоянно е взимал пари, изнудвал е и заплашвал хората и не е връщал взетите суми. Официално той е нямал нищо общо със съдружието, но е ръководил всичко, разказаха нашите източници. Преди 2-3 години, когато запалва заведението в Нареченски бани, става ясно, че е от хора, на които Тотото държал пари. Тогава убитият бизнесмен е бил инвестирал много пари в кръчмата, а сега, когато е текъл ремонтът, също е бил вложил много средства за него. Венцислав дори продал свои апетитни имоти, за да даде по-голяма сума за заведението. Бил е притеснен обаче в последно време и е споделял, че му въртят някакви далавери.  Минка и Марин не са плащали наема на заведението, не са му отчитали никакъв оборот и все са казвали, че няма клиенти. Венцислав е споделял, че ще слага камери, за да ги следи какво правят.   По информация на нашите източници Севдалин и Минка са замислили схема, в която да отстранят софиянеца от съдружието. Преди няколко месеца въпросната Минка прехвърля дяловете от фирмата на сина на любовника си. Междувременно преди около 2 години Севдалин официално къса връзка с нея и заживява с жена от Наречен, която е държавен служител. Връзката между Минка и Севдалин обаче никога не е била прекъсвана. Не са секвали и опитите да бъде отстранен софийският бизнесмен Венцислав от съдружието. Вероятно, в нощта на убийството, точно заради това е последвал скандалът.   Припомняме, че за убийството са задържани Севдалин и сина му Марин. Кристина ИВАНОВА, БЛИЦ", "date": "2018.03.28", "title": "Ексклузивно в БЛИЦ! Страховита завера с подли схеми в убийството на столичния бизнесмен!"}
{"url": "https://www.blitz.bg/stsena/supermodelt-keyt-bptn-publikuva-goreshchi-snimki-v-prozrachna-i-bezsramna-svatbena-roklya_news589311.html", "text": "Американската моделка и актриса Кейт Ъптън, която се омъжи през есента на миналата година, публикува в \"Инстаграм\" няколко фотографии, на които е облечена в откровена рокля, с която замени традиционното сватбено облекло. В официалната и тържествена част на празника, Кейт се появява в традиционна бяла рокля, но вечерта си облича дързък полупрозрачен тоалет, през който се виждаше бельото й.  Необичайните и откровени снимки на булката, се харесаха на феновете на Кейт. За по-малко от един ден те събраха повече от сто хиляди харесвания и стотици коментари. Превод и редакция: БЛИЦ", "date": "2018.03.28", "title": "Супермоделът Кейт Ъптън публикува горещи СНИМКИ в прозрачна и безсрамна сватбена рокля"}
{"url": "https://www.blitz.bg/svyat/khrvatiya-kupuva-f-16-ot-izrael-makha-mig-ovete_news589333.html", "text": "Хърватските власти ще купят от Израел ескадрила бойни изтребители F-16 \"Барак\". Решението е взето на заседание на Съвета за национална отбрана във вторник вечерта, пише БГНЕС.Конкурсът за изтребители бе обявен от Хърватия през 2017 година. Предложения подадоха Гърция, Израел, Швеция и САЩ.  Според хърватските медии сделката ще струва на бюджета 420 милиона евро. Срещу тези пари страната ще получи 12 самолета втора ръка, но модернизирани F-16 с въоръжение и два авиосимулатора. Бойните пилоти и техниците ще преминат обучение. Доставките са подкрепени официално от Израел. Главен конкурент на Израел беше шведската Сааб с изтребителите \"Грипен\" JAS-39. Само за самолетите, без амунициите и без държавна гаранция, данъкоплатците от балканската страна трябваше да платят 900 милиона евро. Очакваният срок на експлоатация на израелските изтребители е 30 години. Според предвижданията първият F-16 може да бъде доставен на Хърватия през лятото на 2020 година. Израелските самолети ще заменят остарелите МиГ-21.", "date": "2018.03.28", "title": "Хърватия купува F-16 от Израел, маха МиГ-овете"}
{"url": "https://www.blitz.bg/svyat/v-braziliya-strelyakha-po-kolata-na-bivshiya-prezident-lula-da-silva_news589312.html", "text": "Кортежът на бившия бразилски президент Лула да Силва е бил обстрелян. За инцидента се съобщава в микроблога в \"Туитър\" на бившия бразилски лидер. Произшествието е станало между градовете Кедас-ду-Игуасу и Ларанджейрас-ду-Сул.  Автомобилът се движел без полицейско съпровождане. По него са били изстреляни поне три изстрела.  Полицията изяснява обстоятелствата около инцидента. Превод и редакция: БЛИЦ    ", "date": "2018.03.28", "title": "В Бразилия стреляха по колата на бившия президент Лула да Силва"}
{"url": "https://www.blitz.bg/svyat/kim-chen-un-obyavi-gotovnostta-si-da-se-otkazhe-ot-yadrenite-orzhiya_news589314.html", "text": "Лидерът на Северна Корея Ким Чен-ун потвърди готовността за премахване на атомното оръжие на Корейския полуостров по време на разговорите с президента на Китай Си Дзинпин, предаде агенция \"Синхуа\". Както е отбелязал лидерът на КНДР, \"ситуацията на Корейския полуостров се развива към подобряване\".  \"Инициирахме мерки за намаляване на напрежението и направихме предложения за мирен диалог. Изпълнението на премахването на ядреното оръжие на Корейския полуостров е наша неизменна последователна позиция \", каза Ким Чен-ун. Превод и редакция: БЛИЦ", "date": "2018.03.28", "title": "Ким Чен-ун обяви готовността си да се откаже от ядрените оръжия"}
{"url": "https://www.blitz.bg/stsena/seksapilna-krasavitsa-albinos-razkaza-za-chisto-novite-si-grdi-i-kak-e-stanala-model-snimki-18_news589315.html", "text": "Рускинята Алиса Лис е родена с албинизъм, поради което, в детството си е посещавала лекари постоянно. Момичето е родено съвсем бяло, но с възрастта й външния й вид бавно се променя и тя се е научила да се приема такава каквато е. На 20-годишна възраст Алиса се сблъсква с още един проблем: лекарите й диагностицират рак на гърдата. Момичето не се колебае да се съгласи на операция. Между другото, нейните баба, майка и леля починали именно от рак на гърдата.  След операцията девойката се тревожела, че сега животът й ще се промени завинаги и тя никога няма да бъде същата отново, пише  \"Дейли Стар\".  \"След диагнозата която чух, изпаднах в паника, защото съм толкова млада. Мислех, че това е краят на живота ми. Спомних си белезите на гърдите на баба ми. Бях уплашена не заради това, че мога да умра, а поради това, че може да живея като урод, инвалид, който ще бъде единствено съжаляван\", споделя Алиса  След премахването на тумора, момичето намерило силата в себе си да продължи да живее и да се променя. Тя легнала под ножа на пластичен хирург и си направила бюст. Благодарение на своята упорита работа върху себе си, Алиса станала модел, а в \"Инстаграм\" често публикува откровени снимки.  С фотографиите си, Алиса дава пример на жените, които се борят с рака. Тя призовава да не се страхуваме от болестта, операциите или живота след това, а само да се вземем в ръце и да променяме живота си към по-добро.  В момента Алиса Лис е участник в шестия сезон на руското шоуто \"Ерген\" по канала ТНТ. Момичето ще се бори за сърцето на руския певец Егор Крид. Превод и редакция: БЛИЦ    ", "date": "2018.03.28", "title": "Сексапилна красавица албинос разказа за чисто новите си гърди и как е станала модел (СНИМКИ 18+)"}
{"url": "https://www.blitz.bg/svyat/160-drzhavi-chakat-dokazatelstva-za-vinata-na-rusiya-po-sluchaya-skripal_news589322.html", "text": "Близо 160 страни \"не от Западния блок\" смятат, че Великобритания трябва да предостави доказателства за участието на Москва в отравянето на бившия полковник от ГРУ Сергей Скрипал, заяви прессекретарят на руското посолство в Лондон. \"Ние обърнахме внимание на изявлението на министър-председателя. Нюансите могат да варират, но главното си остава същото. Въпреки че г-жа Мей каза, че е абсолютно убедена, че Русия е отговорна за инцидента в Солсбъри, то тя ще трябва да представи всички доказателства на Русия, международната общност и британската общественост. Такова е мнението на почти 160 държави, които не са членове на Западния блок. Очевидно е, че в останалата част от света никой не приема за даденост думите на Великобритания \"-  каза говорителят на руското посолство в Лондон.  По-рано, медиите публикува презентация, която, според информацията е била демонстрирана от британския посланик в Москва. След това тя е раздадена в печатен вид на представители на чужди посолства, няколко дни преди експулсирането на руски дипломати. В нито един от шестте материали, според информацията, не е предоставено доказателство за участието на Москва в инцидента в Солсбъри.  Говорителят на руското външно министерство Мария Захарова, коментирайки презентацията, нарича представянето \"провал\" на британския премиер Тереза ​​Май и \"най-голямата манипулация на общественото мнение\". Превод и редакция: БЛИЦ    ", "date": "2018.03.28", "title": "160 държави чакат доказателства за вината на Русия по случая \"Скрипал\""}
{"url": "https://www.blitz.bg/svyat/vv-frantsiya-detsata-shche-zapochvat-uchilishche-na-trigodishna-vzrast_news589316.html", "text": "Децата във Франция ще започват училище на тригодишна възраст, вместо на шест, както беше досега. Това предвиждат новите реформи, обявени от президента Еманюел Макрон, съобщи Би Би Си, цитиран от БНР. Промяната обаче ще засегне малък брой деца, тъй като повечето от френските семейства и сега записват децата си на училище на тази възраст. Само 2,4 процента от тригодишните деца във Франция не ходят на училище, показват правителствени данни. Според Макрон целта на промяната е да намали неравноправието в образователната система.  Изследване, публикувано през 2015-а, показва, че децата, които започват училище по-късно са по-съсредоточени и по-малко хиперактивни по време на час. В най-успешните в академично отношения страни в Европа - Финландия, Полша и Естония, децата започват училище на седемгодишна възраст. В тези страни обаче обикновено преди това децата посещават детска градина, където учат чрез игри. Броят на учениците в класовете също е обикновено по-малък. ", "date": "2018.03.28", "title": "Във Франция децата ще започват училище на тригодишна възраст"}
{"url": "https://www.blitz.bg/svyat/glaven-svidetel-potvrdi-12-godishno-momche-podpali-mola-v-kemerovo_news589340.html", "text": "Момче на 12 години е подпалвачът, предизвикал пожара в търговски център в руския град Кемерово. Това поне твърди главният свидетел на разследването, според когото момчето дори е предизвикало пожара нарочно. Както вече е известно огънят в мола отне живота на 64 души, като 41 от тях бяха деца. Именно от детски кът са тръгнали пламъците.Въпросният свидетел е фотограф-аниматор, който работи именно в детския център. Името му Евгений, съобщава \"Московский комсомолец\". Той е главен свидетел в разследването и помага на служителите на Министерството на извънредните ситуации, които разчистват помещенията след пожара, защото познава детайлно търговския център.   По стечение на обстоятелствата в момента на пожара с децата са играели игра, в която са се използвали противогази и това му е помогнало да се спаси.  Той твърди, че подпалвачът е 12-годишно момче, което е предизвикало нарочно пожара, като и по-рано през деня се е опитало да запали атракциона. Според него момчето се е спасило. Днес е ден на траур в Русия в памет на жертвите от пожара. ", "date": "2018.03.28", "title": "Главен свидетел потвърди: 12-годишно момче подпали мола в Кемерово"}
{"url": "https://www.blitz.bg/obshtestvo/zdraveopazvane/d-r-angel-kunchev-kaza-ima-li-epidemiya-ot-varitsela-u-nas-i-mozhe-li-tya-da-ni-zalee-ot-stranite-ssedki_news589346.html", "text": "Всяка пролет, късна зима по принцип, за шарките е техния сезон и те се увеличават рязко. Случаите на варицела винаги надминават 5-6 хиляди за страната. Това е сериозна цифра. Сега се наблюдава по-голямо разпространение в Пловдивско. Това каза главният държавен здравен инспектор Ангел Кунчев в ефира на БНТ По думите му, варицелата няма профилактика. „Всеки, който не я е преболедувал в ранните години, при среща с вируса, се разболява“, добави той.  Лекарят подчерта, че, за щастие, всяка година тежките случаи са много малко.  „Като цяло в ранната възраст шарката, по специално варицелата, се прекарва леко, само с температура. Болестта обаче може да остане в нервните ганглии. Когато човекът преживее стрес и имунната му система се отслаби той може да се събуди и да даде неприятни и болезнени обриви“, поясни Кунчев.  „Имаме много запитвания в последните години за ваксина срещу варицела. В други западни страни тази ваксинация се прави. Ваксината е добра, дава сигурен имунитет. Тези, които желаят, обаче се налага да си я закупуват от чужбина. До сега при нас нямаше внос. Започнато е обсъждане за включването ѝ в имунизационния календар. Това може да стане обаче най-рано през 2020 година, защото процесът е много труден“, каза още Кунчев.  Главният държавен здравен инспектор предупреди за сложна ситуация с шарката в съседните ни страни. По думите му трябва да се внимава ри посещението на съседките, особено по празниците, когато се очаква редица почиващи да се запътят натам. Само в Румъния и Италия за миналата година са регистрирани 5000 случая на морбили. Над 1000 са заразените към момента в Гърция и в Сърбия. Тежко е положението и в Украйна, където вече има осем смъртни случая, обясни д-р Ангел Кунчев.  Ваксиналното покритие за морбили у нас е сравнително добро, движи се между 89% и 94%. Това ни кара да мислим, че няма условия за много широко разпространение на епидемията в България. Морбили е много сериозно заболяване. Закъснение от 2-3 дена може да доведе до най-тежките усложнения - пневмония и енцефалити, подчерта той.  Кунчев каза, че по граничните пунктове ще има специалисти, но това не е много добър контрол. Най-сигурният контрол е ваксината. По отношение на контактите, по думите му, хората дори знаят от кого са получили вируса, защото той лесно се разпознава. Когато има такива хора в обкръжението, е хубаво да избягваме контакт с тях, препоръча той. \"Има случаи на хора, които само са преминали през стаята на болен с морбили, и пак са се разболели\", припомни случаи от практиката си д-р Кунчев.    ", "date": "2018.03.28", "title": "Д-р Ангел Кунчев каза има ли епидемия от варицела у нас и може ли тя да ни залее от страните съседки"}
{"url": "https://www.blitz.bg/svyat/napadatel-atakuva-s-machete-posetitelite-v-dzhamiya-v-sudan-ima-zhertvi_news589305.html", "text": "В Судан неизвестен мъж, въоръжен с нож, е нападнал хората в джамия, които дошли за вечерна молитва, съобщава агенция \"Франс Прес\". В резултат на нападението трима души са били убити, а няколко други са ранени. Инцидентът се случи във вътрешността на джамията в западната част на Судан.  Отбелязва се, че нападателят се опитал да предаде нещо на молещите се, но те отказали да го слушат. Тогава мъжът се хвърли върху тях с оръжието в ръцете си. Мъжът бил ликвидиран от посетителите на джамията. Превод и редакция: БЛИЦ", "date": "2018.03.28", "title": "Нападател атакува с мачете посетителите в джамия в Судан, има жертви"}
{"url": "https://www.blitz.bg/obshtestvo/kak-tyaloto-na-mzha-izdava-kakvo-mozhe-da-se-ochakva-ot-negovoto-dostoynstvo_news589304.html", "text": "Често тялото на мъжа издава с какъв по вид и дължина \"подизпълнител\" разполага. Едва ли не всяка част от мъжкото тяло дава определена индикация за размера на пениса. Поне така твърдят учените. Ето как тялото на мъжа издават какво може да се очаква от неговия пенис: 1. Ръстът  Знаете приказката за ниския мъж с големия жезъл и обратното. Истината е, че зависимост между височината на мъжа и дължината на пениса му няма, но едно е факт - средните на ръст и  по-ниските мъже се радват на по-голяма популярност сред дамите. 2. Окосмението по тялото  Според дамите, щом един мъж е много космат, то той е истински звяр в леглото. Респективно лишените от косми страдат от липса на тестостерон и следователно са слаби в секса. Оказва се, че такава зависимост няма, а жените просто се опитват да измислят логично обяснение за маймуната в леглото си. 3. Косата  Много дами смятат, че плешивите мъже са по-страстни любовници.Това е истина. Според учените оплешивяването е следствие от усилено производство на мъжки хормони, което влияе на сексуалното темпо. 4. Цветът на косата  Злите езици говорят, че тъмнокосите мъже са по-търсени сексуални партньори, защото по чисто географска логика обитават по-топлите страни. Русите пък били в по-северните части на света. 5. Пръстите на ръцете  Жените твърдят, че именно по пръстите на ръцете се ориентират най-лесно с колко голям пенис евентуално ще си имат работа. Някои жени гледат показалеца и средния пръст, други предпочитат палеца. Оказва се, че този подход не е съвсем грешен и мъжете с по-малки ръце и по-къси пръсти обикновено са с по-малки \"подизпълнители\". 6. Носът  Не е ясно кой е решил, че размерът на мъжкия нос е индикатор и за размера на члена, но според учените двете части на тялото нямат нищо общо. Сори, Моше. 7. Стъпалата  Ако носите 47 номер обувки, не е задължително и пенисът ви да е с олимпийски размери.  Източник: fakti.bg ", "date": "2018.03.28", "title": "Как тялото на мъжа издава какво може да се очаква от неговото достойнство"}
